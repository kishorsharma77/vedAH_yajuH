+++
title = "११ यमेन स्वर्ग्याग्युपदेशः, इष्टकातत्परिमाणसङ्ख्यादेवतोपदेशः"

+++


## प्र ते ब्रवीमि तदु मे निबोध स्वर्ग्यमग्निं नचिकेतः प्रजानन्

**यमेन स्वर्ग्याग्युपदेशः, इष्टकातत्परिमाणसङ्ख्यादेवतोपदेशः**

# **उपनिषत्**

# **प्र ते ब्रवीमि तदु मे निबोध**

# **स्वर्ग्यमग्निं नचिकेतः प्रजानन् ।**

# **अनन्तलोकाप्तिमथो प्रतिष्ठां**

# **विद्धि त्वमेतं निहितं गुहायाम् ॥ १.१.१४ ॥**

## **भाष्यम्** ।

***अग्यत्वादग्निनामाऽसौ नाचिकेता*ग्नि*गो हरिः । *

***लोको विष्णोरनन्तस्य तज्ज्ञानान्नित्य आप्यते ॥***

***प्रतिष्ठा सर्वलोकस्य स विष्णुस्सर्वहृ**द्ग**तः ॥ १.१.१४ ॥***

### **श्रीव्यासतीर्थः**

तत्प्रसिद्धाग्यादिमात्रपरत्वप्रतीतिं निवारयन् व्याचष्टे- अग्यत्वादिति । अनन्तस्य लोक आप्यते येन, अनन्तलोक आप्यते येनेति च सोऽनन्तलोकाप्तिरिति द्वावप्यर्थाविति तत्पदं व्याचष्टे - लोक इति ॥ ॥ १.१.१४ ॥

### **वामनपण्डिताचार्यः**

‘“प्र ते ब्रवीमि " इति द्वितीयवरदानवाक्यं “अग्र्यत्वात्” इत्यादिगतिसारवचनेन व्याख्याति । हे नचिकेतः, ते स्वर्ग्यमग्निं प्रब्रवीमि । तत्स्वरूपं मत्सकाशादेव निबोध अथो अथ तादृक्स्वर्गिणः

कर्मफलभोगसमाप्त्यनन्तरम् अनन्तस्य विष्णोर् वैकुण्ठादिलोकस्य प्राप्तिं तस्य पुनस्तत्रैव संस्थितिं च ब्रवीमि । एतं स्वर्गापवर्गदं भगवन्तं सर्वेषां हृदयगुहायां निहितं विद्धि इति हृद्गतम् । एवमनन्तो वैकुण्ठादिलोकः, तस्य प्रापकम् । अथो मुक्तामुक्तलोकस्य प्रतिष्ठापकं च ॥ १.१.१४ ॥

### **श्रीवादिराजतीर्थः**

वादि- ‘“प्रजानन्’” इत्यत्र नचिकेत इति सम्बुद्धिः । नचिकेता इति हि तस्य नामेति ज्ञेयम् ॥ १.१.१४ ॥

### **श्रीवेदेशतीर्थः**

स त्वमग्रिं स्वर्ग्यम्" इत्यादिद्वितीय प्रश्नपरिहारयोः श्रूयमाणोऽ- निशब्दस्तदन्तर्गतभगवत्पर इत्युक्तम् । तत्केन निमित्तेनेत्याशङ्कां परिहरन् "अनन्तलोकाप्तिम्” इति वाक्यं प्रसिद्धानिपरमित्यन्यथाप्रतीतिनिरासाय स्मृत्यैव व्याचष्टे- अग्यत्वादिति । अयत्वा भवत्वादुत्तमत्वादिति यावत् । अग्रशब्दात्सप्तमी समर्थाद्भवार्थे निप्रत्यये रशब्दलोपश्चेति भावः "अनन्तलोकाप्तिम्" इत्यस्यार्थमाह- लोक इति ॥ अनन्तस्येत्यनुवादेन विष्णोरिति व्याख्यानम् । अनेन अनन्तस्य लोक आप्यते येन सोऽनन्तलोकाप्तिरिति विग्रह इत्युक्तं भवति । अनन्तो लोक आप्यते येन सोऽनन्तलोकाप्तिरित्यपि विग्रहं दर्शयति- नित्य इति ॥ नित्यो लोक इत्यन्वयः । स्वरूपसतस्तस्यानन्तलोकाप्तिसाधनत्वे अतिप्रसङ्गात् तज्ज्ञाना- दित्युक्तम् । एतेन "अनन्तलोकाप्तिं स्वर्गलोकप्राप्तिसाधनम्” इति व्याख्यानमपास्तम् । स्वर्गलोकस्यानन्तलोकत्वाभावात् । स्वर्गलोकोऽपि अनन्तस्य देशतोऽपरिच्छिन्नस्य लोको भवत्येवेति चेत्, अथाप्यसाधारण्येनैव त्र्यपदेशाद् अनन्तत्वाभावाच्चार्थान्तराङ्गीकारो युक्तः । प्रतिष्ठाशब्देन धारकत्वमुक्तम् । ‘“प्रतिष्ठा धारकः पुमान्" इति वचनात् । तत्कस्य धारक इत्यत आह- प्रतिष्ठेति ॥ निहितं गुहायामित्यस्यार्थमाह- स विष्णुरिति ॥ एतेन “निहितं गुहायाम्" इत्यस्य " विदुषां बुद्धौ प्रविष्टम्" इति त्र्याख्यानमपास्तम् । किञ्च ‘“आत्मास्य जन्तोर्निहितो गुहायाम्" इत्यादावुत्तरत्रात्मनो जीवहद्गुहानिहितत्वमेवोच्यते । त्वयापि तथैव व्याख्यानात् । एवञ्चात्रापि हृद्गुहानिहितत्वमेवोच्यत इति किं न व्याक्रियते । नच अग्नौ तस्यासम्भवादेवं व्याख्यानमिति वाच्यम् । तत एव विष्णुपरत्वाङ्गीकारौचित्यात् । अन्यथा प्रायपाठविरोधादिति ॥ १.१.१४ ॥

### **श्रीवेदेशतीर्थखण्डार्थः**

एवमुक्तो यम आह- प्रते ब्रवीमीति ॥ हे नचिकेतः स्वर्ग्यं स्वर्गसाधनीभूतमग्निमग्निस्थमग्निनामकं भगवन्तं प्रकर्षेण जानन्नहं ते तं ब्रवीमि ।त्वं तु मे मम सकाशात् तत् त्वदीप्सितं वस्तु निबोध विजानीहि । एवं प्रतिज्ञायाग्निस्थभगवत्स्वरूपमाह - अनन्तेति ॥ हे नचिकेतस्त्वम् एतं त्वया पृष्टमग्निस्थम् अग्निनामकं भगवन्तम् अनन्तलोकाप्तिम् अनन्तस्य लोक आप्यते येनेति, अनन्तलोक आप्यते येनेति वा अनन्तलोकाप्तिस्तम् । अथो इति विशेषणान्तरसमुच्चयार्थः । प्रतिष्ठां सर्वलोकस्य धारकम् । गुहायां सर्वेषां हृद्गुहायाम् । निहितं विद्धि जानीहि ॥ १.१.१४ ॥

### **श्रीवरदतीर्थः**

वरद- अत्र “नाचिकेताग्निगो हरिः" इत्यनेनाग्निस्थितो भगवान् पृच्छ्यत इति ज्ञायते । ‘“प्र ते ब्रवीमि तदु मे निबोध" इति परिहारवाक्यं व्याचष्टे - अग्यत्वादिति ॥ "लोको विष्णोः" इत्यनेनानन्तत्वं लोकस्य विष्णोश्चोभयोरपि विशेषणमिति सूचितं भवति । अनन्तस्य लोको ऽनन्तलोकः, अनन्तश्चासौ लोकश्चेति वा अनन्तलोक आप्यते येनासावनन्तलोकाप्ति- रित्युभयथाप्यर्थोपपत्तेरिति ॥ १.१.१४ ॥

### **श्रीवरदतीर्थखण्डार्थः**

यम आह- प्र ते ब्रवीमीति ॥ अहं त्वत्प्रसृष्टं वस्तु ते तुभ्यं प्रब्रवीमि । प्रकर्षेण वदामि । तद्वस्तु मे निबोध मत्सकाशाज्जानीहि । कथम्भूतोऽहं ब्रवीमि । स्वर्ग्यमग्निं प्रजानन् प्रकर्षेण जानमान उपदिशन्नप्यहं न केवलं कर्ममात्रं ते ब्रवीमि किंन्तु तद्गतत्वेन भगवत्स्वरूपञ्चोपदिशामीत्याह- अनन्तेति ॥ १.१.१४ ॥

### **श्रीराघवेन्द्रतीर्थखण्डार्थः**

इति याचितो यमः प्रत्युवाचेत्याह- प्रत इति । हे नचिकेतः, स्वर्ग्यं स्वर्गसाधनमग्निं चितिस्थमग्निनामकं हरिं प्रजानन् अहं ते तुभ्यं प्रब्रवीमि प्रवच्मि । तदु तदेव त्वया पृष्टं मयोच्यमानमनिनामकं चितिस्थहरिस्वरूपमेव मे मत्सकाशान् निबोध निबुध्यस्व जानीहि । प्रतिज्ञातं स्वर्ग्याग्निस्वरूपमुक्तवानित्याह- अनन्तेति ॥ अनन्तलोकाप्ति- मनन्तस्य विष्णुलोकस्याऽप्तिमाप्तिसाधनम्, अथो किञ्च, प्रतिष्ठां सर्वलोक-प्रतिष्ठाहेतुं गुहायां सर्वप्राणिहृदयगुहायां निहितं नितरां स्थितं सर्वलोकानामादिं कारणभूतं तमेतमग्निं चितिस्थमग्निनामकं हरिं त्वं विद्धि जानीहि इत्युवाच यमः ॥ १.१.१३ ॥

