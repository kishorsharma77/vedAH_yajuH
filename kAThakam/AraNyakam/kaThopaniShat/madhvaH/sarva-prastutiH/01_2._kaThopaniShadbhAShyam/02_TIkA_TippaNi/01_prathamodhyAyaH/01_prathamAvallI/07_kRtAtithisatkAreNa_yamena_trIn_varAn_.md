+++
title = "०७ कृतातिथिसत्कारेण यमेन त्रीन् वरान् वृणीष्वेति कथनम्"

+++


## तिस्रो रात्रीर्यदवात्सीगृहे मे अनश्नन् ब्रह्मन्नतिथिर्नमस्यः

**कृतातिथिसत्कारेण यमेन त्रीन् वरान् वृणीष्वेति कथनम्**

# **उपनिषत्**

# **तिस्रो रात्रीर्यदवात्सीगृहे मे**

# **अनश्नन् ब्रह्मन्नतिथिर्नमस्यः **।

# **नमस्तेऽस्तु ब्रह्मन् स्वस्ति मेऽस्तु**

# **तस्मात् प्रति त्रीन् वरान् वृणीष्व ॥ १.१.९ ॥**

## **भाष्यम्**

***'**इत्युक्तस्स यमस्तं तु सम्पूज्यादाद्वरत्रयम् ॥***

***सौमनस्यं पितुश्चैव नाचिकेताग्निगं हरिम् ।***

***'**मुक्ते स्थितश्च तं विष्णुमिति प्रादाद्वरत्रयम् ॥”***

***१.१.८-९ ॥ इति गतिसारे ।***

### **श्रीव्यासतीर्थः**

भार्योक्तो यमोऽर्ध्यादिपूजां कृत्वा वक्ति- तिस्र इति ॥

तस्मात्प्रति तस्य प्रतीकाराय त्रीन् वरान्वृणीष्व ॥ १.१.९ ॥

### **श्रीवेदेशतीर्थः**

‘“नमस्तेऽस्तु ब्रह्मन्" इत्यादिकं कस्य वचनमिति न ज्ञायते । विशेषानुक्तेर्यमभार्यावचनमिति च प्रतीयते अत आह- इत्युक्त इति ॥ तथाचोक्तम् "नमस्ते अस्तु भगव इति होवाच " इति । तमागत्य पप्रच्छेति पूर्वं यमस्य प्रस्तुतत्वेन यमवाक्यमिदम् । किं तद्वरत्रयमित्यत आह- सौमनस्यमिति ॥ एवशब्दश्वशब्दार्थः । हरिमित्यनेन सम्बन्धः । इति तेन याचितमिति शेषः । सौमनस्यं पितुरित्यनेन “ शान्तसङ्कल्पः” इत्यादि- प्रथमप्रश्नवाक्यं “यथा पुरस्ताद्भविता प्रतीतः” इति परिहारवाक्यं चोक्ततात्पर्यकम् । ‘“नाचिकेताग्निगं हरिम्" इत्यनेन द्वितीयप्रश्नप्रतिवचन- योरग्निमात्रविषयत्वमसदित्युक्तं भवति । हरिं हरिज्ञानमित्यर्थः । एवमुत्तरत्रापि । "येयं प्रेते विचिकित्सा" इत्यादिप्रश्नपरिहारवाक्यतात्पर्यमन्यथाप्रतीति- निरासायाह- मुक्ते स्थितमिति ॥ “ मृते स्थितम्" इति क्वचित्पाठः ॥

॥ १.१.९ ॥

### **श्रीवेदेशतीर्थखण्डार्थः**

एवमुक्तो यमस्तं कुमारं पप्रच्छ । कुमार कति रात्रीरवात्सीरिति । तिस्र इति प्रत्युवाच । " किं प्रथमां रात्रिमाश्ना इति प्रजां त इति, किं द्वितीयामिति पशूंस्त इति किं तृतीयामिति साधुकृत्यां त इति " (तै.ब्रा. ३.११.८) इति शाखान्तरोक्तं ग्राह्यम् ॥

एवं कुमारोक्तो यम आह- तिस्र इति ॥ हे ब्रह्मन् नमस्यः नमस्कारार्होऽतिथिस्त्वं यद् यस्मान्मे मम गृहे तिस्रो रात्रीरनश्नन्नेवा- बात्सीर्बासमकार्षीस्तस्मात् हे ब्रह्मन् ते तुभ्यं नमोऽस्तु मे मह्यं स्वस्त्यस्तु मङ्गलमस्तु । प्रति तस्य प्रतीकाराय त्रीन् बरान् वृणीष्व ॥ १.१.९ ॥

