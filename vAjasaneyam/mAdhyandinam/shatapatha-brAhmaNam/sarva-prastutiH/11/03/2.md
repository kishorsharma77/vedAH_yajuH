+++
title = "२"

+++


## ०१


<details open><summary>विश्वास-प्रस्तुतिः</summary>

यो᳘ ह वा᳘ ऽअग्निहोत्रे[[!!]]॥  
ष᳘ण्मिथुना᳘नि व्वे᳘द मिथुने᳘न मिथुनेन ह प्र᳘जायते स᳘र्व्वाभिः प्र᳘जातिभिर्य्य᳘जमानश्च प᳘त्नी च तदे᳘कम्मिथुनं त᳘स्मादस्य प᳘त्नीवदग्निहोत्र᳘ᳫँ᳘ स्यादेत᳘न्मिथुनमु᳘पाप्नवानी᳘ति व्वत्स᳘श्चाग्निहोत्री᳘ च तदे᳘कम्मिथुनं त᳘स्मादस्य पुम्वत्सा ऽग्निहोत्री᳘[[!!]] स्यादेत᳘न्मिथुनमु᳘पाप्नवानीति᳘ स्थाली चा᳘ङ्गाराश्च तदे᳘कम्मिथुनᳫँ᳭ स्रु᳘क्च स्रुव᳘श्च तदे᳘कम्मिथुन᳘माहवनी᳘यश्च समि᳘च्च तदे᳘कम्मिथुनमा᳘हुतिश्च स्वाहाकार᳘श्च तदे᳘कम्मिथुन᳘मेता᳘नि ह वा ऽअग्निहोत्रे ष᳘ण्मिथुना᳘नि ता᳘नि य᳘ ऽएवं व्वे᳘द मिथुने᳘न मिथुनेन ह प्र᳘जायते स᳘र्व्वाभिः प्र᳘जातिभिः॥
</details>

<details><summary>मूलम् - श्रीधरादि</summary>

यो᳘ ह वा᳘ ऽअग्निहोत्रे[[!!]]॥  
ष᳘ण्मिथुना᳘नि व्वे᳘द मिथुने᳘न मिथुनेन ह प्र᳘जायते स᳘र्व्वाभिः प्र᳘जातिभिर्य्य᳘जमानश्च प᳘त्नी च तदे᳘कम्मिथुनं त᳘स्मादस्य प᳘त्नीवदग्निहोत्र᳘ᳫँ᳘ स्यादेत᳘न्मिथुनमु᳘पाप्नवानी᳘ति व्वत्स᳘श्चाग्निहोत्री᳘ च तदे᳘कम्मिथुनं त᳘स्मादस्य पुम्वत्सा ऽग्निहोत्री᳘[[!!]] स्यादेत᳘न्मिथुनमु᳘पाप्नवानीति᳘ स्थाली चा᳘ङ्गाराश्च तदे᳘कम्मिथुनᳫँ᳭ स्रु᳘क्च स्रुव᳘श्च तदे᳘कम्मिथुन᳘माहवनी᳘यश्च समि᳘च्च तदे᳘कम्मिथुनमा᳘हुतिश्च स्वाहाकार᳘श्च तदे᳘कम्मिथुन᳘मेता᳘नि ह वा ऽअग्निहोत्रे ष᳘ण्मिथुना᳘नि ता᳘नि य᳘ ऽएवं व्वे᳘द मिथुने᳘न मिथुनेन ह प्र᳘जायते स᳘र्व्वाभिः प्र᳘जातिभिः॥
</details>

<details><summary>मूलम् - Weber</summary>

यो᳘ ह वा᳘ अग्निहोत्रे᳟॥  
ष᳘ण्मिथुना᳘नि वे᳘द मिथुने᳘न-मिथुनेन ह प्र᳘जायते स᳘र्वाभिः प्र᳘जातिभिर्य᳘जमानश्च प᳘त्नी च तदे᳘कम् मिथुनं त᳘स्मादस्य प᳘त्नीवदग्निहोत्र᳘ᳫं᳘ स्यादेत᳘न्मिथुनमु᳘पाप्नवानी᳘ति वत्स᳘श्चाग्निहोत्री᳘ च तदे᳘कम् मिथुनं त᳘स्मादस्य पुं᳘वत्साग्निहोत्री᳘ स्यादेत᳘न्मिथुनमु᳘पाप्नवानीति᳘ स्थाली चा᳘ङ्गाराश्च तदे᳘कम् मिथुनᳫं स्रु᳘क्च स्रुव᳘श्च तदे᳘कम् मिथुन᳘माहवनी᳘यश्च समि᳘च्च तदे᳘कम् मिथुनमा᳘हुतिश्च स्वाहाकार᳘श्च तदे᳘कम् मिथुन᳘मेता᳘नि ह वा अग्निहोत्रे ष᳘ण्मिथुना᳘नि ता᳘नि य᳘ एवं वे᳘द मिथुने᳘न-मिथुनेन ह प्र᳘जायते स᳘र्वाभिः प्र᳘जातिभिः॥
</details>

<details><summary>मूलम् - विस्वरम्</summary>

**षणिमैथुनब्राह्मणम् ।** [^१_८३] 

यो ह वा अग्निहोत्रे षण्मिथुनानि वेद । मिथुनेन मिथुनेन ह प्रजायते सर्वाभिः प्रजातिभिः । यजमानश्च पत्नी च तदेकं मिथुनम् । तस्मादस्य पत्नीवदग्निहोत्रं स्यात् । एतन्मिथुनमुपाप्नवानीति । वत्सश्चाग्निहोत्री च तदेकं मिथुनम् । तस्मादस्य पुंवत्सा ऽग्निहोत्री स्यात् । एतन्मिथुनमुपाप्नवानीति । स्थाली चांगाराश्च तदेकं मिथुनम् । स्रुक् च स्रुवश्च तदेकं मिथुनम् । आहवनीयश्च समिच्च तदेकं मिथुनम् । आहुतिश्च स्वाहाकारश्च तदेकं मिथुनम् । एतानि ह वा अग्निहोत्रे षण्मिथुनानि । तानि य एवं वेद । मिथुनेन मिथुनेन ह प्रजायते सर्वाभिः प्रजातिभिः ॥ १ ॥ 
</details>

<details><summary>सायणः</summary>

अथ तस्मिन्नेवाग्निहोत्रे मिथुनवेदनं विधत्ते- **यो ह वा** इति । 'मिथुनानि' स्त्रीपुंसरूपाणि द्वंद्वानि । तद्वेदनस्य फलमाह- **मिथुनेने**ति । वीप्साया अर्थो विव्रियते- **सर्वाभिः प्रजातिभिरि**ति । पुरुषगोमहिषाश्वादिरूपाभिः सर्वाभिरुत्पत्तिभिः प्रजायत इत्यर्थः । तत्र प्रथमं मिथुनं दर्शयति- **यजमानश्चे**ति । यस्मादेवं यजमानपत्न्यौ प्रधानमेकं मिथुनम् । 'तस्मादस्य' यजमानस्य 'अग्निहोत्रं' पत्नीयुक्तमेव 'स्यात्' न कदाचित्तया विरहितं भवेत् । 'एतन्मिथुनमुपाप्नवानि' उपगच्छानीत्यनेनाभिप्रायेण । द्वितीयं मिथुनं दर्शयति- **वत्सश्चाग्निहोत्री चे**ति । अग्निहोत्रसाधनस्य पयसो दोहनार्था या धेनुः सा 'अग्निहोत्री' यस्मादिदमेकं 'मिथुनं' तस्माद्वत्सस्य पुंस्त्वमावश्यकमित्याह- **तस्मादस्ये**ति । पुमान् वत्सो यस्याः सा 'पुंवत्सा' । अवशिष्टानि चत्वारि मिथुनानि अनुक्रामति- **स्थाली चांगाराश्चे**ति । निगदसिद्धो ऽर्थः । तद्वेदनस्य उक्तफलसाधनत्वं निगमयति- **य एवमि**ति । उक्तार्थमन्यत् ॥ १ ॥ 

[^१_८३]: अत्र अग्निहोत्रगतानि षण्मिथुनान्युपवर्णितानि संति । तानि निम्नदर्शितस्वरूपाणि । 
१- यजमानः, पत्नी । 
२- वत्सः, अग्निहोत्री (धेनुः) । 
३- स्थाली, अग्निः । 
४- स्रुक्, स्रुवः । 
५- आहवनीयः, समित् । 
६- आहुतिः, स्वाहाकारः ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये एकादशकाण्डे तृतीये ऽध्याये द्वितीयं ब्राह्मणम् ॥ (११-३-२) ॥ 
</details>

<details><summary>Eggeling</summary>

1. Verily, whosoever knows the six pairs in the Agnihotra, has offspring born to him by pair after pair, by all generations. The Sacrificer and his wife--this is one pair: through it his Agnihotra would be possessed of a wife,--'May I obtain this pair!' he thinks [^egg_183]. The calf and the Agnihotra-cow--this is another pair: through it his Agnihotra-cow would become possessed of a male calf,--'May I obtain this pair!' he thinks. The pot and the coals--this is another pair; the offering-spoon and the dipping-spoon--this is another pair; the Āhavanīya fire and the log--this is another pair; the libation and the Svāhā-call--this is another pair: these, doubtless, are the six pairs in the Agnihotra; and he who thus knows them, has offspring born to him by pair after pair, by all generations.

[^egg_183]: 48:1 Or, perhaps, it (the Agnihotra) thinks.
</details>

