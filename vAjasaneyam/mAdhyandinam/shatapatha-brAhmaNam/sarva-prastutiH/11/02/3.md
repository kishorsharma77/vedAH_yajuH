+++
title = "३"

+++


## ०१


<details open><summary>विश्वास-प्रस्तुतिः</summary>

ब्र᳘ह्म वा᳘ ऽइदम᳘ग्र ऽआसीत्॥  
(त्त᳘) त᳘द्देवा᳘नसृजत त᳘द्देवा᳘न्त्सृ᳘ष्ट्वैषु᳘ लोके᳘षु व्व्या᳘रोहयदस्मि᳘न्नेव᳘ लो᳘के ऽग्निं᳘ व्वायुमन्त᳘रिक्षे[[!!]] दि᳘व्येव सू᳘र्यम्॥
</details>

<details><summary>मूलम् - श्रीधरादि</summary>

ब्र᳘ह्म वा᳘ ऽइदम᳘ग्र ऽआसीत्॥  
(त्त᳘) त᳘द्देवा᳘नसृजत त᳘द्देवा᳘न्त्सृ᳘ष्ट्वैषु᳘ लोके᳘षु व्व्या᳘रोहयदस्मि᳘न्नेव᳘ लो᳘के ऽग्निं᳘ व्वायुमन्त᳘रिक्षे[[!!]] दि᳘व्येव सू᳘र्यम्॥
</details>

<details><summary>मूलम् - Weber</summary>

ब्र᳘ह्म वा᳘ इदम᳘ग्र आसीत्॥  
त᳘द्देवा᳘नसृजत त᳘द्देवा᳘न्त्सृॗष्ट्वैषु᳘ लोके᳘षु व्या᳘रोहयदस्मि᳘न्नेव᳘ लोॗकेऽग्निं᳘ वायु᳘मन्त᳘रिक्षे दिॗव्येव सू᳘र्यम्॥
</details>

<details><summary>मूलम् - विस्वरम्</summary>

ब्रह्म वा इदमग्र आसीत् । तद्देवानसृजत । तद्देवान् सृष्ट्वैषु लोकेषु व्यारोहयत् । अस्मिन्नेव लोके ऽग्निम्, वायुमंतरिक्षे, दिव्येव सूर्यम् ॥ १ ॥ 
</details>

<details><summary>सायणः</summary>

इत्थं सामिधेनीप्रसंगेनागतान् अनुवाक्यावषट्काराहुतिरूपान् पदार्थान् स्तुत्वा, अथ सामिधेन्यनंतरभाविनौ आधारौ नामरूपात्मना स्तोतुं तत्सृष्टिम् आख्यायिकया प्रतिपादयति- **ब्रह्म वा इदमि**ति । 'इदं' नामरूपात्मकं दृश्यं जगत् 'अग्रे' सृष्टेः पूर्वं सत्प्रज्ञानादिफललक्षणं मायाशक्तिसहितम् अद्वितीयं यज्जगत्कारणं 'ब्रह्म' तदेव 'आसीत्' वटबीजे वटवृक्षवत् तदंतर्लीनमासीदित्यर्थः । तद्ब्रह्म भूतभौतिकात्मकं जगत् प्रथमं सृष्ट्वा तदधिष्ठातॄन् 'देवानसृजत' 'सृष्ट्वा' च तान् 'एषु' पृथिव्यादिलोकेषु विभज्यारोहयत् । कस्मिन् लोके कमिति तदाह- **अस्मिन्नेवे**ति । 'अग्निम्' 'अस्मिन् लोके' लोकाधिष्ठातृत्वेन विभज्यारोहयत् । एवमुपरितनलोकानामपि । अधिष्ठातृदेवतासंबंधसद्भावात् लोकत्रयवत् प्रकाशमानत्वं साधारणम् इत्याह- **स यथा हैवे**ति । 'सः' इति लिंगव्यत्ययः । तद्ब्रह्मेत्यर्थः । यथैव खलु एते पृथिव्यादिलोकाः 'इमाः' अग्न्यादयः 'देवताश्च' 'आविः' प्रकाशमानाः अस्माकं अपरोक्षा भवंति । एवमेव खलु एते ऊर्ध्वादिलोकाः तदधिष्ठातृदेवताश्च 'आविः' प्रकाशंते । तच्छब्दवाच्यं निर्दिशति- **येष्वि**ति ॥ १-२ ॥ 
</details>

<details><summary>Eggeling</summary>

1. Verily, in the beginning, this (universe) was the Brahman (neut.) [^egg_136]. It created the gods; and, having created the gods, it made them ascend these worlds: Agni this (terrestrial) world, Vāyu the air, and Sūrya the sky.

[^egg_136]: 27:2 On this speculative myth, see John Muir, Orig. S. Texts, vol. v, pp. 387-89.
</details>


## ०२


<details open><summary>विश्वास-प्रस्तुतिः</summary>

(म᳘) अ᳘थ ये᳘ ऽत ऽऊर्ध्वा᳘ लोकाः[[!!]]॥  
(स्त) तद्या ऽअ᳘त ऽऊर्ध्वा᳘ देव᳘तास्ते᳘षु ता᳘ देव᳘ता व्व्या᳘रोहयत्स य᳘था है᳘वेम᳘ ऽआवि᳘र्ल्लोका᳘ ऽइमा᳘श्च देव᳘ता ऽएव᳘मु हैव त᳘ ऽआवि᳘र्ल्लोकास्ता᳘श्च देव᳘ता ये᳘षु ता᳘ देव᳘ता व्व्या᳘रोहयत्॥
</details>

<details><summary>मूलम् - श्रीधरादि</summary>

(म᳘) अ᳘थ ये᳘ ऽत ऽऊर्ध्वा᳘ लोकाः[[!!]]॥  
(स्त) तद्या ऽअ᳘त ऽऊर्ध्वा᳘ देव᳘तास्ते᳘षु ता᳘ देव᳘ता व्व्या᳘रोहयत्स य᳘था है᳘वेम᳘ ऽआवि᳘र्ल्लोका᳘ ऽइमा᳘श्च देव᳘ता ऽएव᳘मु हैव त᳘ ऽआवि᳘र्ल्लोकास्ता᳘श्च देव᳘ता ये᳘षु ता᳘ देव᳘ता व्व्या᳘रोहयत्॥
</details>

<details><summary>मूलम् - Weber</summary>

अ᳘थ ये᳘ऽथ ऊर्ध्वा᳘ लोकाः᳟॥  
तद्या अ᳘त ऊर्ध्वा᳘ देव᳘तास्ते᳘षु ता᳘ देव᳘ता व्या᳘रोहयत्स य᳘था हैॗवेम᳘ आवि᳘र्लोका᳘ इमा᳘श्च देव᳘ता एव᳘मु हैव त᳘ आवि᳘र्लोकास्ता᳘श्च देव᳘ता ये᳘षु ता᳘ देव᳘ता व्या᳘रोहयत्॥
</details>

<details><summary>मूलम् - विस्वरम्</summary>

अथ ये ऽत ऊर्ध्वा लोकाः । तद्या अत ऊर्ध्वा देवताः । तेषु ता देवता व्यारोहयत् । स यथा हैवेम आविर्लोका इमाश्च देवताः । एवमु हैव त आविर्लोकास्ताश्च देवताः । येषु ता देवता व्यारोहयत् ॥ २ ॥ 
</details>

<details><summary>सायणः</summary>

[व्याख्यानं प्रथमे]
</details>

<details><summary>Eggeling</summary>

2. And the deities who are above these he made ascend the worlds which are above these; and, indeed, just as these (three) worlds and these (three) deities are manifest, so are those (higher) worlds and those (higher) deities manifest--(the worlds) which he made those deities ascend.
</details>


## ०३


<details open><summary>विश्वास-प्रस्तुतिः</summary>

(द᳘) अ᳘थ ब्र᳘ह्मैव᳘ परार्द्ध᳘मगच्छत्॥  
(त्त᳘) त᳘त्परार्द्धं᳘ ग᳘त्वैक्षत कथ᳘न्न्विमां᳘ल्लोका᳘न्प्रत्य᳘वेयामि᳘ति[[!!]] तद्द्वा᳘भ्यामेव᳘ प्रत्य᳘वैद्रूपे᳘ण[[!!]] चैव ना᳘म्ना च स य᳘स्य क᳘स्य च नामा᳘स्ति तन्ना᳘म य᳘स्यो ऽअ᳘पि ना᳘म ना᳘स्ति यद्वे᳘द रूपे᳘णेद᳘ᳫँ᳘ रूपमि᳘ति त᳘द्रूप᳘मेता᳘वद्वा᳘ ऽइदं या᳘वद्रूपं᳘ चैव ना᳘म च॥
</details>

<details><summary>मूलम् - श्रीधरादि</summary>

(द᳘) अ᳘थ ब्र᳘ह्मैव᳘ परार्द्ध᳘मगच्छत्॥  
(त्त᳘) त᳘त्परार्द्धं᳘ ग᳘त्वैक्षत कथ᳘न्न्विमां᳘ल्लोका᳘न्प्रत्य᳘वेयामि᳘ति[[!!]] तद्द्वा᳘भ्यामेव᳘ प्रत्य᳘वैद्रूपे᳘ण[[!!]] चैव ना᳘म्ना च स य᳘स्य क᳘स्य च नामा᳘स्ति तन्ना᳘म य᳘स्यो ऽअ᳘पि ना᳘म ना᳘स्ति यद्वे᳘द रूपे᳘णेद᳘ᳫँ᳘ रूपमि᳘ति त᳘द्रूप᳘मेता᳘वद्वा᳘ ऽइदं या᳘वद्रूपं᳘ चैव ना᳘म च॥
</details>

<details><summary>मूलम् - Weber</summary>

अ᳘थ ब्र᳘ह्मैव᳘ परार्ध᳘मगछत्॥  
त᳘त्परार्धं᳘ गॗत्वैक्षत कॗथं न्विमां᳘लोका᳘न्प्रत्य᳘वेयामि᳘ति तद्द्वा᳘भ्यामेव᳘ प्रत्य᳘वैद्रू᳘पे᳘ण चैव ना᳘म्ना च स य᳘स्य क᳘स्य च नामा᳘स्ति तन्ना᳘म य᳘स्यो अ᳘पि ना᳘म ना᳘स्ति यद्वेद रूपे᳘णेदं᳘ रूपमि᳘ति त᳘द्रूप᳘मेता᳘वद्वा᳘ इदं या᳘वद्रूपं᳘ चैव ना᳘म च॥
</details>

<details><summary>मूलम् - विस्वरम्</summary>

अथ ब्रह्मैव परार्द्धमगच्छत् । तत्परार्द्धं गत्वैक्षत । कथं न्विमान् लोकान् प्रत्यवेयामिति । तत् द्वाभ्यामेव प्रत्यवैत् । रूपेण चैव नाम्ना च । स यस्य कस्य च नामास्ति तन्नाम । यस्यो अपि नाम नास्ति । यद्वेद रूपेणेदं रूपमिति- तत् रूपम् । एतावद्वा इदं यावद्रूपं चैव नाम च ॥ ३ ॥ 
</details>

<details><summary>सायणः</summary>

'अथ' देवतानां व्यारोहणानंतरं 'तत्' 'ब्रह्मैव' 'परार्द्धं' सत् उत्कृष्टं सर्वलोकावधिभूतं सत्यं सत्यलोकाख्यं स्थानं 'अगच्छत्' प्राप्नोत् । आत्मीयं स्थानं 'गत्वा ऐक्षत' व्यचारयत् । केन खलु प्रकारेण 'इमान्' पृथिव्यादीन् सर्वान् 'लोकान्' 'प्रत्यवेयां' प्रत्येकं प्राप्नुयामिति । एवं विचार्य 'द्वाभ्यामेव प्रत्यवैत्' व्याप्नोत् । ते द्वे एव दर्शयति- **रूपेण चैव नाम्ना चे**ति । तयोर्नामरूपयोः स्वरूपमाह- **स यस्य कस्य चे**ति । 'सः' इति पूर्ववत् वाक्यालंकारे । 'यस्य' कस्यचित् वस्तुनः 'नाम अस्ति' घटः पटः इत्येवमादिवाचकः शब्दो विद्यते 'तन्नाम' । तथा 'यस्य' वस्तुनः 'नाम नास्ति' तदभावे 'इदं रूपमिति' स्वरूपेण 'यत्' वस्तु 'वेद' पुरुषो जानाति । तन्नामशून्यं स्वरूपेण ज्ञायमानं वस्तु 'रूपम्' । इदं कृत्स्नं जगत् एतावदेव परिमाणतः नाम च रूपं चैव इति यावत् । तावदेव कृत्स्नं जगत्, अंतर्भूतत्वात् । न खलु आकारशून्यं नामशून्यं च वस्तु संभवतीत्यर्थः ॥ ३ ॥ 
</details>

<details><summary>Eggeling</summary>

3. Then the Brahman itself went up to the sphere beyond. Having gone up to the sphere beyond, it considered, 'How can I descend again into these worlds?' It then descended again by means of these two--Form and Name. Whatever has a name,

that is name; and that again which has no name, and which one knows by its form, 'This is (of a certain) form,' that is form: as far as there are Form and Name so far, indeed, extends this (universe).
</details>


## ०४


<details open><summary>विश्वास-प्रस्तुतिः</summary>

ते᳘ हैते ब्र᳘ह्मणो महती᳘ ऽअभ्वे[[!!]]॥  
स यो᳘ हैते ब्र᳘ह्मणो महती᳘ ऽअभ्वे व्वे᳘द मह᳘द्धै᳘वा᳘भ्वं भवति॥
</details>

<details><summary>मूलम् - श्रीधरादि</summary>

ते᳘ हैते ब्र᳘ह्मणो महती᳘ ऽअभ्वे[[!!]]॥  
स यो᳘ हैते ब्र᳘ह्मणो महती᳘ ऽअभ्वे व्वे᳘द मह᳘द्धै᳘वा᳘भ्वं भवति॥
</details>

<details><summary>मूलम् - Weber</summary>

ते᳘ हैते ब्र᳘ह्मणो महती᳘ अभ्वे᳟॥  
स यो᳘ [^wbr_1] हैते ब्र᳘ह्मणो महती᳘ अभ्वे वे᳘द मह᳘द्धैॗवाभ्व᳘म् भवति॥  

[^wbr_1]: अभ्वे । स यो AP.- ibid. अभ्वे वे᳘द मह᳘द्धै᳘वा᳘भ्वं AP.
</details>

<details><summary>मूलम् - विस्वरम्</summary>

ते हैते ब्रह्मणो महती अभ्वे । स यो हैते ब्रह्मणो महती अभ्वे वेद । महद्धैवाभ्वं भवति ॥ ४ ॥ 
</details>

<details><summary>सायणः</summary>

तयोर्नामरूपयोर्गुणं विधाय तद्वेदनं प्रशंसति- **ते हैते** इति । जगत्कारणस्य 'ब्रह्मणः' 'ते एते' नामरूपे 'महती अभ्वे' समधिकतरस्वरूपे । अभ्वमिति रूपनाम । **महद्धैवाभ्वं भवती**ति । अभ्वगुणस्य वेदिता स्वयमपि तादृक् ब्रह्मसंबन्धि 'महदभ्वं' व्यापकं रूपं भवति । "तं यथायथोपासते तदेव भवति" (श. प. ब्रा. १० । ५ । २) इति श्रुतेः ॥ ४ ॥ 
</details>

<details><summary>Eggeling</summary>

4. These, indeed, are the two great forces of the Brahman; and, verily, he who knows these two great forces of the Brahman becomes himself a great force.
</details>


## ०५


<details open><summary>विश्वास-प्रस्तुतिः</summary>

ते᳘ हैते ब्र᳘ह्मणो महती᳘ यक्षे[[!!]]॥  
स यो᳘ हैते ब्र᳘ह्मणो महती᳘ यक्ष्ये व्वे᳘द मह᳘द्धैव᳘ यक्ष्यं᳘ भवति त᳘योरन्यतरज्ज्या᳘यो रूप᳘मेव यद्य᳘पि ना᳘म रूप᳘मेव तत्स यो᳘ हैत᳘योर्ज्ज्या᳘यो व्वे᳘द ज्या᳘यान्ह त᳘स्माद्भवति य᳘स्माज्ज्या᳘यान्बु᳘भूषति॥
</details>

<details><summary>मूलम् - श्रीधरादि</summary>

ते᳘ हैते ब्र᳘ह्मणो महती᳘ यक्षे[[!!]]॥  
स यो᳘ हैते ब्र᳘ह्मणो महती᳘ यक्ष्ये व्वे᳘द मह᳘द्धैव᳘ यक्ष्यं᳘ भवति त᳘योरन्यतरज्ज्या᳘यो रूप᳘मेव यद्य᳘पि ना᳘म रूप᳘मेव तत्स यो᳘ हैत᳘योर्ज्ज्या᳘यो व्वे᳘द ज्या᳘यान्ह त᳘स्माद्भवति य᳘स्माज्ज्या᳘यान्बु᳘भूषति॥
</details>

<details><summary>मूलम् - Weber</summary>

ते᳘ हैते ब्र᳘ह्मणो महती᳘ यक्षे᳟॥  
स यो᳘ हैते ब्र᳘ह्मणो महती᳘ यक्षे वे᳘द मह᳘द्धैव᳘ यक्ष᳘म् भवति त᳘योरन्यतरज्ज्या᳘यो रूप᳘मेव यद्ध्य᳘पि ना᳘म रूप᳘मेव तत्स यो᳘ हैत᳘योर्ज्या᳘यो वे᳘द ज्या᳘यान्ह त᳘स्माद्भवति य᳘स्माज्ज्या᳘यान्बु᳘भूषति॥
</details>

<details><summary>मूलम् - विस्वरम्</summary>

ते हैते ब्रह्मणो महती यक्ष्ये । स यो हैते ब्रह्मणो महती यक्ष्ये वेद । महद्धैव यक्ष्यं भवति । तयोरन्यतरत् ज्यायो रूपमेव । यद्यपि नाम रूपमेव तत् । स यो हैतयोर्ज्यायो वेद । ज्यायान् ह तस्मात् भवति । यस्मात् ज्यायान् बुभूषति ॥ ५ ॥ 
</details>

<details><summary>सायणः</summary>

यक्ष्यगुणे ऽप्येवं योज्यम् । 'यक्ष्ये' पूज्यस्वरूपे । "स यो हैवं महद्यक्ष्यं प्रथमजं वेद” इत्यादौ तथैव व्याख्यानात् । "यक्ष पूजायाम्" (धा. पा. चु. उ. १५९) इति धातोर्निष्पन्नो ऽयं यक्ष्यशब्दः । तत्र रूपस्याधिक्यमाह- **तयोरन्यतरज्ज्यायो रूपमि**ति । 'ज्यायः' वृद्धतरम् । ज्यायस्त्वं प्रतिपादयति- **यद्यपि नामे**ति । 'यत्' यस्यापि वस्तुनो 'नाम' अस्ति तद्वस्तु नाम इत्युभयमपि 'रूपमेव' भवति साकारत्वात् । अतो नाम्नो ऽपि रूपानुप्रवेशात् रूपमेव ज्याय इत्यर्थः । एतद्वेदितुः फलमाह- **स यो हैतयोरि**ति । 'एतयोः' नामरूपयोः । 'यस्मात्' पुरुषः 'ज्यायान् बुभूषति' ज्येष्ठः अधिकतरः  भवितुमिच्छति । गतमन्यत् ॥ ५ ॥
</details>

<details><summary>Eggeling</summary>

5. These, indeed, are the two great manifestations [^egg_137] of the Brahman; and, verily, he who knows these two great manifestations of the Brahman becomes himself a great manifestation. One of these two is the greater, namely Form; for whatever is Name, is indeed Form; and, verily, he who knows the greater of these two, becomes greater than he whom he wishes to surpass in greatness.

[^egg_137]: 28:1 Or, phantasmagories, illusive representations.
</details>


## ०६


<details open><summary>विश्वास-प्रस्तुतिः</summary>

म᳘र्त्या ह वा ऽअ᳘ग्रे देवा᳘ ऽआसुः॥  
स᳘ य᳘दैव ते ब्र᳘ह्मणा ऽऽपुर᳘थामृ᳘ता ऽआसुः स यं म᳘नस ऽआघार᳘यति म᳘नो वै᳘ रूपं म᳘नसा हि व्वे᳘देद᳘ᳫँ᳘ रूपमि᳘ति ते᳘न रूप᳘माप्नोत्य᳘थ यं᳘ व्वाच᳘ ऽआघार᳘यति व्वाग्वै ना᳘म व्वाचा हि ना᳘म गृह्णा᳘ति ते᳘नो ना᳘माप्नोत्येता᳘वद्वा᳘ ऽइदᳫँ᳭ स᳘र्व्वं या᳘वद्रूपं᳘ चैव ना᳘म च तत्स᳘र्व्वमाप्नोति स᳘र्व्वं वा᳘ ऽअक्षय्य᳘मेते᳘नो हास्याक्षय्य᳘ᳫँ᳘ सुकृतं᳘ भवत्यक्षय्यो᳘ लोकः[[!!]]॥
</details>

<details><summary>मूलम् - श्रीधरादि</summary>

म᳘र्त्या ह वा ऽअ᳘ग्रे देवा᳘ ऽआसुः॥  
स᳘ य᳘दैव ते ब्र᳘ह्मणा ऽऽपुर᳘थामृ᳘ता ऽआसुः स यं म᳘नस ऽआघार᳘यति म᳘नो वै᳘ रूपं म᳘नसा हि व्वे᳘देद᳘ᳫँ᳘ रूपमि᳘ति ते᳘न रूप᳘माप्नोत्य᳘थ यं᳘ व्वाच᳘ ऽआघार᳘यति व्वाग्वै ना᳘म व्वाचा हि ना᳘म गृह्णा᳘ति ते᳘नो ना᳘माप्नोत्येता᳘वद्वा᳘ ऽइदᳫँ᳭ स᳘र्व्वं या᳘वद्रूपं᳘ चैव ना᳘म च तत्स᳘र्व्वमाप्नोति स᳘र्व्वं वा᳘ ऽअक्षय्य᳘मेते᳘नो हास्याक्षय्य᳘ᳫँ᳘ सुकृतं᳘ भवत्यक्षय्यो᳘ लोकः[[!!]]॥
</details>

<details><summary>मूलम् - Weber</summary>

म᳘र्त्या ह वा अ᳘ग्रे देवा᳘ आसुः॥  
स᳘ यॗदैव ते ब्र᳘ह्मणापुर᳘थामृ᳘ता आसुः स यम् म᳘नस आघार᳘यति मनो वै᳘ रूपम् म᳘नसा हि वे᳘देदं᳘ रूपमि᳘ति ते᳘न रूप᳘माप्नोत्य᳘थ यं᳘ वाच᳘ आघार᳘यति वाग्वै ना᳘म वाचा हि ना᳘म गृह्णा᳘ति ते᳘नो ना᳘माप्नोत्येता᳘वद्वा᳘ इदᳫं स᳘र्वं या᳘वद्रूपं᳘ चैव ना᳘म च तत्स᳘र्वमाप्नोति स᳘र्वं वा᳘ अक्षय्य᳘मेते᳘नो हास्याक्षय्य᳘ᳫं᳘ सुकृत᳘म् भवत्यक्षय्यो᳘ लोकः᳟॥
</details>

<details><summary>मूलम् - विस्वरम्</summary>

मर्त्या ह वा अग्रे देवा आसुः । स यदैव ते ब्रह्मणा ऽऽपुः । अथामृता आसुः । स यं मनस आघारयति । मनो वै रूपम् । मनसा हि वेदेदं रूपमिति । तेन रूपमाप्नोति । अथ यं वाच आघारयति । वाग्वै नाम । वाचा हि नाम गृह्णाति । तेनो नामाप्नोति । एतावद्वा इदं सर्वम् । यावदूपं चैव नाम च । तत्सर्वमाप्नोति । सर्वं वा अक्षय्यम् । एतेनो हास्याक्षय्यं सुकृतं भवति । अक्षय्यो लोकः ॥ ६ ॥ 
</details>

<details><summary>सायणः</summary>

एतन्नामरूपोपलक्षितव्यापकब्रह्मस्वरूपप्राप्तिरेवामृतत्वकारणमित्याह- **मर्त्या ह वा** इति । 'अग्रे' नामरूपाभ्यां व्यापनात्पूर्वम् पृथिव्यादिलोकवर्तिनः अग्न्याद्याः 'देवाः' 'मर्त्याः' मरणधर्माणः 'आसुः' बभूवुः । 'यदैव' खलु 'ते' 'ब्रह्मणा' नामरूपाभ्याम् 'आपुः' व्याप्ताः 'अथ' अनंतरं 'ते' व्यापकब्रह्मस्वरूपप्राप्त्या 'अमृताः' अमरणधर्माणः बभूवुः । अतो ऽत्रापि दर्शपूर्णमासयोः ब्रह्मप्राप्त्युपायतया नामरूपात्मकौ आघारौ क्रियेते इति प्रकृतमनुसरति- **स यं मनस** इति । 'यं' प्रथममाघारं 'मनसः' मंत्रराहित्येन आत्मनो व्यापारमात्रेणाघारयति तेन उदीरितलक्षणं रूपमाप्नोति । एतत्सिद्धये मनसो रूपतादात्म्यं प्रतिपादयति- **मनो वै रूपमि**ति । 'हि' यस्मात् 'इदं' वस्तु एवंरूपम् एवमाकारमिति मनसा 'वेद' जानाति तस्मात् वेद्यस्य रूपस्य तद्वेदनकरणस्य मनसः तादात्म्योपचार इत्यर्थः ॥ 

नामरूपात्मकस्य प्रपंचस्य मध्ये प्रथमाघारेण रूपप्राप्तिरुक्ता । तथैव नामावाप्तिरपि द्वितीयाघारेण भवतीत्याह- **अथ यं वाच आघारयती**ति । 'वाचः' वाङ्निर्वर्त्येन मंत्रेण यमाघारयति । तेनैव ब्रह्मणः सम्बन्धिनामप्रपंचमाप्नोति । करणभूताया वाचो नाम्नश्च तादात्म्यमुक्तार्थसिद्धये प्रतिपादयति- **वाग्वै नामे**ति । वागिंद्रियमेव हि नाम नामधेयरूपः शब्दः । निर्वर्त्यनिर्वर्तकयोरभेदोपचारादित्यर्थः । इत्थं नामरूपावाप्तिद्वारा यजमानस्य कृत्स्नजगत्प्राप्तिरेव भवतीत्याह- **एतावद्वा** इति । नामरूपात्मकमेवेदं कृत्स्नं जगत् । अतस्तदवाप्त्या सर्व्वं जगदाप्नोतीत्यर्थः । सर्वावाप्तिफलमाह- **सर्वं वा अक्षय्यमि**ति । यत् सर्वं जगत् तदक्षय्यं क्षेतुमशक्यम् । "क्षय्यजय्यौ शक्यार्थे" (पा. सू. ६ । १ । ८१) इति निपात्यते । अतः अक्षय्यसर्वजगत्प्राप्त्या यजमानस्य 'सुकृतं' पुण्यं तत्फलभूतो लोकश्च उभयं क्षयरहितं भवतीत्यर्थः ॥ ६ ॥ 
</details>

<details><summary>Eggeling</summary>

6. In the beginning, indeed, the gods were mortal, and only when they had become possessed [^egg_138] of the Brahman they were immortal. Now, when he makes the libation to Mind [^egg_139]--form being mind, inasmuch as it is by mind that one knows, 'This is form'--he thereby obtains Form; and when he makes the libation to Speech--name being speech, inasmuch as it is by speech that he seizes (mentions) the name--he thereby obtains Name;--as far as there are Form and Name, so far, indeed, extends this whole (universe): all this he obtains; and--the

[^egg_138]: 28:2 The use of 'āp' with the instrumental (brahmaṇā āpuḥ) is peculiar,--brahmaṇā vyāptāḥ, Sāy.

[^egg_139]: 28:3 The two libations (āghāra) of ghee, forming the first oblations of an ishṭi, made on the newly kindled fire, are offered to Mind and Speech respectively; cf. part i, p. 224 seqq.

all being the imperishable--imperishable merit and the imperishable world thus accrue to him.
</details>


## ०७


<details open><summary>विश्वास-प्रस्तुतिः</summary>

(स्त) तद्वा᳘ ऽअद᳘ ऽआग्नेय्यामि᳘ष्टा ऽउद्यते॥  
य᳘था तदृ᳘षिभ्यो यज्ञः प्रा᳘रोचत तं यथा᳘ ऽतन्वत त᳘द्यज्ञं᳘ तन्वानानृ᳘षीन्गन्धर्व्वा᳘ ऽउपनि᳘षेदुस्ते᳘ ह स्म संनि᳘दधतीदं वा ऽअ᳘त्यरीरिचन्निद᳘मून᳘मक्रन्नि᳘ति स᳘ य᳘दैषां यज्ञः᳘ संतस्थे᳘ ऽथैनांस्त᳘द्दर्शया᳘ञ्चक्रुरिदं वा ऽअ᳘त्यरीरिचतेद᳘मून᳘मकर्ते᳘ति॥
</details>

<details><summary>मूलम् - श्रीधरादि</summary>

(स्त) तद्वा᳘ ऽअद᳘ ऽआग्नेय्यामि᳘ष्टा ऽउद्यते॥  
य᳘था तदृ᳘षिभ्यो यज्ञः प्रा᳘रोचत तं यथा᳘ ऽतन्वत त᳘द्यज्ञं᳘ तन्वानानृ᳘षीन्गन्धर्व्वा᳘ ऽउपनि᳘षेदुस्ते᳘ ह स्म संनि᳘दधतीदं वा ऽअ᳘त्यरीरिचन्निद᳘मून᳘मक्रन्नि᳘ति स᳘ य᳘दैषां यज्ञः᳘ संतस्थे᳘ ऽथैनांस्त᳘द्दर्शया᳘ञ्चक्रुरिदं वा ऽअ᳘त्यरीरिचतेद᳘मून᳘मकर्ते᳘ति॥
</details>

<details><summary>मूलम् - Weber</summary>

तद्वा᳘ अद᳘ आग्नेय्यामि᳘ष्टा उद्यते॥  
य᳘था तदृ᳘षिभ्यो यज्ञः प्रा᳘रोचत तं यथा᳘तन्वत त᳘द्यज्ञं᳘ तन्वानानृ᳘षीन्गन्धर्वा᳘ उपनि᳘षेदुस्ते᳘ ह स्म संनि᳘दधतीदं वा अ᳘त्यरीरिचन्निद᳘मून᳘मक्रन्नि᳘ति स᳘ यॗदैषां यज्ञः᳘ संतस्थे᳘ऽथैनांस्त᳘द्दर्शयां᳘ चक्रुरिदं वा अ᳘त्यरीरिचतेद᳘मून᳘मकर्ते᳘ति॥
</details>

<details><summary>मूलम् - विस्वरम्</summary>

तद्वा अद आग्नेय्यामिष्टा उद्यते । यथा तत् ऋषिभ्यो यज्ञः प्रारोचत । तं यथा ऽतन्वत । तद्यज्ञं तन्वानानृषीन् गंधर्वा उपनिषेदुः । ते ह स्म सन्निदधति । इदं वा अत्यरीरिचन्, इदमूनमक्रन्निति । स यदैषां यज्ञः संतस्थे । अथैनांस्तद्दर्शयांचक्रुः । इदं वा अत्यरीरिचत, इदमूनमकर्तेति ॥ ७ ॥ 
</details>

<details><summary>सायणः</summary>

अथ शंयुवाकांते समंत्रकमभिमर्शनं विधित्सुस्तस्य निमित्तं प्रतिपादयति- **तद्वा अद आग्नेय्यामिष्टा उद्यत** हृति । 'अदः' अमुत्र आघानप्रकरणे या आग्नेयी इष्टिरुक्ता तद्विषये किंचिदुच्यते । वदेः कर्मणि यक् (पा. सू. १ । ३ । १३) । तत्तत्र 'यथा' येन प्रकारेण 'ऋषिभ्यः' मंत्रद्रष्टृभ्यः 'यज्ञः प्रारोचत' प्ररोचमानं यज्ञं 'ते' ऋषयः यथा 'अतन्वत' अकुर्वत । एतत्सर्वं तत्र आग्नेय्यामिष्टौ प्रतिपादितम् । तत्र यज्ञं 'तन्वानान्' तान् 'ऋषीन्' 'गंधर्वा उपनिषेदुः' उपनिषण्णाः समीपस्था बभूवुः । 'ते' च गंधर्वाः प्रयोगवेलायां 'सन्निदधति स्म' सन्निधानं प्रत्यवेक्षणं कृतवंतः । तत्प्रकारमाह- **इदं वा अत्यरीरिचन्नि**ति । 'इदं' खलु ऋषयः 'अत्यरीरिचन्' अतिरिक्तमकुर्वन् । रिचेः ण्यंतस्य चङि रूपम् । 'इदं' खलु अंगं 'ऊनं' विकलं 'अक्रन्' अकुर्वत । कृञो लुङि “मंत्रे घस०" (पा. सू. २ । ४ । ८०) इति च्लेर्लुक् । यदा खलु 'स यज्ञः' एषामृषीणां 'संतस्थे' समाप्तो बभूव । "समवप्रविभ्यः स्थः" (पा. सू. १ । ३ । २२) इति आत्मनेपदम् । अथानंतरं तदतिरिक्तं न्यूनमंगं चैतान् 'ऋषीन्' 'दर्शयांचक्रुः' ज्ञापयामासुः । हे ऋषयः ! यूयं इदं खलु 'अत्यरीरिचत' अतिरिक्तमकृढ्वम् 'इदमूनमकर्त' अकार्ष्टेति ॥ ७ ॥ 
</details>

<details><summary>Eggeling</summary>

7. There, on the occasion of the offering to Agni [^egg_140], it has been told how the sacrifice then pleased the R̥shis, and how they performed it. Now, when the R̥shis were performing the sacrifice, the Gandharvas came nigh to them. They looked on, thinking, 'Here, surely, they have done too much,--here they have done too little.' And when their sacrifice was completed, they pointed it out to them, saying, 'Here, surely, ye have done too much,--here ye have done too little.'

[^egg_140]: 29:1 Sāyaṇa explains this by 'ādhānakaraṇe'; but the passage referred to occurs I, 6, 2, 3. 4, in connection with the first butter-portion (ājyabhāga), that of Agni.
</details>


## ०८


<details open><summary>विश्वास-प्रस्तुतिः</summary>

स य᳘दतिरेचयां᳘चक्रुः[[!!]]॥  
(र्य᳘) य᳘था गिरि᳘रेवं त᳘दासा᳘थ य᳘दूनं᳘ चक्रुर्य᳘था श्व᳘भ्राः प्रदरा᳘ ऽएवं त᳘दास॥
</details>

<details><summary>मूलम् - श्रीधरादि</summary>

स य᳘दतिरेचयां᳘चक्रुः[[!!]]॥  
(र्य᳘) य᳘था गिरि᳘रेवं त᳘दासा᳘थ य᳘दूनं᳘ चक्रुर्य᳘था श्व᳘भ्राः प्रदरा᳘ ऽएवं त᳘दास॥
</details>

<details><summary>मूलम् - Weber</summary>

स य᳘दतिरेचयां᳘ चक्रुः᳟॥  
य᳘था गिरि᳘रेवं त᳘दासा᳘थ य᳘दूनं᳘ चक्रुर्य᳘था श्व᳘भ्राः प्रदरा᳘ एवं त᳘दास॥
</details>

<details><summary>मूलम् - विस्वरम्</summary>

स यदतिरेचयांचक्रुः । यथा गिरिः, एवं तदास । अथ यदूनं चक्रुः । यथा श्वभ्राः प्रदराः, एवं तदास ॥ ८ ॥ 
</details>

<details><summary>सायणः</summary>

एवं गन्धर्वैर्दशिते सति ते यदंगं 'अतिरेचयांचक्रुः' तत्पर्वतवत् अधिकपरिमाणं प्रवृद्धं बभूव । यदंगं न्यूनं अकृषत तत् प्रदीर्णाः 'श्वभ्राः' गर्ता इव बभूव । श्वभ्रवदतिनिम्नं बभूवेत्यर्थः ॥ ८ ॥ 
</details>

<details><summary>Eggeling</summary>

8. Now, wherever they had done too much it was like a hill; and wherever they had done too little it was like a pit.
</details>


## ०९


<details open><summary>विश्वास-प्रस्तुतिः</summary>

स य᳘त्र शंयोरा᳘ह॥  
त᳘दभि᳘मृशति य᳘ज्ञ न᳘मश्च त ऽउ᳘प च यज्ञ᳘स्य शिवे सं᳘तिष्ठस्व᳘ स्विष्टे मे सं᳘तिष्ठस्वे᳘ति स य᳘दतिरेच᳘यति त᳘न्नमस्कारे᳘ण शमयत्य᳘थ य᳘दूनं᳘ करोत्यु᳘प चे᳘ति ते᳘न तद᳘न्यूनं भवति यज्ञ᳘स्य शिवे संतिष्ठस्वे᳘ति[[!!]] यद्वै᳘ यज्ञस्या᳘न्यूनातिरिक्तं त᳘च्छिवं ते᳘न त᳘दुभ᳘यᳫँ᳭ शमयति᳘ स्विष्टे मे सं᳘तिष्ठस्वे᳘ति यद्वै[[!!]] यज्ञ᳘स्यान्यूनातिरिक्तं[[!!]] त᳘त्स्विष्टं तेनो[[!!]] त᳘दुभ᳘यᳫँ᳭ शमयत्येव᳘मु हास्यैते᳘न यज्ञेना᳘न्यूनातिरिक्तेनै᳘वेष्टं᳘ भवति य᳘ ऽएवं᳘ व्विद्वानेव᳘मभिमृश᳘ति[[!!]] त᳘स्मादेव᳘मे᳘वाभि᳘मृशेत्ते᳘ ह ते᳘ गंधर्व्वा᳘ ऽआसुः शू᳘र्प्पं य᳘वमान्कृषि᳘रुद्वा᳘लवान्धा᳘नान्त᳘र्वान्॥
</details>

<details><summary>मूलम् - श्रीधरादि</summary>

स य᳘त्र शंयोरा᳘ह॥  
त᳘दभि᳘मृशति य᳘ज्ञ न᳘मश्च त ऽउ᳘प च यज्ञ᳘स्य शिवे सं᳘तिष्ठस्व᳘ स्विष्टे मे सं᳘तिष्ठस्वे᳘ति स य᳘दतिरेच᳘यति त᳘न्नमस्कारे᳘ण शमयत्य᳘थ य᳘दूनं᳘ करोत्यु᳘प चे᳘ति ते᳘न तद᳘न्यूनं भवति यज्ञ᳘स्य शिवे संतिष्ठस्वे᳘ति[[!!]] यद्वै᳘ यज्ञस्या᳘न्यूनातिरिक्तं त᳘च्छिवं ते᳘न त᳘दुभ᳘यᳫँ᳭ शमयति᳘ स्विष्टे मे सं᳘तिष्ठस्वे᳘ति यद्वै[[!!]] यज्ञ᳘स्यान्यूनातिरिक्तं[[!!]] त᳘त्स्विष्टं तेनो[[!!]] त᳘दुभ᳘यᳫँ᳭ शमयत्येव᳘मु हास्यैते᳘न यज्ञेना᳘न्यूनातिरिक्तेनै᳘वेष्टं᳘ भवति य᳘ ऽएवं᳘ व्विद्वानेव᳘मभिमृश᳘ति[[!!]] त᳘स्मादेव᳘मे᳘वाभि᳘मृशेत्ते᳘ ह ते᳘ गंधर्व्वा᳘ ऽआसुः शू᳘र्प्पं य᳘वमान्कृषि᳘रुद्वा᳘लवान्धा᳘नान्त᳘र्वान्॥
</details>

<details><summary>मूलम् - Weber</summary>

स य᳘त्र शम्योरा᳘ह॥  
त᳘दभि᳘मृशति य᳘ज्ञ न᳘मश्च त उ᳘प च यज्ञ᳘स्य शिवे सं᳘तिष्ठस्वॗ स्विष्टे मे सं᳘तिष्ठस्वे᳘ति स य᳘दतिरेच᳘यति त᳘न्नमस्कारे᳘ण शमयत्य᳘थ य᳘दूनं᳘ करोत्यु᳘प चे᳘ति ते᳘न तद᳘न्यूनम् भवति यज्ञ᳘स्य शिवे सं᳘तिष्ठस्वे᳘ति यद्वै᳘ यज्ञस्या᳘न्यूनातिरिक्तं त᳘छिवं ते᳘न त᳘दुभ᳘यं शमयतिॗ स्विष्टे मे सं᳘तिष्ठस्वे᳘ति यद्वै᳘ यज्ञस्या᳘न्यूनातिरिक्तं तॗत्स्विष्टं ते᳘नो त᳘दुभ᳘यं शमयत्येव᳘मु हास्यैते᳘न यज्ञेना᳘न्यूनातिरिक्तेनैॗवेष्ट᳘म् भवति य᳘ एवं᳘ विद्वा᳘नेव᳘मभिमृश᳘ति त᳘स्मादेव᳘मेॗवाभि᳘मृशेत्ते᳘ ह ते᳘ गन्धर्वा᳘ आसुः शू᳘र्पं य᳘वमान्कृषि᳘रुद्वा᳘लवान्धाॗनान्तर्वान् [^wbr_2] ॥

[^wbr_2]: लवान्धा᳘नांत᳘र्वान् AP.
</details>

<details><summary>मूलम् - विस्वरम्</summary>

स यत्र शंयोराह । तदभिमृशति । **"यज्ञ नमश्च त उप च यज्ञस्य शिवे संतिष्ठस्व, स्विष्टे मे संतिष्ठस्व"** इति । स यदतिरेचयति । तन्नमस्कारेण शमयति । अथ यदूनं करोति । उप चेति । तेन तदन्यूनं भवति । यज्ञस्य शिवे संतिष्ठस्वेति । यद्वै यज्ञस्यान्यूनातिरिक्तम् । तच्छिवम् । तेन तदुभयं शमयति । स्विष्टे मे संतिष्ठस्वेति । यद्वै यज्ञस्यान्यूनातिरिक्तम् । तत्स्विष्टम् । तेनो तदुभयं शमयति । एवमु हास्यैतेन यज्ञेनान्यूनातिरिक्तेनैवेष्टं भवति । य एवं विद्वानेवमभिमृशति । तस्मादेवमेवाभिमृशेत् । ते ह ते गंधर्वा आसुः । शूर्पं यवमान् कृषिरुद्वालवान्धानांतर्वान् ॥ ९ ॥ 
</details>

<details><summary>सायणः</summary>

ततस्ते ऋषयः एतस्य न्यूनातिरिक्तस्य दोषस्य शमनाय यदभिमर्शनं कृतवंतः, तदिदानीं कर्तव्यमिति विधत्ते- **स यत्र शंयोराहे**ति । 'यत्र' यस्मिन् काले 'सः' होता 'शंयोराह' शंयुनाम्नो बार्हस्पत्यस्य संबंधिनं “तच्छंयोः” इत्यनुवाकं ब्रूयात् । तत्तदा "यज्ञस्य नमश्च ते" इति मंत्रेणाभिमर्शनं कुर्यात् । मंत्रस्यायमर्थः- हे यज्ञ ! 'ते' तुभ्यं 'नमः' नमस्कारो ऽस्तु । अतिरेकदोषरहितो भव । 'उप' इत्युपसर्गश्रवणात् योग्यक्रिया ऽध्याहारः । उपचितावयवः सन् न्यूनदोषरहितश्च भवेत्यर्थः । यज्ञसंबंधि यच्छिवं न्यूनाधिकदोषरहितं कल्याणरूपं तत्र 'संत्तिष्ठस्व' स्वपर्यवसितो भव । तथा 'मे' मदीये 'स्विष्टे' शोभनयजने तादृग्विधे 'संतिष्ठस्व' इत्येतदर्थपरतां व्याचष्टे- **स यदि**त्यादिना । मंत्रार्थव्याजेन ब्राह्मणार्थो व्याख्यातो ज्ञातव्यः । **एवमु हास्ये**ति प्रतिपादितार्थनिगमनम् । तस्मादिति विहितं समंत्रकमभिमर्शनं निगमयति- **एवमभिमृशती**ति । एवमभिमर्शनेन न्यूनातिरेकदोषपरिहारे सति 'ते गंधर्वाः' शूर्पादिभावमापन्नाः बभूवुः । 'यवमान्' इत्याद्यास्तेषां संज्ञाः ॥ ९ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये एकादशकाण्डे द्वितीये ऽध्याये तृतीयं ब्राह्मणम् ॥ (११-२-३) ॥ 
</details>

<details><summary>Eggeling</summary>

9. Now, when he pronounces the Śamyos (all-hail and blessing), he touches (the earth [^egg_141]) with (Vāj. S. II, 19), 'O Sacrifice, homage be unto thee: mayest thou complete thy course up to the success of the sacrifice and up to mine own right offering!' Wherever (in the course of the sacrifice) he has committed any excess, he makes amends for it by doing homage; and wherever he has left anything defective, it ceases to be defective by his saying, 'up to.' In saying, 'Mayest thou complete thy course up to the success of the sacrifice,'--success being whatever in the sacrifice is neither defective nor excessive--he thereby makes amends for both of these (mistakes); and in saying, 'Mayest thou complete thy

[^egg_141]: 29:2 Or, perhaps, the altar; see I, 9, 1, 29.

course up to mine own right offering,'--right offering being whatever in the sacrifice is neither defective nor excessive--he thereby also makes amends for both of these (mistakes); and thus that sacrifice of his comes to be performed as one that is neither defective nor excessive by whosoever, knowing this, thus touches (the earth): let him therefore touch it just in this way. But, indeed, those Gandharvas were Yavamān (rich in barley), the winnowing-basket; Uddālavān (rich in paspalum frumentaceum), husbandry; and Antarvān (the pregnant), grain [^egg_142].

[^egg_142]: 30:1 On these names, Sāyaṇa merely remarks,--te gandharvāḥ śūrpādibhāvam āpannā babhūvuḥ, yavamān ityādyās teshāṁ saṁjñāḥ.--Mahīdhara, on the other hand, on Vāj. S. II, 19, makes them to be five names, Yavamat, Śūrpa (n.), Uddālavat, Kr̥shi (f.), and Dhānāntarvat. This is very improbable; the last name, especially, being accented on the first syllable, showing it to be two words.
</details>

