+++
title = "१"

+++


## ०१


<details open><summary>विश्वास-प्रस्तुतिः</summary>

सप्त᳘ पदा᳘न्यनु नि᳘क्रामति॥  
व्वृङ्क्त᳘ ऽए᳘वैनामेतत्त᳘स्मात्सप्त᳘ पदा᳘न्यनु नि᳘क्रामति य᳘त्र व्वै᳘ व्वाचः प्र᳘जातानि च्छ᳘न्दाᳫंसि सप्त᳘पदा वै ते᳘षां परा᳘र्ध्या श᳘क्वरी ता᳘मे᳘वैत᳘त्पर᳘स्तादर्व्वा᳘चीं वृङ्क्ते त᳘स्मात्सप्त᳘ पदा᳘न्यनु नि᳘क्रामति॥
</details>

<details><summary>मूलम् - श्रीधरादि</summary>

सप्त᳘ पदा᳘न्यनु नि᳘क्रामति॥  
व्वृङ्क्त᳘ ऽए᳘वैनामेतत्त᳘स्मात्सप्त᳘ पदा᳘न्यनु नि᳘क्रामति य᳘त्र व्वै᳘ व्वाचः प्र᳘जातानि च्छ᳘न्दाᳫंसि सप्त᳘पदा वै ते᳘षां परा᳘र्ध्या श᳘क्वरी ता᳘मे᳘वैत᳘त्पर᳘स्तादर्व्वा᳘चीं वृङ्क्ते त᳘स्मात्सप्त᳘ पदा᳘न्यनु नि᳘क्रामति॥
</details>

<details><summary>मूलम् - Weber</summary>

सप्त᳘ पदा᳘न्यनुनि᳘क्रामति॥  
वृङ्क्त᳘ एॗवैनामेतत्त᳘स्मात्सप्त᳘ पदा᳘न्यनुनि᳘क्रामति य᳘त्र वै᳘ वाचः प्र᳘जातानि छ᳘न्दांसि सप्त᳘पदा वै ते᳘षाम् पराॗर्ध्या श᳘क्वरी ता᳘मेॗवैत᳘त्पर᳘स्तादर्वा᳘चीं वृङ्क्ते त᳘स्मात्सप्त᳘ पदा᳘न्यनुनि᳘क्रामति॥
</details>

<details><summary>मूलम् - विस्वरम्</summary>

सप्त पदान्यनु निक्रामति । वृङ्क्त ऽएवैनामेतत् । तस्मात्सप्त पदान्यनु निक्रामति । यत्र वै वाचः प्रजातानि छन्दांसि- सप्तपदा वै तेषां परार्ध्या शक्वरी । तामेवैतत्परस्तादर्वाचीं वृङ्क्ते । तस्मात्सप्त पदान्यनु निक्रामति ॥ १ ॥ 
</details>

<details><summary>सायणः</summary>

यस्य निश्वसितं वेदा यो वेदेम्यो ऽखिलं जगत् । 
निर्म्ममे, तमहं वन्दे विद्यातीर्थमहेश्वरम् ॥ १ ॥ 

अथ तृतीयाध्याये सोमक्रयण्यनुगमाद्युपसदन्ताः प्रयोगा निरूप्यन्ते । तत्र, सोमक्रयण्या अनुक्रमणं विधत्ते- **सप्त पदानी**ति । **अनुनिक्रामती**ति [^१_८१] । सा यदा प्रथमं पदं निष्क्रामति तदा तदनु अध्वर्युः स्वयमपि प्रथमं पदं निष्क्रामेत्; द्वितीयमनु द्वितीयम् । तत्र वृङ्क्ते केवलो ऽपि वृजिराङ्पूर्वो द्रष्टव्यः आवर्जितवान् भवति । सप्तसङ्ख्यां प्रशंसति- **यत्र वा** [^२_८१] इति । 'यत्र' छन्दसामुत्पत्तिकाले 'वाचः' सुपर्णीरूपेणावस्थितायाः सकाशात् 'प्रजातानि' यानि च्छन्दांसि । वाचः सकाशाच्छन्दसामुत्पत्तिरुत्तरत्र "वागेव सुपर्णी" इत्यभिधाय "तथेति सा च्छन्दांसि ससृजे"- इत्याम्नाता (श. प. ब्रा. ३ । ६ । २ । २-८) । तेषां छन्दसां 'परार्द्ध्या शक्वरी' । परार्द्धे उपरिभागे भवा परार्ध्या । "परावराधमोत्तमपूर्वाच्च"- (पा. सू. ४ । ३ । ५) इति यत् । शक्वर्याः सप्तपदत्वं प्रसिद्धम् [^३_८१] (तै. सं. ६ । १ । ८ । १) "परस्तादर्वाचीं वृङ्क्ते"-इति । पदादिक्रमेण 'परस्तात्' अवस्थितां गायत्र्याद्यन्तर्भावेन सर्वच्छन्दोरूपां शक्वरीम् 'आर्वाचीं वृङ्क्ते' आवृङ्क्ते स्वाभिमुखमावर्जितवान् भवतीत्यर्थः ॥ १ ॥ 

[^१_८१]: अनुनिक्रामतीति- अनुनिष्क्रमणं- पदोपरि पदनिधानं । यत्र सोमक्रयणी पदं निदधाति तत्र द्वयोः- पदयोर्निधानम् । इति शास्त्रदीपिकाव्याख्याने सोमनाथदीक्षिताः । 

[^२_८१]: षट् पदान्यतीत्य सप्तमं पर्युपविशंति । का. श्रौ. सू ७ । १६९ । पर्युपवेशनं च ब्रह्मयजमानाध्वर्युप्रतिप्रस्थातॄणामिति अत्रैव सूत्रे कर्कः । 

[^३_८१]: काण्वानां शतपथश्रुतिः । सप्तपदा वै शक्वरीति । अध्वरकांड अ. ३ ब्रा. १ कं. १ । 
</details>

<details><summary>Eggeling</summary>

1. He follows her, stepping into seven foot-prints of hers [^egg_157]; he thereby takes possession of her: that

[^egg_157]: 58:2 Viz. into seven foot-prints of her right fore-foot. According to  Taitt. S. VI, 1, 8, 1 he steps into six foot-prints and offers on the seventh. According to Kāty. VII, 6, 17 they pass (or overstep, atikram) six foot-prints and sit down round the seventh.

is why he steps into seven of her foot-prints. For when the metres were produced from Vāc (speech), the one consisting of seven feet, the Śakvarī, was the last (highest) of them. It is that (metre) he now draws down towards himself from above: this is why he steps into seven of her foot-prints.
</details>


## ०२


<details open><summary>विश्वास-प्रस्तुतिः</summary>

स वै᳘ व्वाच᳘ ऽएव᳘ रूपे᳘णानुनि᳘क्रामति॥  
व्व᳘स्व्यस्य᳘दितिरस्यादि᳘त्या ऽसि रु᳘द्रा ऽसि च᳘न्द्रा ऽसी᳘ति व्व᳘स्वी᳘ ह्येषा᳘ ऽदिति᳘र्ह्ये᳘षा ऽऽदित्या᳘ ह्येषा᳘ रुद्रा᳘ ह्येषा᳘ चन्द्रा᳘ ह्येषा ब्बृ᳘हस्प᳘तिष्ट्वा सुम्ने᳘ रम्णात्वि᳘ति ब्र᳘ह्म वै ब्बृ᳘हस्प᳘तिर्बृ᳘हस्प᳘तिष्ट्वा साधुना᳘ ऽऽवर्तयत्वि᳘त्ये᳘वैत᳘दाह रुद्रो व्व᳘सुभिरा᳘चक ऽइत्य᳘प्रणाशायैत᳘दाह रुद्रᳫँ᳭ हि ना᳘ति पशवः᳘[[!!]]॥
</details>

<details><summary>मूलम् - श्रीधरादि</summary>

स वै᳘ व्वाच᳘ ऽएव᳘ रूपे᳘णानुनि᳘क्रामति॥  
व्व᳘स्व्यस्य᳘दितिरस्यादि᳘त्या ऽसि रु᳘द्रा ऽसि च᳘न्द्रा ऽसी᳘ति व्व᳘स्वी᳘ ह्येषा᳘ ऽदिति᳘र्ह्ये᳘षा ऽऽदित्या᳘ ह्येषा᳘ रुद्रा᳘ ह्येषा᳘ चन्द्रा᳘ ह्येषा ब्बृ᳘हस्प᳘तिष्ट्वा सुम्ने᳘ रम्णात्वि᳘ति ब्र᳘ह्म वै ब्बृ᳘हस्प᳘तिर्बृ᳘हस्प᳘तिष्ट्वा साधुना᳘ ऽऽवर्तयत्वि᳘त्ये᳘वैत᳘दाह रुद्रो व्व᳘सुभिरा᳘चक ऽइत्य᳘प्रणाशायैत᳘दाह रुद्रᳫँ᳭ हि ना᳘ति पशवः᳘[[!!]]॥
</details>

<details><summary>मूलम् - Weber</summary>

स वै᳘ वाच᳘ एव᳘ रूपे᳘णानुनि᳘क्रामति॥  
व᳘स्व्यस्य᳘दितिरस्यादिॗत्यासि रुॗद्रासि चॗन्द्रासी᳘ति व᳘स्वीॗ ह्येषा᳘दितिॗर्ह्येॗषादित्याॗ ह्येषा᳘ रुद्राॗ ह्येषा᳘ चन्द्राॗ ह्येषा बृ᳘हस्प᳘तिष्ट्वा सुम्ने᳘ रम्णात्वि᳘ति ब्र᳘ह्म वै बृ᳘हस्प᳘तिर्बृ᳘हस्प᳘तिष्ट्वा साधुना᳘वर्तयत्वि᳘त्येॗवैत᳘दाह रुद्रो व᳘सुभिरा᳘चक इत्य᳘प्रणाशायैत᳘दाह रुद्रᳫं हि ना᳘ति पश᳘वः॥
</details>

<details><summary>मूलम् - विस्वरम्</summary>

स वै वाच एव रूपेणानु निक्रामति । **"वस्व्यस्यदितिरस्यादित्या ऽसि रुद्रा ऽसि चन्द्रा ऽसि"**- (वा. सं. ४ । २१) इति । वस्वी ह्येषा । अदितिर्ह्येषा । आदित्या ह्येषा । रुद्रा ह्येषा | चन्द्रा ह्येषा | **"बृहस्पतिष्ट्वा सुम्ने रम्णातु"**- (वा. सं. ४ । २१) इति । ब्रह्म वै बृहस्पतिः । बृहस्पतिष्ट्वा साधुना ऽऽवर्तयतु- इत्येवैतदाह । **"रुद्रो वसुभिराचके"**- (वा. सं. ४ । २१) इति । अप्रणाशायैतदाह । रुद्रं हि नाति पशवः ॥ २ ॥ 
</details>

<details><summary>सायणः</summary>

अनुक्रमणं समन्त्रकं कर्तव्यमित्याह- **स वै वाच** इति । अनुक्रमणमन्त्रे सोमक्रयण्यवस्थादिरूपत्वाभिधानं न स्तुत्यर्थमित्याह- **वस्वी ह्येषे**त्यादिना । वसुरुद्रादित्याः सवनत्रयदेवताः । 'अदितिः' प्रायगीयोदयनीयदेवता । चन्द्रशब्देनाह्लादकत्वादिह सुवर्णम् । हे सोमक्रयणि ! त्वं वस्वादीनां स्वरूपमसि । तदपेक्षितसोमसाधनत्वात् 'वस्वी ह्येषा'- इत्यभिधानम् । 'रम्णातु' [^१_८१] रमयतु । "रमु क्रीडायाम्" (धा. पा. भ्वा. आ. ८५३) व्यत्ययेन श्ना (पा. सू. ३ । १ । ८५) । बृहस्पतिस्त्वेत्यस्यार्थमाह- **ब्रह्म वै बृहस्पतिरि**ति । 'बृहस्पतिः' बृहतो मन्त्रस्य पालयिता । तदभिमानिदेवता गच्छतीं त्वां 'सुम्ने' सुखकरे । यत् सुखकरं तत् साधुः अतः "सुम्ने रम्णातु" इति यदाह तेन 'साधुना' मार्गेण 'आवर्तयत्वित्येवाह' । **रुद्रो देवो वसुभिरि**ति । हे सोमक्रयणि ! तव सुखं 'वसुभिः' सहितो 'रुद्रः' 'आचके' कामयते इति मन्त्रभागस्यार्थः । रुद्रौत्सुक्यप्रार्थनाया उपयोगं दर्शयति- **अप्रणाशाये**ति । शिष्टं गतम् (श. प. ब्रा. ३ । २ । २० कं० भाष्ये) ॥ २ ॥ 

[^१_८१]: "रम्णातिः संयमनकर्मा विसर्जनकर्मा वा" इति निरुक्त । १० । १ । ९ । 
</details>

<details><summary>Eggeling</summary>

2. It is as Vāc [^egg_158] that he steps into them; (with the text, Vāj. S. IV, 21), 'Thou art a Vasvī, thou art Aditi, thou art an Ādityā, thou art a Rudrā, thou art Candrā; for she is indeed a Vasvī and Aditi, an Ādityā, a Rudrā, Candrā. 'May Br̥haspati make thee rest in happiness!'--Br̥haspati being the Brahman, he thereby means to say, 'May Br̥haspati lead thee hither by means of the good (work) [^egg_159]!' 'Rudra, together with the Vasus, is well-pleased with thee:' this he says to secure her (the cow's) safety, for cattle cannot pass beyond Rudra.

[^egg_158]: 59:1 Literally, 'by a form (rūpeṇa) of Vāc (speech),' viz. the text which is pronounced.

[^egg_159]: 59:2 This can scarcely be the correct reading. The Kāṇva text has the more acceptable reading, 'Br̥haspati being the Brahman, and felicity the sacrifice, he thereby says, "May the Brahman make thee rest (or delight, ramayatu) in the good (work), the sacrifice!"'
</details>


## ०३


<details open><summary>विश्वास-प्रस्तुतिः</summary>

(वो᳘ ऽथ) अ᳘थ सप्तमं᳘ पदं᳘ पर्यु᳘पविशन्ति॥  
स हि᳘रण्यं पदे᳘ निधा᳘य जुहोति न वा᳘ ऽअनग्नावा᳘हुतिर्हूयते ऽग्निरेतसं वै हि᳘रण्यं त᳘थो हास्यै᳘षा ऽग्निम᳘त्येवा᳘हुतिर्हुता᳘ भवति व्व᳘ज्रो वा ऽआ᳘ज्यं व्व᳘ज्रेणै᳘वैतदा᳘ज्येन स्पृणुते ता᳘ᳫं᳘ स्पृत्वा स्वी᳘कुरुते॥
</details>

<details><summary>मूलम् - श्रीधरादि</summary>

(वो᳘ ऽथ) अ᳘थ सप्तमं᳘ पदं᳘ पर्यु᳘पविशन्ति॥  
स हि᳘रण्यं पदे᳘ निधा᳘य जुहोति न वा᳘ ऽअनग्नावा᳘हुतिर्हूयते ऽग्निरेतसं वै हि᳘रण्यं त᳘थो हास्यै᳘षा ऽग्निम᳘त्येवा᳘हुतिर्हुता᳘ भवति व्व᳘ज्रो वा ऽआ᳘ज्यं व्व᳘ज्रेणै᳘वैतदा᳘ज्येन स्पृणुते ता᳘ᳫं᳘ स्पृत्वा स्वी᳘कुरुते॥
</details>

<details><summary>मूलम् - Weber</summary>

अ᳘थ सप्तम᳘म् पद᳘म् पर्यु᳘पविशन्ति॥  
स हि᳘रण्यम् पदे᳘ निधा᳘य जुहोति न वा᳘ अनग्नावा᳘हुतिर्हूयते ऽग्निरेतसं वै हि᳘रण्यं त᳘थो हास्यैॗषाग्निम᳘त्येवा᳘हुतिर्हुता भवति व᳘ज्रो वा आ᳘ज्यं व᳘ज्रेणैॗवैतदा᳘ज्येन स्पृणुते ता᳘ᳫं᳘ स्पृत्वा स्वीकुरुते॥
</details>

<details><summary>मूलम् - विस्वरम्</summary>

अथ सप्तमं पदं पर्युपविशन्ति । स हिरण्यं पदे निधाय जुहोति । न वा ऽअनग्नावाहुतिर्हूयते । अग्निरेतसं वै हिरण्यम् । तथो हास्यैषा ऽग्निमत्येवाहुतिर्हुता भवति । वज्रो वा ऽआज्यम् । वज्रेणैवैतदाज्येन स्पृणुते । तां स्पृत्वां स्वीकुरुते ॥ ३ ॥ 
</details>

<details><summary>सायणः</summary>

**अथ सप्तमं पदमि**ति [^१_८१] । यजमानमितरांश्चर्त्विजो ऽपेक्ष्य 'पर्युपविशन्ति'- इति बहुवचनम् । 'परि' परितः सप्तमपदस्य सर्वदिक्षु । 'सः' अध्वर्युः । होमाय हिरण्यनिधानं प्रशंसति- **न वा अनग्नावि**ति । हिरण्यस्याग्निरेतस्त्वं प्रागुक्तम् । होमसाधनमाज्यं प्रशंसति- **वज्रो वा** इति । "घृतं वै देवा वज्रं कृत्वा सोममघ्नम्" (तै. सं ६ । २ । २ । ४) (श. प. ब्रा. ३ । ४ । ४ । ६) इत्यादिश्रुत्यन्तरप्रसिद्धिर्वज्रो वा इति । 'वै' शब्देन द्योत्यते । 'स्पृणुते' हिनस्ति 'तां' पदप्रदेशस्थां मृदमित्यर्थः ॥ ३ ॥ 

[^१_८१]: का. श्रौ. सू. ७ । १६९ । 
</details>

<details><summary>Eggeling</summary>

3. They now sit down [^egg_160] round the seventh footprint; and having laid down the piece of gold in the foot-print, he offers. For offering is made on nothing but fire, and the gold has sprung from Agni's seed: and thus that offering of his is indeed made over

[^egg_160]: 59:3 According to the comm. on Kāty. VII, 6, 17 the Brahman and the Sacrificer are to sit on the south, the Adhvaryu on the west, and the Neshṭr̥ on the north side of the foot-print.

the fire. And the clarified butter being a thunderbolt, he now delivers her (the cow) by means of that thunderbolt, the butter; and by delivering her he makes her his own.
</details>


## ०४


<details open><summary>विश्वास-प्रस्तुतिः</summary>

स᳘ जुहोति॥  
(त्य᳘) अ᳘दित्यास्त्वा मूर्धन्ना᳘जिघर्मी᳘तीयं वै᳘ पृथिव्य᳘दितिरस्यै हि᳘ मूर्ध᳘ञ्जुहो᳘ति देवय᳘जनेति पृथिव्या ऽइ᳘ति देवय᳘जने हि᳘ पृथिव्यै᳘ जुहोती᳘डायास्पद᳘मसि घृत᳘वत्स्वाहे᳘ति गौर्व्वा ऽइ᳘डा गोर्हि᳘ पदे᳘ जुहो᳘ति घृत᳘वत्स्वाहे᳘ति घृत᳘व᳘द्ध्येत᳘दभि᳘हुतं भ᳘वति॥
</details>

<details><summary>मूलम् - श्रीधरादि</summary>

स᳘ जुहोति॥  
(त्य᳘) अ᳘दित्यास्त्वा मूर्धन्ना᳘जिघर्मी᳘तीयं वै᳘ पृथिव्य᳘दितिरस्यै हि᳘ मूर्ध᳘ञ्जुहो᳘ति देवय᳘जनेति पृथिव्या ऽइ᳘ति देवय᳘जने हि᳘ पृथिव्यै᳘ जुहोती᳘डायास्पद᳘मसि घृत᳘वत्स्वाहे᳘ति गौर्व्वा ऽइ᳘डा गोर्हि᳘ पदे᳘ जुहो᳘ति घृत᳘वत्स्वाहे᳘ति घृत᳘व᳘द्ध्येत᳘दभि᳘हुतं भ᳘वति॥
</details>

<details><summary>मूलम् - Weber</summary>

स᳘ जुहोति॥  
अ᳘दित्यास्त्वा मूर्धन्ना᳘जिघर्मी᳘तीयं वै᳘ पृथिव्य᳘दितिरस्यै हि᳘ मूर्ध᳘न्जुहो᳘ति देवय᳘जने पृथिव्या इ᳘ति देवय᳘जने हि᳘ पृथिव्यै᳘ जुहोती᳘डायास्पद᳘मसि घृत᳘वत्स्वाहे᳘ति गौर्वा इ᳘डा गोर्हि᳘ पदे᳘ जुहो᳘ति घृत᳘वत्स्वाहे᳘ति घृत᳘वॗद्ध्येत᳘दभि᳘हुतम् भ᳘वति॥
</details>

<details><summary>मूलम् - विस्वरम्</summary>

स जुहोति- **"अदित्यास्त्वा मूर्धन्नाजिघर्मि"**- (वा. सं ४ । २२) इति । इयं वै पृथिव्यदितिः । अस्यै हि मूर्धञ्जुहोति । **"देवयजने पृथिव्याः"**- (वा. सं ४ । २२) इति । देवयजने हि पृथिव्यै जुहोति । **"इडायास्पदमसि घृतवत्स्वाहा"**- (वा. सं ४ । २२) इति । गौर्वा Sइडा । गोर्हि पदे जुहोति । घृतवत्स्वाहेति । घृतवद्ध्येतदभिहुतं भवति ॥ ४ ॥ 
</details>

<details><summary>सायणः</summary>

पदे समन्त्रकं होमं विधत्ते- **स जुहोत्यादित्या** इति [^१_८२] । अयमर्थः । हे आज्य ! 'त्वा' त्वाम् 'अदित्याः' पृथिव्याः 'मूर्द्धन्' मूर्द्धनि 'आजिघर्मि' सर्वतः क्षारयामि, जुहोमि । "घृ क्षरणदीप्त्योः"- (धा. पा. जु. प. १४) अत्र क्षरणमर्थः । कीदृशे ? पृथिव्या अवयवभूते देवयजने देवा इज्यन्ते अत्रेति देवयजनम् । 'घृतवत्' घृतोपेतम् । 'इडायाः' गोः । इडेति गोनाम [^२_८२] (निघं. २ । ११ । ७) । तस्याः सोमक्रयण्याः 'पदं' पादनिधानमस्ति । अत इदं 'स्वाहा' स्वाहुतमस्तु । इडापदस्य घृतोपेतत्वं तैत्तिरीयके श्रुतम्- "यदेवास्यै [^३_८२] पदाद् घृतमपीड्यत तस्मादेवमाह"- (तै. सं. ६ । १ । ८ । २) इति । मन्त्रं व्याचष्टे- **इयं वै पृथिव्यदितिरि**त्यादिना । 'घृतवत्स्वाहा'- इत्यस्य तात्पर्यमाह- **घृतवद्ध्येत**दिति । 'एतत्' एतेन मन्त्रभागपाठेन घृतयुक्तमेव सत् पुनराज्येन चापि संयुक्तं स्यादित्यर्थः ॥ ४ ॥ 

[^१_८२]: हिरण्यमस्मिन्निधायाभिजुहोत्यदित्यास्त्वेति । का. श्रौ. सू. ७ । १७० । 

[^२_८२]: इडे रंते हव्ये काम्ये चंद्रे ज्योते ऽरदिति सरस्वति महि व्विश्रुति ॥ एता ते अन्न्येनामानीति माध्यंदिनसंहितायाम् ८ अष्टमे ऽध्याये गोनामसु पठ्यते । 

[^३_८२]: 'सा यत्र यत्र न्यक्रामत्ततो घृतमपीड्यत तस्माद्धृतपद्युच्यते' इति क्वचित् पुस्तके पाठः । पूर्वपाठापेक्षया भिन्न इव दृश्यते । 
</details>

<details><summary>Eggeling</summary>

4. He (the Adhvaryu) offers (with the text, Vāj. S. IV, 22), 'On Aditi's head I pour thee;' for Aditi being this earth, it is on the head of the latter that he offers;--'on the worshipping-ground of the earth'--for on the worshipping-ground of the earth he indeed offers;--'Thou art Iḍā's footprint, filled with butter, Hail!' for Iḍā being the cow [^egg_161], he indeed offers on the cow's foot-print; and 'filled with butter, Hail!' he says, because it indeed becomes filled with butter when offered upon.

[^egg_161]: 60:1 See the legend, part i, p. 216 seq.; especially I, 8, 1, 7; 20; and p. 226, note 3.
</details>


## ०५


<details open><summary>विश्वास-प्रस्तुतिः</summary>

(त्य᳘) अ᳘थ स्फ्य᳘मादा᳘य प᳘रिलिखति॥  
व्व᳘ज्रो वै स्फ्यो व्व᳘ज्रेणै᳘वैतत्प᳘रिलिखति त्रिष्कृ᳘त्वः प᳘रिलिखति त्रिवृ᳘तै᳘वैतद्व᳘ज्रेण समन्तं प᳘रिगृह्णात्य᳘नतिक्रमाय॥
</details>

<details><summary>मूलम् - श्रीधरादि</summary>

(त्य᳘) अ᳘थ स्फ्य᳘मादा᳘य प᳘रिलिखति॥  
व्व᳘ज्रो वै स्फ्यो व्व᳘ज्रेणै᳘वैतत्प᳘रिलिखति त्रिष्कृ᳘त्वः प᳘रिलिखति त्रिवृ᳘तै᳘वैतद्व᳘ज्रेण समन्तं प᳘रिगृह्णात्य᳘नतिक्रमाय॥
</details>

<details><summary>मूलम् - Weber</summary>

अ᳘थ स्फ्य᳘मादा᳘य प᳘रिलिखति॥  
व᳘ज्रो वै स्फ्यो व᳘ज्रेणैॗवैतत्प᳘रिलिखति त्रिष्कृ᳘त्वः प᳘रिलिखति त्रिवृ᳘तैॗवैतद्व᳘ज्रेण समन्तम् प᳘रिगृह्णात्य᳘नतिक्रमाय॥
</details>

<details><summary>मूलम् - विस्वरम्</summary>

अथ स्फ्यमादाय परिलिखति । वज्रो वै स्फ्यः । वज्रेणैवैतत्परिलिखति । त्रिष्कृत्वः परिलिखति । त्रिवृतैवैतद्वज्रेण समन्तं परिगृह्णात्यनतिक्रमाय ॥ ५ ॥ 
</details>

<details><summary>सायणः</summary>

पदस्य परिलेखनं सार्थवादं विधत्ते- **अथ स्फ्यमादाये**ति [^१_८२] । स्फ्यस्य वज्रत्वं तैत्तिरीये स्पष्टमाम्नातम्- "इन्द्रो वृत्राय वज्रं प्राहरत्, स त्रेधा व्यभवत् स्फ्यस्तृतीयं, रथस्तृतीयं, यूपस्तृतीयम्"- (तै. सं. ६ । १ । ३ । ४) इति । परिलेखनस्य त्रिरावृत्तिं विधत्ते- **त्रिष्वकृत्व** इति ॥ ५ ॥ 

[^१_८२]: स्फ्येन पदं त्रिः परिलिखत्यस्मेरभस्वेति । का. श्रौ. सू. ७ । १७१ । 
</details>

<details><summary>Eggeling</summary>

5. Thereupon he takes the wooden sword and draws lines round (the foot-print): the wooden sword being a thunderbolt, it is with the thunderbolt that he draws round it. Thrice he draws round it, so that he encompasses it on all sides with a threefold thunderbolt, for no one to trespass upon it.
</details>


## ०६


<details open><summary>विश्वास-प्रस्तुतिः</summary>

स प᳘रिलिखति॥  
(त्य) अस्मे᳘ रमस्वे᳘ति य᳘जमाने रमस्वे᳘त्ये᳘वैत᳘दाहा᳘थ समुल्लि᳘ख्य पद᳘ᳫं᳘ स्थाल्याᳫं᳭ सं᳘व्वपत्यस्मे᳘ ते ब᳘न्धुरि᳘ति य᳘जमाने ते ब᳘न्धुरि᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

स प᳘रिलिखति॥  
(त्य) अस्मे᳘ रमस्वे᳘ति य᳘जमाने रमस्वे᳘त्ये᳘वैत᳘दाहा᳘थ समुल्लि᳘ख्य पद᳘ᳫं᳘ स्थाल्याᳫं᳭ सं᳘व्वपत्यस्मे᳘ ते ब᳘न्धुरि᳘ति य᳘जमाने ते ब᳘न्धुरि᳘त्ये᳘वैत᳘दाह॥
</details>

<details><summary>मूलम् - Weber</summary>

स प᳘रिलिखति॥  
अस्मे᳘ रमस्वे᳘ति य᳘जमाने रमस्वे᳘त्येॗवैत᳘दाहा᳘थ समुल्लि᳘ख्य पद᳘ᳫं᳘ स्थाल्याᳫं सं᳘वपत्यस्मे᳘ ते ब᳘न्धुरि᳘ति य᳘जमाने ते ब᳘न्धुरि᳘त्येॗवैत᳘दाह॥
</details>

<details><summary>मूलम् - विस्वरम्</summary>

स परिलिखति- **"अस्मे रमस्व"**- (वा. सं. ४ । २२) इति । यजमानं रमस्वेत्येवैतदाह । अथ समुल्लिख्य पदं स्थाल्यां संवपति । **"अस्मे ते बन्धुः"**- (वा. सं. ४ । २२) इति । यजमाने ते बन्धुरित्येवैतदाह ॥ ६॥ 
</details>

<details><summary>सायणः</summary>

परिलेखनमन्त्रं विधत्ते- **स परिलिखती**ति । 'अस्मे'- इत्यस्य तात्पर्यमाह- **यजमाने** इति । 'अस्मे' अस्मदीये 'यजमाने' । सप्तमपदपांसोः स्थाल्यां स्थापनं समन्त्रकं विधत्ते- **अथ समुल्लिख्ये**ति [^१_८३] । हे पदपांसो ! 'ते' तव 'बन्धुः' स्नेहबन्धुः 'अस्मे' अस्मदीये 'यजमाने' अस्त्विति मन्त्रार्थः । "सुपां सुलुक्"- (पा. सू. ७ । १ । ३९) इत्युभयत्र सप्तम्याः शेभावः ॥ ६ ॥ 

[^१_८३]: समुद्धृत्य पद ँ स्थाल्याभावपत्यस्मे ते बंधुरिति । का. श्रौ. सू. ७ । १७२ । उद्धरणं हिरण्यस्य । समुद्धृत्य हिरण्यमिति वचनादिति कर्कः । उपोद्धृत्य हिरण्यमिति काण्वश्रुतिः । अध्वरकांडे अ. ३ ब्रा. १ कं. ४ । समुद्धृत्य हिरण्यमिति माध्यंदिनश्रुतावभावात् उपोद्धृत्य हिरण्यमिति वचनादिति कर्कलेखो युक्तः । समुद्धृत्येति लेखकप्रमाद इत्यवगंतव्यम् । 
</details>

<details><summary>Eggeling</summary>

6. He draws the lines (with the texts), 'Rejoice in us!' whereby he means to say, 'Rejoice in the sacrificer!' Having then, by tracing, cut out the foot-print all round [^egg_162], he throws it into the pan, with, 'In us is thy kinship,' whereby he means to say, 'In the sacrificer is thy kinship.'

[^egg_162]: 60:2 According to the comm. on Kāty. VII, 6, 20, it would rather seem that he scratches with the sphya all over the foot-print and then takes out the loose dust (pāṁsūn) and throws it into the pan.
</details>


## ०७


<details open><summary>विश्वास-प्रस्तुतिः</summary>

(हा᳘) अ᳘थाप᳘ ऽउपनि᳘नयति॥  
य᳘त्र वा᳘ ऽअस्यै ख᳘नन्तः क्रूरीकुर्व्व᳘न्त्यपघ्न᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः सं᳘दधाति त᳘स्मादप᳘ ऽउपनि᳘नयति॥
</details>

<details><summary>मूलम् - श्रीधरादि</summary>

(हा᳘) अ᳘थाप᳘ ऽउपनि᳘नयति॥  
य᳘त्र वा᳘ ऽअस्यै ख᳘नन्तः क्रूरीकुर्व्व᳘न्त्यपघ्न᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः सं᳘दधाति त᳘स्मादप᳘ ऽउपनि᳘नयति॥
</details>

<details><summary>मूलम् - Weber</summary>

अ᳘थाप᳘ उपनि᳘नयति॥  
य᳘त्र वा᳘ अस्यै ख᳘नन्तः क्रूरीकुर्व᳘न्त्यपघ्न᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः सं᳘दधाति त᳘स्मादप᳘ उपनि᳘नयति॥
</details>

<details><summary>मूलम् - विस्वरम्</summary>

अथाप उपनिनयति । यत्र वा ऽअस्यै खनन्तः क्रूरीकुर्वन्ति- अपघ्नन्ति । शान्तिरापः । तदद्भिः शान्त्या शमयति । तदद्भिः संदधाति । तस्मादप उपनिनयति ॥ ७ ॥ 
</details>

<details><summary>सायणः</summary>

**अथाप** [^१_८३] इति । परिलिखितप्रदेशे अपां निनयनं विधाय, प्रशंसति- **यत्रेत्या**दिना । खननं हि हिंसात्मकत्वात् क्रूरीकरणम्, अपान्त्वौष्ण्यनिवारकत्वाच्छान्तिरूपत्वं प्रसिद्धम् । अतः 'शान्त्या अद्भिः' शान्तिरूपाभिरद्भिः तत् क्रौय शमितवान् भवति । निनयनस्य प्रयोजनान्तरम्- **तदद्भिरि**ति ॥ ७ ॥ 

[^१_८३]: अपः स्थाने निषिच्य यजमानाय पदं प्रयच्छति त्वे राय इति । का. श्रौ. सू. ७ । १७३ । 
</details>

<details><summary>Eggeling</summary>

7. He then pours some water on (the place whence the earth has been removed). Wherever in digging they hurt her (the earth) and knock off anything

from her,--water being (a means of) soothing,--that he now soothes by means of water, that he heals by means of water: that is why he pours water thereon.
</details>


## ०८


<details open><summary>विश्वास-प्रस्तुतिः</summary>

(त्य᳘) अ᳘थ य᳘जमानाय पदं प्र᳘यच्छति॥  
त्वे रा᳘य इ᳘ति पश᳘वो वै रा᳘यस्त्व᳘यि पश᳘व ऽइ᳘त्ये᳘वैत᳘दाह तद्य᳘जमानः प्र᳘तिगृह्णाति मे रा᳘य इ᳘ति पश᳘वो वै रा᳘यो म᳘यि पश᳘व ऽइ᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘जमानाय पदं प्र᳘यच्छति॥  
त्वे रा᳘य इ᳘ति पश᳘वो वै रा᳘यस्त्व᳘यि पश᳘व ऽइ᳘त्ये᳘वैत᳘दाह तद्य᳘जमानः प्र᳘तिगृह्णाति मे रा᳘य इ᳘ति पश᳘वो वै रा᳘यो म᳘यि पश᳘व ऽइ᳘त्ये᳘वैत᳘दाह॥
</details>

<details><summary>मूलम् - Weber</summary>

अ᳘थ य᳘जमानाय पदं प्र᳘यछति॥  
त्वे रा᳘य इ᳘ति पश᳘वो वै रा᳘यस्त्व᳘यि पश᳘व इ᳘त्येॗवैत᳘दाह तद्य᳘जमानः प्र᳘तिगृह्णाति मे रा᳘य इ᳘ति पश᳘वो वै रा᳘यो म᳘यि पश᳘व इ᳘त्येॗवैत᳘दाह॥
</details>

<details><summary>मूलम् - विस्वरम्</summary>

अथ यजमानाय पदं प्रयच्छति- **"त्वे राय"**- (वा. सं. ४ । २२) इति । पशवो वै रायः । त्वयि पशव इत्येवैतदाह । तद् यजमानः प्रतिगृह्णाति । **"मे रायः"**- (वा. सं. ४ । २२) इति । पशवो वै रायः । मयि पशवः इत्येवैतदाह ॥ ८ ॥ 
</details>

<details><summary>सायणः</summary>

**अथ यजमानाये**ति । **पदं प्रयच्छन्ती**ति (का. श्रौ. सू. ७ । १७३) [^१_८३] । 'पदं' स्थालीस्थं पदपांसुम् । 'रै'- शब्दार्थमाह- **पशवो वै राय** इति । 'त्वे' इत्येतत् सप्तम्यन्तमिति व्याचष्टे- **त्वयि पशव इत्येवैतदाहे**ति । अध्वर्युदत्तस्य पांसोः समन्त्रकं प्रतिग्रहं विधते- **तद्यजमान** इति [^२_८३] । 'मे रायः' इति पूर्ववद् व्याख्येयम् ॥ ८ ॥ 

[^१_८३]: अपः स्थाने निषिच्य यजमानाय पदं प्रयच्छति त्वे राय इति । का. श्रौ. सू. ७ । १७३ । 

[^२_८३]: मे राय इति यजमानः प्रतिगृह्णाति पदम् । का. श्रौ. सू. ७ । १७४ । 
</details>

<details><summary>Eggeling</summary>

8. He then hands (the dust of) the foot-print to the sacrificer, with, 'In thee is wealth,'--wealth meaning cattle, he thereby means to say, 'in thee is cattle.' The sacrificer receives it with, 'With me [^egg_163] is wealth,'--wealth meaning cattle, he thereby means to say, 'with me is cattle.'

[^egg_163]: 61:1 The Kāṇva text (Saṁhitā and Br.) has asme instead of me.
</details>


## ०९


<details open><summary>विश्वास-प्रस्तुतिः</summary>

(हा᳘) अ᳘थाध्वर्यु᳘रात्मा᳘नमु᳘पस्पृशति॥  
मा᳘ व्वय᳘ᳫँ᳘ रायस्पो᳘षेण व्वि᳘यौष्मे᳘ति त᳘थो हाध्वर्युः᳘ पशु᳘भ्य आत्मा᳘नं᳘ नान्त᳘रेति॥
</details>

<details><summary>मूलम् - श्रीधरादि</summary>

(हा᳘) अ᳘थाध्वर्यु᳘रात्मा᳘नमु᳘पस्पृशति॥  
मा᳘ व्वय᳘ᳫँ᳘ रायस्पो᳘षेण व्वि᳘यौष्मे᳘ति त᳘थो हाध्वर्युः᳘ पशु᳘भ्य आत्मा᳘नं᳘ नान्त᳘रेति॥
</details>

<details><summary>मूलम् - Weber</summary>

अ᳘थाध्वर्यु᳘रात्मा᳘नमु᳘पस्पृशति॥  
मा᳘ वयं᳘ रायस्पो᳘षेण वि᳘यौष्मे᳘ति त᳘थो हाध्वर्युः᳘ पशु᳘भ्य आत्माॗनं नान्त᳘रेति॥
</details>

<details><summary>मूलम् - विस्वरम्</summary>

अथाध्वर्युरात्मानमुपस्पृशति । **"मा वयं रायस्पोषेण वियौष्म"**- (वा. सं. ४ । २२) इति । तथो हाध्वर्युः पशुभ्य आत्मानं नान्तरेति ॥ ९ ॥ 
</details>

<details><summary>सायणः</summary>

**अथाध्वर्युरात्मान**मिति [^१_८४] । **वयं वियौष्म** इति । पूजार्थं बहुवचनम् । वियुक्ता भूत्वा मा यौष्मेति । "यु मिश्रणामिश्रणयोः"- (धा. पा. अ. प. २३) इत्यस्य लुङि माङ्योगादडभावः (पा. सू. ६ । ४ । ७४) ॥ ९ ॥ 

[^१_८४]: माव्वयमित्यध्वर्युरात्मान ँ स ँ स्पृशति । का. श्रौ. सू. ७ । १७५ । 
</details>

<details><summary>Eggeling</summary>

9. The Adhvaryu then touches himself (near the heart), with, 'May we not be deprived of prosperity!' Thus the Adhvaryu does not exclude himself from (the possession of) cattle.
</details>


## १०


<details open><summary>विश्वास-प्रस्तुतिः</summary>

(त्य᳘) अ᳘थ प᳘त्न्यै पदं᳘ प्रतिप᳘राहरन्ति॥  
गृहा वै प᳘त्न्यै प्रतिष्ठा त᳘द्गृहे᳘ष्वे᳘वैनामेत᳘त्प्रतिष्ठा᳘यां प्र᳘तिष्ठापयति त᳘स्मात्प᳘त्न्यै पदं᳘ प्रतिप᳘राहरन्ति॥
</details>

<details><summary>मूलम् - श्रीधरादि</summary>

(त्य᳘) अ᳘थ प᳘त्न्यै पदं᳘ प्रतिप᳘राहरन्ति॥  
गृहा वै प᳘त्न्यै प्रतिष्ठा त᳘द्गृहे᳘ष्वे᳘वैनामेत᳘त्प्रतिष्ठा᳘यां प्र᳘तिष्ठापयति त᳘स्मात्प᳘त्न्यै पदं᳘ प्रतिप᳘राहरन्ति॥
</details>

<details><summary>मूलम् - Weber</summary>

अ᳘थ प᳘त्न्यै पद᳘म् प्रतिप᳘राहरन्ति॥  
गृहा वै प᳘त्न्यै प्रतिष्ठा त᳘द्गृहे᳘ष्वेॗवैनामेत᳘त्प्रतिष्टा᳘याम् प्र᳘तिष्ठापयति त᳘स्मात्प᳘त्न्यै पद᳘म् प्रतिप᳘राहरन्ति॥
</details>

<details><summary>मूलम् - विस्वरम्</summary>

अथ पत्न्यै पदं प्रतिपराहरन्ति । गृहा वै पत्न्यै प्रतिष्ठा । तद्गृहेष्वेवैनामेतत्प्रतिष्ठायां प्रतिष्ठापयति । तस्मात्पत्न्यै पदं प्रतिपराहरन्ति ॥ १० ॥ 
</details>

<details><summary>सायणः</summary>

**अथ पत्न्या** इति । 'प्रतिपराहरन्ति' [^१_८४] प्रयच्छेयुरित्यर्थः । तथा च कात्यायनः- "हत्वा पत्न्यै पदं प्रयच्छति"- (का. श्रौ. सू. ७ । १७६) इति । पत्नी खलु प्रतिष्ठा निलयनरूपा । गृहाणां बहुत्वे ऽपि प्रतिष्ठाया एकत्वादेकवचनम् । गृहं यथा धान्यादिनिक्षेपस्थानमेवं पत्न्यपीत्यर्थः । स्पष्टमन्यत् ॥ १० ॥ 

[^१_८४]: माव्वयमित्यध्वर्युरात्मान ँ स ँ स्पृशति । का. श्रौ. सू. ७ । १७५ । 
</details>

<details><summary>Eggeling</summary>

10. Thereupon they hand (the dust of) the footprint over to the (sacrificer's) wife. The house being the wife's resting-place, he thereby establishes her in that safe resting-place, the house: for this reason he hands over the (earth of the) foot-print to the wife.
</details>


## ११


<details open><summary>विश्वास-प्रस्तुतिः</summary>

तां ने᳘ष्टा व्वाचयति॥  
तो᳘तो रा᳘य इत्य᳘थैनाᳫँ᳭ सोमक्र᳘यण्या सं᳘ख्यापयति व्वृ᳘षा वै सो᳘मो यो᳘षा प᳘त्न्येष वा ऽअ᳘त्र सो᳘मो भवति य᳘त्सोमक्र᳘यणी मिथुन᳘मे᳘वैत᳘त्प्रज᳘ननं क्रियते त᳘स्मादेनाᳫँ᳭ सोमक्र᳘यण्या सं᳘ख्यापयति॥
</details>

<details><summary>मूलम् - श्रीधरादि</summary>

तां ने᳘ष्टा व्वाचयति॥  
तो᳘तो रा᳘य इत्य᳘थैनाᳫँ᳭ सोमक्र᳘यण्या सं᳘ख्यापयति व्वृ᳘षा वै सो᳘मो यो᳘षा प᳘त्न्येष वा ऽअ᳘त्र सो᳘मो भवति य᳘त्सोमक्र᳘यणी मिथुन᳘मे᳘वैत᳘त्प्रज᳘ननं क्रियते त᳘स्मादेनाᳫँ᳭ सोमक्र᳘यण्या सं᳘ख्यापयति॥
</details>

<details><summary>मूलम् - Weber</summary>

तां ने᳘ष्टा वाचयति॥  
तो᳘तो रा᳘य इत्य᳘थैनाᳫं सोमक्र᳘यण्या सं᳘ख्यापयति वृ᳘षा वै सो᳘मो यो᳘षा प᳘त्न्येष वा अ᳘त्र सो᳘मो भवति य᳘त्सोमक्र᳘यणी मिथुन᳘मेॗवैत᳘त्प्रज᳘ननं क्रियते त᳘स्मादेनाᳫं सोमक्र᳘यण्या संख्यापयति॥
</details>

<details><summary>मूलम् - विस्वरम्</summary>

तां नेष्टा वाचयति- **"तोतो रायः"** (वा. सं ४ । २२) इति । अथैनां सोमक्रयण्या संख्यापयति । वृषा वै सोमो- योषा । पत्नी एष वा ऽअत्र सोमो भवति- यत् सोमक्रयणी । मिथुनमेवैतत्प्रजननं क्रियते । तस्मादेनां सोमक्रयण्या संख्यापयति ॥ ११ ॥ 
</details>

<details><summary>सायणः</summary>

**तां नेष्टे**ति । 'तां' गृहीतपांसुपत्नीम् । 'तोतः' इति तोकसमानार्थः । 'रायः' धनानि 'तोतः' पुत्रः, स्वीकरोत्वित्यर्थः । यद्वा 'तोतः' त्वत्तः, त्वयि रायः सन्त्विति शेषः [^१_८४] । **अथैनां सोमक्रयण्ये**ति । 'एनां' पत्नीं 'सोमक्रयण्या' 'सङ्ख्यापयति' 'नेष्टा' सोमक्रयणी सेयं तथा पत्नीमनेन मन्त्रेण दर्शयेत् । गतिबुद्ध्याद्यर्थाभावात् (पा. सू. १ । ४ । ५२) सोमक्रयण्याः कर्मत्वाभावः । सङ्ख्यापनं प्रशंसति- **वृषा वा** इति । "वृषा वै सोमः" इति सोमो निर्दिष्टः । कस्तस्य प्रसङ्ग इति तत्राह- **एष वा अत्रे**ति । 'अत्र' सोमक्रयप्रस्तावे सोमक्रयण्याः सोमसम्पत्त्यर्थत्वात् । सैव 'एषः सोमः' । सोम इति विधेयस्य पुल्ँलिङ्गत्वमपेक्ष्यैष इति पुल्ँलिङ्गत्वम् । अतः 'एतत्' एतेन उभयोः सम्बन्धेन उत्पादनसमर्थं 'मिथुनमेव' सम्पादितं भवति ॥ ११ ॥ 

[^१_८४]: नेष्टा तोत इत्येनां व्वाचयति । का. श्रौ. सू. ७ । १७७ 
</details>

<details><summary>Eggeling</summary>

11. The Neshṭr̥ makes her say, 'Thine, thine [^egg_164] is wealth;' whereupon he causes her to be looked at by the Soma-cow. Now, Soma is a male, and the wife is a female, and that Soma-cow becomes here (exchanged for) Soma: a productive union is thus effected;--this is why he causes her to be looked at by the Soma-cow.

[^egg_164]: 61:2 See St. Petersb. Dict. s. v. totas. The Kāṇva text explains it similarly: 'tvayi tvayi paśavaḥ.' The Taitt. S. VI, 1, 8, 5 has 'Tote rāyaḥ'--"Thine (?) is wealth" thus for the wife, for she, the wife, is one half of himself.'
</details>


## १२


<details open><summary>विश्वास-प्रस्तुतिः</summary>

स सं᳘ख्यापयति॥  
स᳘मख्ये देव्या᳘ धिया सं द᳘क्षिणयोरु᳘चक्षसा। मा᳘ म ऽआ᳘युः प्र᳘मोषी᳘र्मो ऽअहं त᳘व व्वीरं᳘ व्विदेय त᳘व देवि संदृशी᳘त्याशि᳘षमे᳘वैतदा᳘शास्ते पुत्रो वै व्वीरः᳘ पुत्रं᳘ व्विदेय तव[[!!]] संदृशी᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

स सं᳘ख्यापयति॥  
स᳘मख्ये देव्या᳘ धिया सं द᳘क्षिणयोरु᳘चक्षसा। मा᳘ म ऽआ᳘युः प्र᳘मोषी᳘र्मो ऽअहं त᳘व व्वीरं᳘ व्विदेय त᳘व देवि संदृशी᳘त्याशि᳘षमे᳘वैतदा᳘शास्ते पुत्रो वै व्वीरः᳘ पुत्रं᳘ व्विदेय तव[[!!]] संदृशी᳘त्ये᳘वैत᳘दाह॥
</details>

<details><summary>मूलम् - Weber</summary>

स सं᳘ख्यापयति॥  
स᳘मख्ये देव्या᳘ धिया सं द᳘क्षिणयोरु᳘चक्षसा मा᳘ म आ᳘युः प्र᳘मोषीॗर्मो अहं त᳘व वीरं᳘ विदेय त᳘व देवि संदृशी᳘त्याशि᳘षमेॗवैतदा᳘शास्ते पुत्रो वै᳘ वीरः᳘ पुत्रं᳘ विदेय त᳘व संदृशी᳘त्येॗवैत᳘दाह॥
</details>

<details><summary>मूलम् - विस्वरम्</summary>

स संख्यापति **"समख्ये देव्या धिया सं दक्षिणयोरुचक्षसा । मा म ऽआयुः प्रमोषीर्मो अहं तव वीरं विदेय तव देवि संदृशि"**- (वा. सं ४ । २३) इति । आशिषमेवैतदाशास्ते । पुत्रो वै वीरः । पुत्रं विदेय- तव संदृशि- इत्येवैतदाह ॥ १२ ॥ 
</details>

<details><summary>सायणः</summary>

**स संख्यापयती**ति । संख्यापनमन्त्रं पठति- **समख्ये देव्ये**त्यादिना । अत्र कात्यायनः- "एनां वाचयति सोमक्रयण्या च [^१_८५] समीक्ष्यमाणां समख्य इति"- (का. श्रौ. सू. ७ । १७७ । १७८) इति मन्त्रस्यायमर्थः । अहं 'धिया देव्या' धीर्देवी हि सोमकयणी प्रागुक्ता (श. प. ब्रा ३ । २ । ४ । १६ भाष्ये) अथ वाग्रूपया सोमक्रयण्या समख्ये दृष्टा भवामीत्यर्थः । "ख्या प्रकथने"- (धा. पा. अ. प. ५०) इत्यस्य लुङुत्तमैकवचने “अस्यतिवक्ति्"- (पा. सू. ३ । १ । ५२) इत्यादिना अङ् कर्मणि द्रष्टव्यः । अत एवात्मनेपदम् । “दक्षिणासि यज्ञियासि"- (श. प. ब्रा. ३ । २ । ४ । १६) इति प्रागुक्तत्वाद् दक्षिणा ऽपि सोमक्रयणी । अतः 'उरुचक्षसा' प्रभूतदर्शनया तया समख्ये । अथ प्रत्यक्षवादः । हे सोमक्रयणि ! 'मे आयुः मा प्रमोषीः' । 'मा ऊ अहम्' अहमपि 'तव' आयुः मा प्रमोषिषम् । हे 'देवि' ! 'तव' 'संदृशि' सन्दर्शने सति 'वीरं' पुत्रं 'विदेय' लभेय । अयं मन्त्र आशीःपर इत्याह- **आशिषमेवैतदि**ति । 'वीर'- शब्दार्थमाह- **पुत्रो वै वीरः**- इति ॥ १२ ॥ 

[^१_८५]: चकारान्नेष्टैव पत्नीं वाचयतीति कर्कः । 
</details>

<details><summary>Eggeling</summary>

12. He causes her to be looked at (while she pronounces the text, Vāj. S. IV, 23), 'I have seen eye to eye with the divine intelligence, with the far-seeing Dakshiṇā: take

not my life from me, neither will I take thine; may I obtain a hero [^egg_165] in thy sight!' She thereby asks a blessing: a hero meaning a son, she thereby means to say, 'May I obtain a son in thy sight!'

[^egg_165]: 62:1 The Kāṇva text reads 'may I obtain heroes.'
</details>


## १३


<details open><summary>विश्वास-प्रस्तुतिः</summary>

सा या᳘ बभ्रुः᳘ पिङ्गाक्षी[[!!]]॥  
सा᳘ सोमक्र᳘यणी य᳘त्र वा ऽइ᳘न्द्रावि᳘ष्णू᳘ त्रेधा᳘ सह᳘स्रं व्यै᳘रयेतां तदेका᳘ ऽत्यरिच्यत तां᳘ त्रेधा प्रा᳘जनयतां त᳘स्माद्यो᳘ ऽप्येत᳘र्हि त्रेधा᳘ सह᳘स्रं व्याकुर्यादे᳘कैवा᳘तिरिच्येत॥
</details>

<details><summary>मूलम् - श्रीधरादि</summary>

सा या᳘ बभ्रुः᳘ पिङ्गाक्षी[[!!]]॥  
सा᳘ सोमक्र᳘यणी य᳘त्र वा ऽइ᳘न्द्रावि᳘ष्णू᳘ त्रेधा᳘ सह᳘स्रं व्यै᳘रयेतां तदेका᳘ ऽत्यरिच्यत तां᳘ त्रेधा प्रा᳘जनयतां त᳘स्माद्यो᳘ ऽप्येत᳘र्हि त्रेधा᳘ सह᳘स्रं व्याकुर्यादे᳘कैवा᳘तिरिच्येत॥
</details>

<details><summary>मूलम् - Weber</summary>

सा या᳘ बभ्रुः᳘ पिङ्गाक्षी᳟॥  
सा᳘ सोमक्र᳘यणी य᳘त्र वा इ᳘न्द्रावि᳘ष्णू त्रेधा᳘ सह᳘स्रं व्यै᳘रयेतां तदेका᳘त्यरिच्यत तां᳘ त्रेधा प्रा᳘जनयतां त᳘स्माद्यो᳘ ऽप्येत᳘र्हि त्रेधा᳘ सह᳘स्रं व्याकुर्यादे᳘कैवा᳘तिरिच्येत॥
</details>

<details><summary>मूलम् - विस्वरम्</summary>

सा या बभ्रुः पिङ्गाक्षी सा सोमक्रयणी । यत्र वा ऽइन्द्राविष्णू त्रेधा सहस्रं व्यैरयेताम्, तदेका ऽत्यरिच्यत । तां त्रेधा प्राजनयताम् । तस्माद्यो ऽप्येतर्हि त्रेधा सहस्रं व्याकुर्याद्- एकैवातिरिच्येत ॥ १३ ॥ 
</details>

<details><summary>सायणः</summary>

सोमक्रयण्या लक्षणमभिधातुमाह- **सा या बभ्रुः पिङ्गाक्षी**त्यादिना । बभ्रुः पिङ्गाक्षी सोमक्रयणी श्रेष्ठेत्यभिधातुमाख्यायिकामाह- **यत्र वे**ति । गोसहस्रदक्षिणाविभागसमये 'सहस्रं' त्रेधा 'व्यैरयेताम्' विभज्य प्रेरितवन्तौ । 'ताम्' अतिरिक्तां 'त्रेधा' बभ्र्वरुणरोहिणीरूपेण त्रिविधां 'प्राजनयताम्' उदपादयताम् । उत्पादनप्रकारस्तैत्तिरीयके ऽपि स्पष्टमाम्नातः- “तामप्सु प्रावेशयन्त्सोमायोदेहीति सा रोहिणी पिङ्गलैकहायनी रूपं कृत्वा त्रयस्त्रिंशता च त्रिभिश्च शतैः सहोदैत्"- (तै. सं. ७ । १ । ५ । २) इत्यादिना । अतः 'एतर्हि' इदानीमपि ॥ १३ ॥ 
</details>

<details><summary>Eggeling</summary>

13. One that is brown, with red-brown eyes, is (fit to be) a Soma-cow. For when Indra and Vishṇu divided a thousand (cows) into three parts, there was one left [^egg_166], and her they caused to propagate herself in three kinds; and hence, even now, if any one were to divide a thousand by three, one would remain over.

[^egg_166]: 62:2 This arithmetical feat of Indra and Vishṇu is apparently already referred to in Rig-veda VI, 69, 8, though nothing is said there as to the difficulty regarding the odd cow. The threefold division seems to refer to Vishṇu's three steps, by which (as the sun) he measures the sky; or to the division of the universe into the three worlds (?). See also Ait. Br. VI, 15.
</details>


## १४


<details open><summary>विश्वास-प्रस्तुतिः</summary>

सा या᳘ बभ्रुः᳘ पिङ्गाक्षी[[!!]]॥  
सा᳘ सोमक्र᳘यण्य᳘थ या रो᳘हिणी सा व्वा᳘र्त्रघ्नी या᳘मिदᳫँ᳭ रा᳘जा संग्रामं᳘ जि᳘त्वोदाकुरुत᳘ ऽथ या रो᳘हिणी श्येताक्षी सा᳘ पितृदेव᳘त्या या᳘मिदं᳘ पितृ᳘भ्यो घ्न᳘न्ति॥ [शतम् १६०० ॥]
</details>

<details><summary>मूलम् - श्रीधरादि</summary>

सा या᳘ बभ्रुः᳘ पिङ्गाक्षी[[!!]]॥  
सा᳘ सोमक्र᳘यण्य᳘थ या रो᳘हिणी सा व्वा᳘र्त्रघ्नी या᳘मिदᳫँ᳭ रा᳘जा संग्रामं᳘ जि᳘त्वोदाकुरुत᳘ ऽथ या रो᳘हिणी श्येताक्षी सा᳘ पितृदेव᳘त्या या᳘मिदं᳘ पितृ᳘भ्यो घ्न᳘न्ति॥ [शतम् १६०० ॥]
</details>

<details><summary>मूलम् - Weber</summary>

सा या᳘ बभ्रुः᳘ पिङ्गाक्षी᳟॥  
सा सोमक्र᳘यण्य᳘थ या रो᳘हिणी सा वा᳘र्त्रघ्नी या᳘मिदं रा᳘जा संग्रामं᳘ जिॗत्वोदाकुरुते᳘ ऽथ या रो᳘हिणी श्येताक्षी सा᳘ पितृदेव᳘त्या या᳘मिद᳘म् पितृ᳘भ्यो घ्न᳘न्ति॥
</details>

<details><summary>मूलम् - विस्वरम्</summary>

सा या बभ्रुः पिङ्गाक्षी सा सोमक्रयणी । अथ या रोहिणी सा वार्त्रघ्नी । यामिदं राजा संग्रामं जित्वोदाकुरुते । अथ या रोहिणी- श्येताक्षी- सा पितृदेवत्या- यामिदं पितृभ्यो घ्नन्ति ॥ १४ ॥ 
</details>

<details><summary>सायणः</summary>

त्रिविधायास्तस्या गोः मुख्यानुकल्पभेदेन सोमक्रयणीत्वं प्रदर्शयितुं तद्विभागमाह- **सा ये**ति । 'बभ्रुः' चतुर्वर्णा । पिङ्गे पिङ्गले अक्षिणी यस्याः सा 'पिङ्गाक्षी' 'सा' सोमदेवतार्हत्वात् 'सोमक्रयणी' । 'रोहिणी' रोहितवर्णा, सा 'वार्त्रघ्नी' वृत्रहा इन्द्रः, तद्देवत्या । इदानीन्तनो 'राजा संग्रामं जित्वा' परकीयाद् राष्ट्रात् 'यां' रोहिणीम् 'उदाकुरुते' स्वीकरोति सा वार्त्रघ्नीत्यर्थः । 'श्येताक्षी' कृष्णलोचना । सा पितृदेवत्या । 'इदं' इदानीम् 'पितृभ्यः' अर्थाय घ्नन्ति ॥ १४ ॥ 
</details>

<details><summary>Eggeling</summary>

14. The brown one, with red-brown eyes, is the Soma-cow; and that ruddy one is the Vr̥tra-killer's (India's) own, whom the king here chooses for himself [^egg_167] after winning the battle; and the ruddy one with reddish-white eyes [^egg_168] is the Fathers' own whom they slay here for the Fathers.

[^egg_167]: 62:3 Or, drives forth (from the enemy's stables). The red cows are compared with the red clouds, which appear after the thunderstorm (i.e. after king Indra's battle with Vr̥tra).

[^egg_168]: 62:4 Sāyaṇa takes 'śyetākshī' as 'black-eyed (kr̥shṇalocanā).'
</details>


## १५


<details open><summary>विश्वास-प्रस्तुतिः</summary>

सा या᳘ बभ्रुः᳘ पिङ्गाक्षी[[!!]]॥  
सा᳘ सोमक्र᳘यणी स्याद्य᳘दि बभ्रुं᳘ पिङ्गाक्षीं न᳘ व्विन्दे᳘दरुणा᳘ स्याद्य᳘द्यरुणां न᳘ व्विन्देद्रो᳘हिणी व्वा᳘र्त्रघ्नी स्याद्रो᳘हिण्यै ह᳘ त्वेव᳘ श्येताक्ष्या᳘ ऽआशां᳘ नेयात्॥
</details>

<details><summary>मूलम् - श्रीधरादि</summary>

सा या᳘ बभ्रुः᳘ पिङ्गाक्षी[[!!]]॥  
सा᳘ सोमक्र᳘यणी स्याद्य᳘दि बभ्रुं᳘ पिङ्गाक्षीं न᳘ व्विन्दे᳘दरुणा᳘ स्याद्य᳘द्यरुणां न᳘ व्विन्देद्रो᳘हिणी व्वा᳘र्त्रघ्नी स्याद्रो᳘हिण्यै ह᳘ त्वेव᳘ श्येताक्ष्या᳘ ऽआशां᳘ नेयात्॥
</details>

<details><summary>मूलम् - Weber</summary>

सा या᳘ बभ्रुः᳘ पिङ्गाक्षी᳟॥  
सा᳘ सोमक्र᳘यणी स्याद्य᳘दि बभ्रु᳘म् पिङ्गाक्षीं न᳘ विन्दे᳘दरुणा᳘ स्याद्य᳘द्यरुणां न᳘ विन्देद्रो᳘हिणी वार्त्रघ्नी स्याद्रो᳘हिण्यै हॗत्वेव᳘ श्येताक्ष्या᳘ आशांॗ नेयात् [^wbr_1] ॥  

[^wbr_1]: आशा᳘न्नेयात् AB.
</details>

<details><summary>मूलम् - विस्वरम्</summary>

सा या बभ्रुः पिङ्गाक्षी- सा सोमक्रयणी स्याद् । यदि बभ्रुं पिङ्गाक्षीं न विन्देत- अरुणा स्यात् । यद्यरुणां न विन्देद्- रोहिणी वार्त्रघ्नी स्यात् । रोहिण्यै ह त्वेव श्येताक्ष्या आशां नेयात् ॥ १५ ॥ 
</details>

<details><summary>सायणः</summary>

इत्थं विधानस्वरूपमभिधाय विनियोगप्रकारमाह- **सा ये**ति । बभ्रुः- पिङ्गाक्षी सोमक्रये मुख्या । तदभावे 'अरुणा' अव्यक्तरागा । तदभावे 'रोहिणी' । सा यदि श्येताक्षी स्यात् तादृश्याः 'आशाम्' अपि 'नेयात्' न कुर्यात् । तत्र कात्यायनः- "सोमक्रयणी तिष्ठत्यलक्षिता ऽव्यङ्गा ऽप्रवीता ऽरज्जुबद्धा बभ्रुः पिङ्गला पिङ्गलाभावे अरुणा अरुणाभावे रोहिण्यश्येताक्षी"- (का. श्रौ. सू. ७ । १६६) इति ॥ १५ ॥ 
</details>

<details><summary>Eggeling</summary>

15. Let, then, the brown one, with red-brown eyes, be the Soma-cow. And if he be unable to obtain a brown one with red-brown eyes, let it be a dark-red [^egg_169] one. And if he be unable to obtain a dark-red one, let it be a ruddy one, one of the

[^egg_169]: 62:5 'Aruṇā;' the Kāṇva text adds, 'for that one nearest to it (the brown one, or Soma-cow proper) in appearance.'

 Vr̥tra-killer's own. But let him nowise turn his fancy upon a ruddy one with reddish-white eyes.
</details>


## १६


<details open><summary>विश्वास-प्रस्तुतिः</summary>

(त्सा᳘) सा᳘ स्याद᳘प्रवीता॥  
व्वाग्वा᳘ ऽएषा᳘ निदा᳘नेन य᳘त्सोमक्र᳘यण्य᳘यातयाम्नी वा᳘ ऽइयं व्वाग᳘यातयाम्न्य᳘प्रवीता त᳘स्माद᳘प्रवीता स्यात्सा᳘ स्याद᳘वण्डा᳘ ऽकूटा᳘ ऽकाणा᳘ ऽकर्णा᳘ ऽलक्षिता᳘ ऽसप्तशफा सा ह्ये᳘करूपै᳘करूपा᳘ हीयं व्वा᳘क्॥
</details>

<details><summary>मूलम् - श्रीधरादि</summary>

(त्सा᳘) सा᳘ स्याद᳘प्रवीता॥  
व्वाग्वा᳘ ऽएषा᳘ निदा᳘नेन य᳘त्सोमक्र᳘यण्य᳘यातयाम्नी वा᳘ ऽइयं व्वाग᳘यातयाम्न्य᳘प्रवीता त᳘स्माद᳘प्रवीता स्यात्सा᳘ स्याद᳘वण्डा᳘ ऽकूटा᳘ ऽकाणा᳘ ऽकर्णा᳘ ऽलक्षिता᳘ ऽसप्तशफा सा ह्ये᳘करूपै᳘करूपा᳘ हीयं व्वा᳘क्॥
</details>

<details><summary>मूलम् - Weber</summary>

सा᳘ स्याद᳘प्रवीता॥  
वाग्वा᳘ एषा᳘ निदा᳘नेत य᳘त्सोमक्र᳘यण्ययातयाम्नी वा᳘ इयं वाग᳘यातयाम्न्य᳘प्रवीता त᳘स्माद᳘प्रवीता स्यात्सा᳘ स्याद᳘वण्डा᳘कूटा᳘काणा᳘कर्णा᳘लक्षितासप्तशफा सा ह्ये᳘करूपै᳘करूपाॗ हीयं वा᳘क्॥
</details>

<details><summary>मूलम् - विस्वरम्</summary>

सा स्यादप्रवीता । वाग्वा ऽएषा निदानेन- यत्सोमक्रयणी । अयातयाम्नी वा ऽइयम् वाग् । अयातयाम्न्यप्रवीता । तस्मादप्रवीता स्यात् । सा स्यादवण्डा ऽकूटा ऽकाणा ऽलक्षिता ऽसप्तशफा । सा ह्येकरूपा । एकरूपाहीयं वाक् ॥ १६ ॥ 
</details>

<details><summary>सायणः</summary>

सोमक्रयण्या गर्भात् प्राग् अवस्थानं सार्थवादं विधत्ते- **सा स्यादप्रवीते**ति । "वी गतिव्याप्तिप्रजनकान्त्यसनखादनेषु"- (धा. पा. अ. प. ३८) अत्र प्रजननमर्थः । 'अप्रवीता' अगृहीतगर्भेत्यर्थः । 'अयातयाम्नी' अगतरसा । बहुभिरसकृदुच्यमानाया अपि वाचो ऽगतरसत्वं प्रसिद्धम् । अतः सोमक्रयण्या वाग्रूपत्वादयातयाम्न्या भवितव्यम् (तै. सं. ६ । १ । ७ । २ ।) अत एकहायनीपरिग्रहे गर्भरूपरसनिर्गमाभावाद्वागनुगुण्यं भवति । तस्मादप्रवीता भवेत् । इत्थं वर्णवयोविशेषमभिधाय अङ्गवैकल्याभावमाह- **अवण्डा ऽकूटे**ति । 'वण्डा' वर्धिष्णुः, 'अवण्डा' तद्विपरीता भवेत् । एवमुत्तरत्रापि । 'कूटा' एकशृङ्गी । 'काणा' एकाक्षी । 'कर्णा' छिन्नकर्णा । 'लक्षिता' तप्तायःशलाकया चिह्निता, 'सप्तशफा' एकम्मिन् पादे एकेन शफेन हीना; उक्तदोषवर्जिता । 'एकरूपा' उक्तदोषवर्जितत्वमेवैकरूप्यम्, सम्पूर्णावयवत्यर्थः (तै. सं. ६ । १ । ७ । २) ॥ १६ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथब्राह्मणभाष्ये तृतीयकाण्डे तृतीयाध्याये प्रथमं ब्राह्मणम् ॥ (३–३–१) ॥ 
</details>

<details><summary>Eggeling</summary>

16. Let it be one that is not impregnated. For that Soma-cow is in reality Vāc, and this Vāc (speech) is of unimpaired vigour; and of unimpaired vigour is one not (yet) impregnated: let it therefore be one not impregnated. Let it be one that is neither tailless, nor hornless, nor one-eyed, nor ear-less [^egg_170], nor specially marked, nor seven-hoofed [^egg_171];--for such a one is uniform, and uniform is this speech.

[^egg_170]: 63:1 'Akarṇā;' the Kāṇva text has 'anupārshṭakarṇā (one whose ears are not perforated?),' and instead of 'alakshitā (not specially marked),' it reads 'aśroṇā (aśloṇā), not lame.'

[^egg_171]: 63:2 That is, with one hoof undivided (seven-toed).
</details>

