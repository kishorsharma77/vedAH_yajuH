+++
title = "३"

+++


## ०१


<details open><summary>विश्वास-प्रस्तुतिः</summary>

स वै रा᳘जानं पणते॥  
स यद्रा᳘जानं प᳘णते त᳘स्मादिद᳘ᳫँ᳘सकृत्स᳘र्व्वं प᳘ण्यᳫँ᳭ स᳘ ऽआह सो᳘मविक्रयिन्क्र᳘य्यस्ते सो᳘मो रा᳘जा ३ इ᳘ति क्र᳘य्य ऽइ᳘त्याह सोमविक्रयी तं वै᳘ ते क्रीणानी᳘ति क्रीणीही᳘त्याह सोमविक्रयी᳘ कल᳘या ते क्रीणानी᳘ति भू᳘यो वा ऽअ᳘तः सो᳘मो रा᳘जा र्हती᳘त्याह सोमविक्रयी भू᳘य ऽएवा᳘तः सो᳘मो राजा᳘ ऽर्हति महाँ᳘स्त्वेव गो᳘र्महिमे᳘त्यध्वर्युः[[!!]]॥
</details>

<details><summary>मूलम् - श्रीधरादि</summary>

स वै रा᳘जानं पणते॥  
स यद्रा᳘जानं प᳘णते त᳘स्मादिद᳘ᳫँ᳘सकृत्स᳘र्व्वं प᳘ण्यᳫँ᳭ स᳘ ऽआह सो᳘मविक्रयिन्क्र᳘य्यस्ते सो᳘मो रा᳘जा ३ इ᳘ति क्र᳘य्य ऽइ᳘त्याह सोमविक्रयी तं वै᳘ ते क्रीणानी᳘ति क्रीणीही᳘त्याह सोमविक्रयी᳘ कल᳘या ते क्रीणानी᳘ति भू᳘यो वा ऽअ᳘तः सो᳘मो रा᳘जा र्हती᳘त्याह सोमविक्रयी भू᳘य ऽएवा᳘तः सो᳘मो राजा᳘ ऽर्हति महाँ᳘स्त्वेव गो᳘र्महिमे᳘त्यध्वर्युः[[!!]]॥
</details>

<details><summary>मूलम् - Weber</summary>

स वै रा᳘जानम् पणते॥  
स यद्रा᳘जानम् प᳘णते त᳘स्मादिद᳘ᳫं᳘ सकृत्स᳘र्वम् प᳘ण्यᳫं स᳘ आह सो᳘मविक्रयिन्क्र᳘य्यस्ते सो᳘मो राजा३इ᳘ति क्र᳘य्य इ᳘त्याह सोमविक्रयी तं वै᳘ ते क्रीणानी᳘ति क्रीणीही᳘त्याह सोमविक्रयी᳘ कल᳘या ते क्रीणानीति भू᳘यो वा अ᳘तः सो᳘मो रा᳘जार्हती᳘त्याह सोमविक्रयी भू᳘य एवा᳘तः सो᳘मो राजा᳘र्हति [^wbr_1] महाॗᳫंॗस्त्वेव गो᳘र्महिमे᳘त्यध्वर्युः᳟॥  

[^wbr_1]: रा᳘जा३इ᳘ति AB.
</details>

<details><summary>मूलम् - विस्वरम्</summary>

स वै राजानं पणते- स यद्राजानं पणते तस्मादिदं सकृत् सर्वं पण्यम् । स आह- सोमविक्रयिन् !  क्रय्यस्ते सोमो राजा३ इति । क्रय्य इत्याह सोमविक्रयी । तं वै ते क्रीणानीति । क्रीणीहि, इत्याह सोमविक्रयी कलया ते क्रीणानीति । भूयो वा ऽअतः सोमो राजार्हति- इत्याह सोमविक्रयी । भूय एवातः सोमो राजार्हति, महांस्त्वेव गोर्महिमा- इत्यध्वर्युः ॥ १ ॥ 
</details>

<details><summary>सायणः</summary>

सोमक्रयार्थं व्यवहारं विधत्ते- **स वा** इति [^१_९५] । 'पणते' व्यवहरेत् । 'तस्मात्' सोमस्य व्यवहारभूतत्वात् 'इदम्' इदानीमपि 'सर्वं' दधिमध्वादि वस्तु 'सकृत्' 'पण्यम्' लोके पणितव्यं भवति । व्यवहारप्रकारं दर्शयति- **स आहे**त्यादिना [^२_९६] । 'सः' अध्वर्युः "क्रय्यस्ते सोमो राजा"- 'इति' पृच्छेत् । 'क्रय्यः' क्रयार्थं प्रसारितः । "क्रय्यस्तदर्थ" (पा. सू. ६ । १ । ८२) इति 'क्रय्य' शब्दो निपातितः । प्रश्नार्थे प्लुतिः (पा० सू० ८ । २ । १००) 'क्रय्य इति सोमविक्रयी' प्रतिब्रूयात् । 'तत्' तर्हि 'ते' तव स्वभूतं सोमं 'क्रीणानि' [^३_९६] 'इति' अध्वर्युर्ब्रूयात् । अथ तेन सोमविक्रयिणा 'क्रीणीहि' 'इति' ब्रूयात् । स विक्रेता 'अतः' अस्मात् कलालक्षणात् 'भूयः' प्रभूतमधिकमूल्यमर्हतीति ब्रूयात् । अथ सोमविक्रयिणोक्तो ऽध्वर्युः गोर्महत्त्वमाविष्करोति- **महाँस्त्वेवे**ति । यदि सोमो बहुमूल्यमर्हति तर्हि कृत्स्ना गौर्दातव्या भवति- तथा सति 'गोर्महिमा महान्,' 'इति' ब्रूयात् [^४_९६] ॥ १ ॥

[^१_९५]: पंच कृत्वः सोमं पणते । का. श्रौ. सू. ७ । २०० । 

[^२_९६]: स आह सोमविक्रयिन् क्रय्यस्ते सोमो राजा ३ इति । का. श्रौ.सू. ७ । २०१ । 

[^३_९६]: क्रय्य इत्याह सोमविक्रयी । का. श्रौ. सं. ७ । २०२ । तं वै ते क्रीणानीति । ७ । २०३ । 

[^४_९६]: क्रीणीहीत्याह सोमविक्रयी । का. श्रौ. सू. ७ । २०४ । कलया ते क्रीणानीति । का. श्रौ. सू. । ७ । २०५ । भूयो वा अतः सोमो राजा ऽर्हतीत्याह सोमविक्रयी । का. श्रौ. सू. ७ । २०६ । 
</details>

<details><summary>Eggeling</summary>

1. He bargains for the king (Soma); and because he bargains for the king, therefore any and everything is vendible here. He says, 'Soma-seller, is thy king Soma for sale?'--'He is for sale,' says the Soma-seller.--'I will buy him of thee!'--'Buy him!' says the Soma-seller.--'I will buy him of thee for one-sixteenth (of the cow).'--'King Soma, surely, is worth more than that!' says the Soma-seller.--'Yea, King Soma is worth more than that; but great, surely, is the greatness of the cow,' says the Adhvaryu.
</details>


## ०२


<details open><summary>विश्वास-प्रस्तुतिः</summary>

(र्गो) गोर्व्वै᳘ प्रतिधुक्॥  
(क्त᳘) त᳘स्यै शृतं त᳘स्यै श᳘रस्त᳘स्यै द᳘धि त᳘स्यै म᳘स्तु त᳘स्या ऽआत᳘ञ्चनं त᳘स्यै न᳘वनीतं त᳘स्यै घृतं त᳘स्या ऽआमि᳘क्षा त᳘स्यै व्वा᳘जिनम्॥
</details>

<details><summary>मूलम् - श्रीधरादि</summary>

(र्गो) गोर्व्वै᳘ प्रतिधुक्॥  
(क्त᳘) त᳘स्यै शृतं त᳘स्यै श᳘रस्त᳘स्यै द᳘धि त᳘स्यै म᳘स्तु त᳘स्या ऽआत᳘ञ्चनं त᳘स्यै न᳘वनीतं त᳘स्यै घृतं त᳘स्या ऽआमि᳘क्षा त᳘स्यै व्वा᳘जिनम्॥
</details>

<details><summary>मूलम् - Weber</summary>

गोर्वै᳘ प्रतिधुक्॥  
त᳘स्यै शृतं त᳘स्यै श᳘रस्त᳘स्यै द᳘धि त᳘स्यै म᳘स्तु त᳘स्या आत᳘ञ्चनं त᳘स्यै न᳘वनीतं त᳘स्यै घृतं त᳘स्या आमि᳘क्षा त᳘स्यै वा᳘जिनम्॥
</details>

<details><summary>मूलम् - विस्वरम्</summary>

गोर्वै प्रतिधुक्, तस्यै शृतम्, तस्यै शरः, तस्यै दधि, तस्यै मस्तु, तस्या आतञ्चनम्, तस्यै नवनीतम्, तस्यै घृतम्, तस्या आमिक्षा, तस्यै वाजिनम् ॥ २ ॥ 
</details>

<details><summary>सायणः</summary>

कथं महत्त्वमिति तद्दर्शयति- **गोर्वा** इत्यादिना [^१_९६] । 'गोः प्रतिधुक्' तद्यो दुग्धम् इदमेकं वीर्यम् । 'तस्यै' तस्याः 'शृतम्' पक्वं पयः । 'शरः' पक्वक्षीरस्योपरिसारभूतम् । घनीभूतमम्लास्वादं वस्तु दधि । दविभवं सारभूतमुदकं 'मस्तु' । 'आतञ्चनम्' दधि । दधिभावकारणम् । तप्ते पयसि दध्यानयने सति यद् घनीभूतं वस्तु जायते सा 'आमिक्षा' । द्रवात्मकं तत् वाजिनम् । एवं दशविधानि गोर्वीर्याणि प्रख्यापयेत् ॥ २ ॥ 

[^१_९६]: भूयएवातः सोमो राजा ऽर्हति महाँस्त्वेव गोर्महिमेत्यध्वर्युर्गोर्वै प्रतिधुक् तस्यै शृतं तस्यै शरस्तस्यै दधि तस्यै मस्तु तस्या आतंचनं तस्यै नवनीतं तस्यै घृतं तस्या आमिक्षा तस्यै व्वाजिनमिति । का. श्रौ. सू. ७ । २०८ ॥ 
</details>

<details><summary>Eggeling</summary>

2. 'From the cow (comes) fresh milk, from her boiled milk, from her cream, from her sour curds, from her sour cream, from her curdled milk, from her butter, from her ghee, from her clotted curds, from her whey:
</details>


## ०३


<details open><summary>विश्वास-प्रस्तुतिः</summary>

(ᳫँ᳭) शफे᳘न ते क्रीणानी᳘ति॥  
भू᳘यो वा ऽअ᳘तः सो᳘मो रा᳘जा ऽर्हती᳘त्याह सोमविक्रयी भू᳘य एवा᳘तः सो᳘मो राजा᳘ ऽर्हति महाँ᳘स्त्वेव गो᳘र्महिमे᳘त्यध्वर्युरेता᳘न्येव[[!!]] द᳘शव्वी᳘र्याण्युदाख्या᳘याह प᳘दा᳘ ते ऽर्धे᳘न ते ग᳘वा ते क्रीणामी᳘ति क्रीतः सो᳘मो राजे᳘त्याह सोमविक्रयी व्व᳘याᳫँ᳭सि प्र᳘ब्रूही᳘ति॥
</details>

<details><summary>मूलम् - श्रीधरादि</summary>

(ᳫँ᳭) शफे᳘न ते क्रीणानी᳘ति॥  
भू᳘यो वा ऽअ᳘तः सो᳘मो रा᳘जा ऽर्हती᳘त्याह सोमविक्रयी भू᳘य एवा᳘तः सो᳘मो राजा᳘ ऽर्हति महाँ᳘स्त्वेव गो᳘र्महिमे᳘त्यध्वर्युरेता᳘न्येव[[!!]] द᳘शव्वी᳘र्याण्युदाख्या᳘याह प᳘दा᳘ ते ऽर्धे᳘न ते ग᳘वा ते क्रीणामी᳘ति क्रीतः सो᳘मो राजे᳘त्याह सोमविक्रयी व्व᳘याᳫँ᳭सि प्र᳘ब्रूही᳘ति॥
</details>

<details><summary>मूलम् - Weber</summary>

शफे᳘न ते क्रीणानी᳘ति॥  
भू᳘यो वा अ᳘तः सो᳘मो रा᳘जार्हती᳘त्याह सोमविक्रयी भू᳘य एवा᳘तः सो᳘मो राजा᳘र्हति महाॗᳫंॗस्त्वेव गो᳘र्महिमे᳘त्यध्वर्यु᳘रेता᳘न्येव द᳘श वीॗर्याण्युदाख्या᳘याह पदा᳘ ते ऽर्धे᳘न ते ग᳘वा ते क्रीणामी᳘ति क्रीतः सो᳘मो राजे᳘त्याह सोमविक्रयी व᳘यांसि प्र᳘ब्रूहीति॥
</details>

<details><summary>मूलम् - विस्वरम्</summary>

शफेन ते क्रीणानीति । भूयो वा ऽअतः सोमो राजार्हतीत्याह- सोमविक्रयी । भूय एवातः सोमो राजा ऽर्हति, महांस्त्वेव गोर्महिमा- इत्यध्वर्युः । एतान्येव दश वीर्याण्युदाख्यायाह- पदा ते । अर्धेन ते । गवा ते क्रीणामीति । क्रीतः सोमो राजा- इत्याह सोमविक्रयी । वयांसि प्रब्रूहीति ॥ ३ ॥  
</details>

<details><summary>सायणः</summary>

**शफेने**ति । द्वितीयवारक्रये 'शफेन ते क्रीणानीति' ब्रूयात् [^१_९६] । 'शफः' पादाग्रस्यार्द्धभागः । 'भूयो वा अतः'- इत्याद्युक्तिप्रत्युक्तिवचनं पूर्ववद् व्याख्येयम् [^२_९६] । 'अध्वर्युः' 'एतान्येव दश वीर्याणि' इति प्रतिधुगादिकमित्यर्थः । तृतीयवारे गोः 'पदा ते' इति ब्रूयात् । चतुर्थवारे 'अर्द्धेन ते' इति ब्रूयात् । भूयो वा इत्यादि पूर्ववत् [^३_९७] । पञ्चमवारे 'गवा ते क्रीणामि' 'इति' ब्रूयात् [^४_९७] । एवमुक्ते 'सोमो राजा' त्वया 'क्रीतः' 'इत्याह' उचितमूल्यस्य दत्तत्वात् । अथ 'वयांसि प्रब्रूहि' 'इति' 'सोमविक्रयी' ब्रूयात् [^५_९७] ॥ ३ ॥  

[^१_९६]: एकैकेनांते पणते शफेन पदा ऽर्द्धेन गवा । का. श्री. सू. ७ । २०९ । 

[^२_९६]: भूय एवेत्यतः प्रभृति चतुरावर्तयति । का. श्रौ. सू. ७ । २०८ । 

[^३_९७]: प्रश्नान्ते प्रश्नान्ते । का. श्रौ. सू. ७ । २११ । 

[^४_९७]: ते क्रीणामीत्यंततः । का. श्रौ. सू. ७ । २१० । 

[^५_९७]: क्रीतः सोमो राजेत्यन्ते वयाँसि प्रब्रूहीत्याह सोमविक्रयी । का. श्रौ. सू. ७ । २१२ । 
</details>

<details><summary>Eggeling</summary>

3. I will buy him of thee for one hoof [^egg_185]!'--'King Soma, surely, is worth more than that!' says the Soma-seller.--'Yea, King Soma is worth more than that, but great, surely, is the greatness of the cow,' replies the Adhvaryu; and, having (each time) enumerated the same ten virtues, he says, 'I will buy him of thee for one foot,'--'for half (the cow),'--'for the cow!'--'King Soma has been bought!' says the Soma-seller, 'name the kinds!'

[^egg_185]: 69:1 That is, for one-eighth of a cow, each foot consisting of two hoofs (or toes, śapha).
</details>


## ०४


<details open><summary>विश्वास-प्रस्तुतिः</summary>

स᳘ ऽआह॥  
चन्द्रं᳘ ते व᳘स्त्रं ते छा᳘गा ते धेनु᳘स्ते मिथुनौ᳘ ते गा᳘वौ तिस्र᳘स्ते ऽन्या इ᳘ति स य᳘दार्व्वाक्प᳘णन्ते परः᳘ सम्पाद᳘यन्ति त᳘स्मादिद᳘ᳫं᳘ सकृत्स᳘र्व्वं प᳘ण्यमर्व्वाक्प᳘णन्ते परः स᳘म्पादयन्त्य᳘थ य᳘दध्वर्यु᳘रेव गो᳘र्व्वी᳘र्याण्युदाच᳘ष्टे न सो᳘मस्य सोमविक्रयी᳘ महितो वै सो᳘मो देवो हि सोमो᳘ ऽथैत᳘दध्वर्युर्गां᳘ महयति त᳘स्यै प᳘श्यन्वी᳘र्याणि क्रीणादि᳘ति त᳘स्मादध्वर्यु᳘रेव गो᳘र्व्वी᳘र्याण्युदाच᳘ष्टे न सो᳘मस्य सोमविक्रयी[[!!]]॥
</details>

<details><summary>मूलम् - श्रीधरादि</summary>

स᳘ ऽआह॥  
चन्द्रं᳘ ते व᳘स्त्रं ते छा᳘गा ते धेनु᳘स्ते मिथुनौ᳘ ते गा᳘वौ तिस्र᳘स्ते ऽन्या इ᳘ति स य᳘दार्व्वाक्प᳘णन्ते परः᳘ सम्पाद᳘यन्ति त᳘स्मादिद᳘ᳫं᳘ सकृत्स᳘र्व्वं प᳘ण्यमर्व्वाक्प᳘णन्ते परः स᳘म्पादयन्त्य᳘थ य᳘दध्वर्यु᳘रेव गो᳘र्व्वी᳘र्याण्युदाच᳘ष्टे न सो᳘मस्य सोमविक्रयी᳘ महितो वै सो᳘मो देवो हि सोमो᳘ ऽथैत᳘दध्वर्युर्गां᳘ महयति त᳘स्यै प᳘श्यन्वी᳘र्याणि क्रीणादि᳘ति त᳘स्मादध्वर्यु᳘रेव गो᳘र्व्वी᳘र्याण्युदाच᳘ष्टे न सो᳘मस्य सोमविक्रयी[[!!]]॥
</details>

<details><summary>मूलम् - Weber</summary>

स᳘ आह॥  
चन्द्रं᳘ ते व᳘स्त्रं ते छा᳘गा ते धेनु᳘स्ते मिथुनौ᳘ ते गा᳘वौ तिस्र᳘स्ते ऽन्या इ᳘ति स य᳘दर्वाक्प᳘णन्ते परः᳘ सम्पाद᳘यन्ति त᳘स्मादिद᳘ᳫं᳘ सकृत्स᳘र्वम् प᳘ण्यमर्वाक्प᳘णन्ते परः स᳘म्पादयन्त्यथ य᳘दध्वर्यु᳘रेव गो᳘र्वीॗर्याण्युदाच᳘ष्टे न सो᳘मस्य सोमविक्रयी᳘ महितो वै सो᳘मो देवो हि सोमो᳘ ऽथत᳘दध्वर्युर्गा᳘म् महयति त᳘स्यै प᳘श्यन्वीॗर्याणि क्रीणादि᳘ति त᳘स्मादध्वर्यु᳘रेव गो᳘र्वीॗर्याण्युदाच᳘ष्टे न सो᳘मस्य सोमविक्रयी᳟॥
</details>

<details><summary>मूलम् - विस्वरम्</summary>

स आह- चन्द्रं ते, वस्त्रं ते, छागा ते, धेनुस्ते, मिथुनौ ते गावौ, तिस्रस्ते ऽन्या इति । स यदर्वाक् पणन्ते- परः सम्पादयन्ति । तस्मादिदं सकृत्सर्वं पण्यमर्वाक् पणन्ते- परः सम्पादयन्ति । अथ यदध्वर्युरेव गोर्वीर्याण्युदाचष्टे- न सोमस्य सोमविक्रयी । महितो वै सोमः । देवो हि सोमः । अथैतदध्वर्युर्गां महयति । तस्यै पश्यन् वीर्याणि क्रीणादिति । तस्मादध्वर्युरेव गोर्वीर्याण्युदाचष्टे- न सोमस्य सोमविक्रयी ॥ ४ ॥ 
</details>

<details><summary>सायणः</summary>

**स आहे**ति । 'वयः'- शब्दार्थं स्वयमेवाह- **चन्द्रं त** इत्यादिना । 'हेम चन्द्रम्' इति हिरण्यनामसु पाठात् 'चन्द्रम्' आह्लादकारि हिरण्यम् । "चन्द्रं ते" इति । "शुक्रं त्वेति हिरण्यमालभ्य वाचयति"- इति कात्यायनः (७ । २१४) । 'अन्याः तिस्रः', गा इति शेषः ॥ 

व्यवहारपूर्वकं क्रय्यं प्रशंसति- **स यदर्वागि**ति । 'अर्वाक्' सम्पादनात् प्राक् व्यवहारं कृत्वा 'परः' परस्तात् 'सम्पादयन्ति' । अथवा 'अर्वाक्' अल्पमेव व्यवहारकाले व्यवहरन्ति सम्पादनकाले तु 'परः' देयं मूल्यमधिकं कृत्वा । 'तस्मात्' 'इदम्' इदानीमपि 'सर्वं पण्यं' वस्तु 'सकृत्' 'एकवारम्' 'अर्वाक्' सत् 'परः' 'सम्पादयन्ति' ॥ 

गोर्वीर्याणामुदाख्यानवत् सोमवीर्याण्यप्युदाख्यातव्यानि, तथा करणे कारणमाह- **अथ यदध्वर्युरेव गोर्वीर्याणी**ति । 'महितः' महत्त्वोपेतः खलु सोमः । तत् कथम् ? वस्तुतो दिवि खलु दिवि वर्तमानस्य चन्द्रस्य सोमवल्लीरूपेण परिणामात्, "दिवि वै सोम आसीत्"- (श. प. ब्रा ३ । २ । ४ । १) इत्युक्तत्वाच्च । अतो हेतोः सोमस्यानपेक्षितत्वात् । 'अध्वर्युः' 'गां महयति' पूजयति । 'तां पश्यन्' 'तस्यै' तस्याः ‘वीर्याणि’ प्रतिधुगादीनि । केनाभिप्रायेण ? सोममनया क्रीणानीत्यभिप्रायेण । तस्मादित्युपसंहारः ॥ ४ ॥
</details>

<details><summary>Eggeling</summary>

4. He (the Adhvaryu) says, 'Gold is thine, a cloth is thine, a goat is thine, a milch cow is thine, a pair of kine is thine, three other (cows) are thine!' And because they first bargain and afterwards come to terms, therefore about any and everything that is for sale here, people first bargain and afterwards

come to terms. And the reason why only the Adhvaryu enumerates the virtues of the cow, and not the Soma-seller those of the Soma, is that Soma is already glorified, since Soma is a god. And the Adhvaryu thereby glorifies the cow, thinking, 'Seeing her virtues he shall buy her!' This is why only the Adhvaryu enumerates the virtues of the cow, and not the Soma-seller those of the Soma.
</details>


## ०५


<details open><summary>विश्वास-प्रस्तुतिः</summary>

(य्य᳘) अ᳘थ यत्प᳘ञ्च कृ᳘त्वः प᳘णते॥  
संव्वत्सर᳘संमितो वै᳘ यज्ञः प᳘ञ्च वा᳘ ऽऋत᳘वः संव्वत्सर᳘स्य तं᳘ पञ्च᳘भिराप्नोति त᳘स्मात्प᳘ञ्च कृ᳘त्वः पणते॥
</details>

<details><summary>मूलम् - श्रीधरादि</summary>

(य्य᳘) अ᳘थ यत्प᳘ञ्च कृ᳘त्वः प᳘णते॥  
संव्वत्सर᳘संमितो वै᳘ यज्ञः प᳘ञ्च वा᳘ ऽऋत᳘वः संव्वत्सर᳘स्य तं᳘ पञ्च᳘भिराप्नोति त᳘स्मात्प᳘ञ्च कृ᳘त्वः पणते॥
</details>

<details><summary>मूलम् - Weber</summary>

अ᳘थ यत्प᳘ञ्च कृ᳘त्वः प᳘णते॥  
संवत्सर᳘सम्मितो वै᳘ यज्ञः प᳘ञ्च वा᳘ ऋत᳘वः संवत्सर᳘स्य त᳘म् पञ्च᳘भिराप्नोति त᳘स्मात्प᳘ञ्च कृ᳘त्वः पणते॥
</details>

<details><summary>मूलम् - विस्वरम्</summary>

अथ यत्पञ्च कृत्वः पणते । संवत्सरसंमितो वै यज्ञः । पञ्च वा ऽऋतवः संवत्सरस्य । तं पञ्चभिराप्नोति । तस्मात्पञ्च कृत्वः पणते ॥ ५ ॥ 
</details>

<details><summary>सायणः</summary>

कलाशफादिरूपं पञ्चवारपणनं प्रशंसति- **अथ यत् पञ्च कृत्व** इति । स्पष्टमेतत् ॥ ५ ॥ 
</details>

<details><summary>Eggeling</summary>

5. And as to his bargaining five times:--the sacrifice being of equal measure with the year, and there being five seasons in the year, he thus obtains it (the sacrifice, Soma) in five (divisions), and therefore he bargains five times.
</details>


## ०६


<details open><summary>विश्वास-प्रस्तुतिः</summary>

(ते᳘ ऽथ) अ᳘थ हि᳘रण्ये व्वाचयति॥  
शुक्रं᳘ त्वा शुक्रे᳘ण क्रीणामी᳘ति शुक्र᳘ᳫं᳘[[!!]] ह्येतच्छुक्रे᳘ण क्रीणा᳘ति यत्सो᳘मᳫं᳭ हि᳘रण्येन चन्द्रं᳘ चन्द्रेणे᳘ति चन्द्र᳘ᳫं᳘[[!!]] ह्येत᳘च्चन्द्रे᳘ण क्रीणा᳘ति यत्सो᳘मᳫं᳭ हि᳘रण्येनामृ᳘तममृ᳘तेने᳘त्यमृ᳘तᳫं᳘ह्येत᳘दमृ᳘तेन क्रीणा᳘ति यत्सो᳘मᳫं᳭ हि᳘रण्येन॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ हि᳘रण्ये व्वाचयति॥  
शुक्रं᳘ त्वा शुक्रे᳘ण क्रीणामी᳘ति शुक्र᳘ᳫं᳘[[!!]] ह्येतच्छुक्रे᳘ण क्रीणा᳘ति यत्सो᳘मᳫं᳭ हि᳘रण्येन चन्द्रं᳘ चन्द्रेणे᳘ति चन्द्र᳘ᳫं᳘[[!!]] ह्येत᳘च्चन्द्रे᳘ण क्रीणा᳘ति यत्सो᳘मᳫं᳭ हि᳘रण्येनामृ᳘तममृ᳘तेने᳘त्यमृ᳘तᳫं᳘ह्येत᳘दमृ᳘तेन क्रीणा᳘ति यत्सो᳘मᳫं᳭ हि᳘रण्येन॥
</details>

<details><summary>मूलम् - Weber</summary>

अ᳘थ हि᳘रण्ये वाचयति॥  
शुक्रं᳘ त्वा शुक्रे᳘ण क्रीणामी᳘ति शुॗक्रᳫं ह्येतछुक्रे᳘ण क्रीणा᳘ति यत्सो᳘मᳫं हि᳘रण्येन चन्द्रं᳘ चन्द्रेणे᳘ति चॗन्द्रᳫं ह्येत᳘च्चन्द्रे᳘ण क्रीणा᳘ति यत्सो᳘मᳫं हि᳘रण्येनामृ᳘तममृ᳘तेने᳘त्यमृॗतᳫं ह्येतदमृ᳘तेन क्रीणा᳘ति यत्सो᳘मᳫं हि᳘रण्येन॥
</details>

<details><summary>मूलम् - विस्वरम्</summary>

अथ हिरण्ये वाचयति- **"शुक्रं त्वा शुक्रेण क्रीणामि"**- (वा. सं. ४ । २६) इति । शुक्रं ह्येतच्छुक्रेण क्रीणाति- यत्सोमं हिरण्येन । **"चन्द्रं चन्द्रेण"**- (वा. सं. ४ । २६) इति । चन्द्रं ह्येतच्चन्द्रेण क्रीणाति- यत्सोमं हिरण्येन । **“अमृतममृतेन"**- (वा. सं. ४ । २६) इति । अमृतं ह्येतदमृतेन क्रीणाति- यत्सोमं हिरण्येन ॥ ६ ॥ 
</details>

<details><summary>सायणः</summary>

**अथ हिरण्ये** इति । एकहायन्या सह देयेषु हिरण्यवस्त्रच्छागादिदशसु द्रव्येषु मध्ये 'हिरण्ये' दीयमाने सति यजमानं 'वाचयति' "शुक्रं त्वा" इति मन्त्रम् । मन्त्रस्यायमर्थः- हे सोम ! 'शुक्रम्' दीप्यमानम् 'त्वा' त्वां 'शुक्रेण' दीप्तेन 'हिरण्येन' 'क्रीणामि' तथा 'चन्द्रं' त्वां 'चन्द्रेण' आह्लादकेन 'हिरण्येन' । 'अमृतम्' अमरणधर्माणं त्वाम् 'अमृतेन' 'हिरण्येन' क्रीणामीत्यर्थः । मन्त्रगतानि शुक्रचन्द्रामृतपदानि तृतीयान्तानि हिरण्यनामानि, द्वितीयान्तानि सोमस्येति व्याचष्टे- **शुक्रं त्वा शुक्रेणे**त्यादिना । स्पष्टो ऽर्थः । अत्र सूत्रम्- "स आह चन्द्रं ते वस्त्रं ते छागा ते धेनुस्ते मिथुनौ ते गावौ तिस्रस्ते ऽन्याः शुक्रं [^१_९८] त्वेति । हिरण्यमालभ्य वाचयति" (का. श्रौ. सू. ७ । २१३-२१४) इति ॥ ६ ॥ 

[^१_९८]: 'चन्द्रं त्वेति' इ. क्वचित् पाठः । 
</details>

<details><summary>Eggeling</summary>

6. He then makes (the sacrificer) say on the gold [^egg_186] (Vāj. S. IV, 26), 'Thee, the pure, I buy with the pure,' for he indeed buys the pure with the pure, when (he buys) Soma with gold;--'the brilliant with the brilliant,' for he indeed buys the brilliant with the brilliant, when (he buys) Soma with gold;--'the immortal with the immortal,' for he indeed buys the immortal with the immortal, when (he buys) Soma with gold.

[^egg_186]: 70:1 That is, according to Kāty. VII, 8, 5, in making him touch the gold. The Kāṇva text has, 'Thereupon he buys him (Soma) with gold.'
</details>


## ०७


<details open><summary>विश्वास-प्रस्तुतिः</summary>

(ना᳘) अ᳘थ सोमविक्रयिणमभिप्र᳘कम्पयति[[!!]]॥  
सग्मे᳘ ते गोरि᳘ति यज᳘माने[[!!]] ते गौरि᳘त्ये᳘वैत᳘दाह तद्य᳘जमानमभ्याहृ᳘त्य᳘ न्यस्यत्यस्मे᳘[[!!]] ते चन्द्राणी᳘ति स᳘ ऽआत्म᳘न्येव᳘ व्वी᳘र्यं[[!!]] धत्ते श᳘रीरमेव᳘ सोमविक्रयी᳘ हरते तत्त᳘तः सोमविक्रय्या᳘दत्ते॥
</details>

<details><summary>मूलम् - श्रीधरादि</summary>

(ना᳘) अ᳘थ सोमविक्रयिणमभिप्र᳘कम्पयति[[!!]]॥  
सग्मे᳘ ते गोरि᳘ति यज᳘माने[[!!]] ते गौरि᳘त्ये᳘वैत᳘दाह तद्य᳘जमानमभ्याहृ᳘त्य᳘ न्यस्यत्यस्मे᳘[[!!]] ते चन्द्राणी᳘ति स᳘ ऽआत्म᳘न्येव᳘ व्वी᳘र्यं[[!!]] धत्ते श᳘रीरमेव᳘ सोमविक्रयी᳘ हरते तत्त᳘तः सोमविक्रय्या᳘दत्ते॥
</details>

<details><summary>मूलम् - Weber</summary>

अ᳘थ सोमविक्रयि᳘णमभिप्र᳘कम्पयति॥  
सग्मे᳘ ते गोरि᳘ति य᳘जमाने ते गौरि᳘त्येॗवैत᳘दाह तद्य᳘जमानमभ्याहृ᳘त्य न्य᳘स्थत्यस्मे᳘ ते चन्द्राणी᳘ति स᳘ आत्म᳘न्येव᳘ वीर्यं᳘ धत्ते श᳘रीरमेव᳘ सोमविक्रयी᳘ हरते तत्त᳘तः सोमविक्रय्या᳘दत्ते॥
</details>

<details><summary>मूलम् - विस्वरम्</summary>

अथ सोमविक्रयिणमभिप्रकम्पयति- **"सग्मे ते गोः"**- (वा. सं. ४ । २६) इति । यजमाने ते गौरित्येवैतदाह । तद्यजमानमभ्याहृत्य न्यस्यति । **"अस्मे ते चन्द्राणि"**- (वा. सं. ४ । २६) इति । स आत्मन्येव वीर्यं धत्ते । शरीरमेव सोमविक्रयी हरते । तत्ततः सोमविक्रय्यादत्ते ॥ ७ ॥ 
</details>

<details><summary>सायणः</summary>

अथ समन्त्रकं सोमविक्रयिणो हिरण्येनाभिप्रकम्पनं विधत्ते- **अथ सोमविक्रयिण**मिति । 'अभिप्रकम्पयति' हिरण्येन प्रलोभयति । मन्त्रगतं 'सग्म'- पदं व्याचष्टे- **यजमाने ते गौ**रिति । ऋत्विग्भिः सह गच्छति तत्तत्कर्मस्विति 'सग्मो' यजमानः, तस्मिन् । हे सोमविक्रयिन् ! ते गौरस्तु । "सग्मे त इति सोमविक्रयिण हिरण्येनाभिकम्पयति”- (का. श्रौ. सू. ७ । २१५) इति सूत्रम् । 

**तद्यजमानमि**त्यादि [^१_९९] । 'तत्' अभिप्रकम्पनसाधनं हिरण्यं यजमानं प्रत्यानीय "अस्मे ते"- इति मन्त्रेण स्थापयेत् । ‘अस्मे' अस्मदीये यजमान इत्यर्थः । हिरण्यस्य वीर्यरूपत्वात् तत्स्वीकारेणात्मनि वीर्यधारणं कृतं भवति । मंत्रसामर्थ्येन वीर्यस्य स्वीकाराभिवीर्यं हिरण्यशरीरमात्रमेव सोमविक्रयी हरते । ततो यजमानसमर्पणानंतरं तद्यजमानसमीपे न्यस्तं हिरण्यं सोमविक्रयी स्वीकुर्यात् । "सोमविक्रय्येतदादत्ते" (का. श्रौ. सू. ७ । २१७) इति सूत्रम् ॥ ७ ॥ 

[^१_९९]: अस्मे त इति यजमानसहितं निदधाति । का. श्रौ. सू. ७ । २१६ । 
</details>

<details><summary>Eggeling</summary>

7. He then tempts [^egg_187] the Soma-seller (with the gold): 'In compensation [^egg_188] for thy cow,' whereby he means to say, 'With the sacrificer (be) thy cow!'

[^egg_187]: 70:2 Or, according to the commentaries, 'he frightens the Soma-seller (by threatening to take back the money).'

[^egg_188]: 70:3 ? Sagme (? compact), explained by the commentators as meaning the sacrificer. Perhaps it may mean, 'one of the parties to an agreement,' and hence here the sacrificer as the bargainee. The Kāṇva text reads, He then takes it back again (punar ādatte) with 'Sagme to goḥ,' and throws it down with 'Ours thy gold.'

 He then draws it (the gold) back towards the sacrificer, and throws it down, with, 'Ours be thy gold!' whereby he (the sacrificer) takes unto himself the vital energy, and the Soma-seller gets only the body. Thereupon the Soma-seller takes it [^egg_189].

[^egg_189]: 71:1 According to some authorities, the gold is again taken away forcibly from the Soma-seller by the Adhvaryu, after the sacrificer has uncovered his head (paragraph a 2), and the seller is driven away by blows with a speckled cane. Kāty. VII, 8, 27. According to Āpastamba (ib.), he buys off the Soma-cow with another cow, and then dismisses her to the cow-pen; and if the Soma-seller objects, he is to be beaten with a speckled cane. The Mānava-sūtra merely says, that they are to give the Soma-seller something for compensation. The whole transaction was evidently a feigned purchase, symbolising the acquisition of the Soma by the gods from the Gandharvas. The real bargain was probably concluded before the sacrificial performance. See also Haug, Ait. Br. Transl. p. 59, note 2.
</details>


## ०८


<details open><summary>विश्वास-प्रस्तुतिः</summary>

(त्ते᳘ ऽथा) अ᳘थाजा᳘यां प्रतीचीनमुख्यां᳘ वाचयति॥  
त᳘पसस्तनू᳘रसी᳘ति त᳘पसो ह वा᳘ ऽएषा᳘ प्रजा᳘पतेः स᳘म्भूता य᳘दजा त᳘स्मादाह त᳘पसस्तनू᳘रसी᳘ति प्रजा᳘पतेर्व्व᳘र्ण ऽइ᳘ति सा यत्त्रिः᳘ संव्वत्सर᳘स्य व्विजा᳘यते ते᳘न प्रजा᳘पतेर्व्व᳘र्णः परमे᳘ण पशु᳘ना क्रीयस ऽइ᳘ति सा यत्त्रिः᳘ संव्वत्सर᳘स्य व्विजा᳘यते ते᳘न परमः᳘ पशुः᳘ सहस्रपोषं᳘ पुषेयमि᳘त्याशि᳘षमे᳘वैतदा᳘शास्ते भूमा वै᳘ सह᳘स्रं भूमा᳘नं गच्छानी᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

(त्ते᳘ ऽथा) अ᳘थाजा᳘यां प्रतीचीनमुख्यां᳘ वाचयति॥  
त᳘पसस्तनू᳘रसी᳘ति त᳘पसो ह वा᳘ ऽएषा᳘ प्रजा᳘पतेः स᳘म्भूता य᳘दजा त᳘स्मादाह त᳘पसस्तनू᳘रसी᳘ति प्रजा᳘पतेर्व्व᳘र्ण ऽइ᳘ति सा यत्त्रिः᳘ संव्वत्सर᳘स्य व्विजा᳘यते ते᳘न प्रजा᳘पतेर्व्व᳘र्णः परमे᳘ण पशु᳘ना क्रीयस ऽइ᳘ति सा यत्त्रिः᳘ संव्वत्सर᳘स्य व्विजा᳘यते ते᳘न परमः᳘ पशुः᳘ सहस्रपोषं᳘ पुषेयमि᳘त्याशि᳘षमे᳘वैतदा᳘शास्ते भूमा वै᳘ सह᳘स्रं भूमा᳘नं गच्छानी᳘त्ये᳘वैत᳘दाह॥
</details>

<details><summary>मूलम् - Weber</summary>

अ᳘थाजा᳘याम् प्रतीचीनमुख्यां᳘ वाचयति॥  
त᳘पसस्तनू᳘रसी᳘ति त᳘पसो ह वा᳘ एषा᳘ प्रजा᳘पतेः स᳘म्भूता य᳘दजा त᳘स्मादाह त᳘पसस्तनू᳘रसी᳘ति प्रजा᳘पतेर्व᳘र्ण इ᳘ति सा यत्त्रिः᳘ संवत्सर᳘स्य विजा᳘यते ते᳘न प्रजा᳘पतेर्व᳘र्णः परमे᳘ण पशु᳘ना क्रीयस इ᳘ति सा यत्त्रिः᳘ संवत्सर᳘स्य विजा᳘यते ते᳘न परमः᳘ पशुः᳘ सहस्रपोष᳘म् पुषेयमि᳘त्याशि᳘षमेॗवैतदा᳘शास्ते भूमा वै᳘ सह᳘स्रम् भूमा᳘नं गछानी᳘त्येॗवैत᳘दाह॥
</details>

<details><summary>मूलम् - विस्वरम्</summary>

अथाजायां प्रतीचीनमुख्यां वाचयति- **"तपसस्तनूरसि"**- (वा. सं. ४ । २६) इति । तपसो ह वा ऽएषा प्रजापतेः सम्भूता- यदजा । तस्मादाह- तपसस्तनूरसीति । **"प्रजापतेर्वर्णः"**- (वा. सं. ४ । २६) इति । सा यत्त्रिः संवत्सरस्य विजायते- तेन प्रजापतेर्वर्णः । **"परमेण पशुना क्रीयसे"**- (वा. सं. ४ । २६) इति । सा यत्त्रिः संवत्सरस्य विजायते- तेन परमः पशुः । **"सहस्रपोषं पुषेयम्"**- (वा. सं. ४ । २६) इति । आशिषमेवैतदाशास्ते । भूमा वै सहस्रम् । भूमानं गच्छानीत्येवैतदाह ॥ ८ ॥ 
</details>

<details><summary>सायणः</summary>

**अथाजायामि**ति । क्रयाय दत्तामजां प्रतीचीनमुखीं कृत्वा अध्वर्युस्तामालभ्य स्थितं यजमानं "तपसस्तनूरसि" इत्यादिमन्त्रं वाचयेत् । तथा च सूत्रम् "अजां प्रत्यङ्मुखीमालभ्य वाचयति तपसस्तनूरसीति" (का. श्रौ. सू. ७ । २१८) इति । मन्त्रस्यायमर्थः । हे अजे ! त्वं 'प्रजापतेस्तपसः' 'तनूः' शरीरमसि । तत्परिणामरूपत्वात् । 'प्रजापतेः वर्णो ऽसि' "संवत्सरो वै प्रजापतिः"- (ऐ. ब्रा. १ । ३ । २ । ५; ५, ३) इति श्रुतेः । संवत्सरस्य सम्बन्धिनि काले जायमानत्वेन संवत्सरद्वारा संवत्सररूपप्रजापतिशरीरसारूप्यात् प्रजापतिवर्णात्मकत्वम् । सम्वत्सरे त्रिर्जायमानादेवेतरपशोरप्युत्कर्षात् अजा 'परमः पशुः,' तेन क्रीयसे । हे सोम ! अतो ऽहं तवानुग्रहात् 'सहस्रपोषं' पुत्रपौत्रादिरूपेण बहुविधपुष्टिं प्राप्नवानीति ॥ 

तमिमं मन्त्रं विभज्य व्याचष्टे- **तपसस्तनूरसी**ति । मन्त्रचतुर्थभागस्याशीःपरतामाह- **आशिषमेवैतदि**ति । आशासनप्रकारमेव दर्शयति- **भूमा वै सहस्रमि**ति ॥ ८ ॥ 
</details>

<details><summary>Eggeling</summary>

8. He then makes him (the sacrificer) say on the she-goat, which stands facing the west, 'Thou art the bodily form of fervour,'--that she-goat was indeed produced as the bodily form of fervour, of Prajāpati; hence he says, 'Thou art the bodily form of fervour,'--'Prajāpati's kind,' because she brings forth three times in the year, therefore she is Prajāpati's kind. 'Thou art bought with the most excellent animal,' because she brings forth three times in the year, she is the most excellent of animals. 'May I increase with a thousandfold increase!' Thereby he implores a blessing: a thousand meaning abundance, he thereby means to say, 'May I obtain abundance!'
</details>


## ०९


<details open><summary>विश्वास-प्रस्तुतिः</summary>

स वा᳘ ऽअने᳘नै᳘वाजां᳘ प्र᳘यच्छति॥  
(त्य) अने᳘न रा᳘जानमा᳘दत्त ऽआजा᳘ ह वै ना᳘मैषा य᳘द᳘जैत᳘या᳘ ह्येनमन्तत आ᳘जति ता᳘मेत᳘त्परो ऽक्षमजेत्या᳘चक्षते॥
</details>

<details><summary>मूलम् - श्रीधरादि</summary>

स वा᳘ ऽअने᳘नै᳘वाजां᳘ प्र᳘यच्छति॥  
(त्य) अने᳘न रा᳘जानमा᳘दत्त ऽआजा᳘ ह वै ना᳘मैषा य᳘द᳘जैत᳘या᳘ ह्येनमन्तत आ᳘जति ता᳘मेत᳘त्परो ऽक्षमजेत्या᳘चक्षते॥
</details>

<details><summary>मूलम् - Weber</summary>

स वा᳘ अने᳘नैॗवाजा᳘म् प्र᳘यछति॥  
अने᳘न रा᳘जानमा᳘दत्त आजा᳘ ह वै ना᳘मैषा य᳘दॗजैत᳘याॗ ह्येनमन्तत आ᳘जति [^wbr_2] ता᳘मेत᳘त्परो ऽक्षमजेत्या᳘चक्षते॥  

[^wbr_2]: आजत् Sây.
</details>

<details><summary>मूलम् - विस्वरम्</summary>

स वा ऽअनेनैवाजां प्रयच्छति । अनेन राजानमादत्ते । आजा ह वै नामैषा यदजा । एतया ह्येनमन्तत आजति । तामेतत्परो ऽक्षमजेत्याचक्षते ॥ ९ ॥ 
</details>

<details><summary>सायणः</summary>

वाम-दक्षिणबाहू क्रमेण अजाप्रदाने सोमादाने च निर्द्दिशति- **स वा अनेने**ति । **अनेन राजानमादत्त**- इति । यद्यत्र विशेषो न श्रूयते तथापि सूत्रकारेण विशेषितम्- "सव्येनाजां प्रयच्छन्- 'मित्रो न'- इति दक्षिणेन सोममादायागत उत्तिष्ठति वा" । (का. श्रौ. सू. ७ । २१९) इति । अजाप्रदानेन सोमादानं तन्निर्वचनद्वारेण प्रशंसति- **अजा ह वा** इति । यस्मात् 'एतया' अजया 'एनम्' सोमम् एकाहनि हिरण्यादिक्रयद्रव्याणाम् 'अन्ततः' 'आजत्' अभिमुखेनागच्छति । आजनसाधनत्वात् 'आजा' वस्तुतः, 'तां' परोक्षेण 'अजेत्याक्षते' ॥ ९ ॥ 
</details>

<details><summary>Eggeling</summary>

9. With that (text) he gives the she-goat, with that he takes the king [^egg_190]; for ajā (goat) doubtless

[^egg_190]: 71:2 While making over the she-goat to the Soma-seller with his left hand, he receives the Soma with the right.

means the same as ājā (driving thither [^egg_191]), since it is through her (the she-goat) that he finally drives him (Soma) thither. It is thus in a mystic sense that they call her 'ajā.'

[^egg_191]: 72:1 Sāyaṇa takes ā-aj in the sense of 'to go to, to come' (ājā, the corner); because the sacrificer through her comes to Soma.
</details>


## १०


<details open><summary>विश्वास-प्रस्तुतिः</summary>

(ते᳘ ऽथ) अ᳘थ रा᳘जानमा᳘दत्ते॥  
मित्रो᳘ न ऽए᳘हि सु᳘मित्रध इ᳘ति शिवो᳘ नः शान्त ऽएही᳘त्ये᳘वैत᳘दाह तं य᳘जमानस्य दक्षिण᳘ ऽऊरौ᳘ प्रत्यु᳘ह्य व्वा᳘सो नि᳘दधाती᳘न्द्रस्योरुमा᳘विश द᳘क्षिणमि᳘त्येष वा ऽअत्रे᳘न्द्रो भवति यद्य᳘जमानस्त᳘स्मादाहे᳘न्द्रस्योरुमा᳘विश द᳘क्षिणमि᳘त्युश᳘न्नु᳘श᳘न्तमि᳘ति प्रियः᳘ प्रिय᳘मि᳘त्ये᳘वैत᳘दाह स्योनः᳘ स्योनमि᳘ति शिवः᳘ शिवमि᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ रा᳘जानमा᳘दत्ते॥  
मित्रो᳘ न ऽए᳘हि सु᳘मित्रध इ᳘ति शिवो᳘ नः शान्त ऽएही᳘त्ये᳘वैत᳘दाह तं य᳘जमानस्य दक्षिण᳘ ऽऊरौ᳘ प्रत्यु᳘ह्य व्वा᳘सो नि᳘दधाती᳘न्द्रस्योरुमा᳘विश द᳘क्षिणमि᳘त्येष वा ऽअत्रे᳘न्द्रो भवति यद्य᳘जमानस्त᳘स्मादाहे᳘न्द्रस्योरुमा᳘विश द᳘क्षिणमि᳘त्युश᳘न्नु᳘श᳘न्तमि᳘ति प्रियः᳘ प्रिय᳘मि᳘त्ये᳘वैत᳘दाह स्योनः᳘ स्योनमि᳘ति शिवः᳘ शिवमि᳘त्ये᳘वैत᳘दाह॥
</details>

<details><summary>मूलम् - Weber</summary>

अ᳘थ रा᳘जानमा᳘दत्ते॥  
मित्रो᳘ न ए᳘हि सु᳘मित्रध इ᳘ति शिवो᳘ नः शान्त एही᳘त्येॗवैत᳘दाह तं य᳘जमानस्य दक्षिण᳘ ऊरौ᳘ प्रत्यु᳘ह्य वा᳘सो नि᳘दधाती᳘न्द्रस्योरुमा᳘विश द᳘क्षिणमि᳘त्येष वा अत्रे᳘न्द्रो भवति यद्य᳘जमानस्त᳘स्मादाहेन्द्रस्योरुमा᳘विश द᳘क्षिणमि᳘त्युश᳘न्नुश᳘न्तमि᳘ति प्रियः᳘ प्रियमि᳘त्येॗवैत᳘दाह स्योनः᳘ स्योनमि᳘ति शिवः᳘ शिवमि᳘त्येॗवैत᳘दाह॥
</details>

<details><summary>मूलम् - विस्वरम्</summary>

अथ राजानमादत्ते- **"मित्रो न एहि सुमित्रधः"**- (वा. सं. ४ । २७) इति । शिवो नः शान्त एहीत्येवैतदाह । तं यजमानस्य दक्षिण ऽऊरौ प्रत्युह्य वासो निदधाति । **"इन्द्रस्योरुमाविश दक्षिणम्"**- (वा. सं. ४ । २७) इति । एष वा ऽअत्रेन्द्रो भवति- यद्यजमानः । तस्मादाह- इन्द्रस्योरुमाविश दक्षिणमिति । **"उशन्नुशन्तम्"**- (वा. सं. ४ । २७) इति । प्रियः प्रियमित्येवैतदाह । **"स्योनः स्योनम्"**- (वा. सं. ४ । २७) इति । शिवः शिवमित्येवैतदाह ॥ १० ॥ 
</details>

<details><summary>सायणः</summary>

सोमस्यादाने मन्त्रं विधत्ते- **अथ राजानमादत्ते मित्रो न एही**ति । 'हे सोम ! त्वं' 'सुमित्रधः' शोभनयजमानधारकः, त्वं 'मित्रः' मित्रभूतः प्रियभूतः सन् आगच्छेत्यर्थः । अस्मिन् मन्त्रे मित्रशब्दार्थमाह- **शिवो नः शान्त** इति । शिवशब्दस्य व्याख्यानं 'शान्त' इति । **तं यजमानस्ये**ति । 'दक्षिणे' 'ऊरौ' ऊरुप्रदेशे तत्रान्तर्धायकं 'वासः' 'प्रत्युह्य' प्रसार्य तत्र सोमं निदध्यात् ॥ 

निधाने मन्त्रं विधाय प्रशंसति- **इन्द्रस्योरु**मिति । 'अत्र' अस्मिन् सोमक्रयकर्मणि यस्मात् यजमानः एव 'इन्द्रो' भवति स्वतन्त्रत्वात् 'तस्मात्'- **“इन्द्रस्योरुम्”** इति मन्त्रं ब्रूते । द्वितीयभागतात्पर्यमाह- **उशन्नुशन्तमिति** इति । "वश कान्तौ"- (धा. पा. अ. प. ७०) । कामयमानस्त्वं कामयमानमूरुमाविशेति मन्त्रभागस्यार्थः । यः कामनाविषयः, स प्रियो भवतीति प्रसिद्धम्, अतः 'उशन्नुशन्तम्'- इत्यनेन 'प्रियः प्रियम्'- 'इति' 'आह' मन्त्रः । एवं- **स्योनः स्योन**मिति । स्योनमिति सुखनाम; (निघ. २ । ६ । १५) सुखस्य शिवात्मकत्वात् 'शिवः शिवम्' इति व्याख्यातम् । "दीक्षितोरौ दक्षिणे प्रत्युह्य वासो निदधातीन्द्रस्योरुमिति (का. श्रौ. सू. ७ । २२०) ॥ १० ॥ 
</details>

<details><summary>Eggeling</summary>

10. He takes the king, with the text (Vāj. S. IV, 27), 'Come to us, a friend, bestowing good friends!' whereby he means to say, 'Come to us, as a kind and propitious one!' Having pushed back the garment on the sacrificer's right thigh, he lays him (Soma) down thereon, with the text, 'Seat thee on Indra's right thigh,'--for he, the sacrificer, is at present Indra [^egg_192]: therefore he says, 'Seat thee on Indra's right thigh;'--'willing on the willing,' whereby he means to say, 'beloved on the beloved one;'--'tender on the tender!' whereby he means to say, 'propitious on the propitious one.'

[^egg_192]: 72:2 See part i, introduction, p. xix, note 4.
</details>


## ११


<details open><summary>विश्वास-प्रस्तुतिः</summary>

(हा᳘) अ᳘थ सोमक्र᳘यणान᳘नुदिशति॥  
स्वा᳘न भ्राजा᳘ङ्घारे ब᳘म्भारे ह᳘स्त सु᳘हस्त कृ᳘शानवेते᳘ वः सोमक्र᳘यणास्ता᳘न्रक्षध्वं मा᳘ वो दभन्नि᳘ति धि᳘ष्ण्यानां वा᳘ ऽएते भा᳘जनेनैता᳘नि वै धि᳘ष्ण्यानां ना᳘मानि ता᳘न्ये᳘वैभ्य ऽएतद᳘न्वदिक्षत्॥
</details>

<details><summary>मूलम् - श्रीधरादि</summary>

(हा᳘) अ᳘थ सोमक्र᳘यणान᳘नुदिशति॥  
स्वा᳘न भ्राजा᳘ङ्घारे ब᳘म्भारे ह᳘स्त सु᳘हस्त कृ᳘शानवेते᳘ वः सोमक्र᳘यणास्ता᳘न्रक्षध्वं मा᳘ वो दभन्नि᳘ति धि᳘ष्ण्यानां वा᳘ ऽएते भा᳘जनेनैता᳘नि वै धि᳘ष्ण्यानां ना᳘मानि ता᳘न्ये᳘वैभ्य ऽएतद᳘न्वदिक्षत्॥
</details>

<details><summary>मूलम् - Weber</summary>

अ᳘थ सोमक्र᳘यणान᳘नुदिशति॥  
स्वा᳘न भ्राजा᳘ङ्घरे ब᳘म्भारे ह᳘स्त सु᳘हस्त कृशानवेते᳘ वः सोमक्र᳘यणास्ता᳘न्रक्षध्वम् मा᳘ वो दभन्नि᳘ति [^wbr_3] धि᳘ष्ण्यानां वा᳘ एते भा᳘जनेनैता᳘नि वै धि᳘ष्ण्यानां ना᳘मानि ता᳘न्येॗवैभ्य एतद᳘न्वदिक्षत॥  

[^wbr_3]: तान्मा दभन् Sây.
</details>

<details><summary>मूलम् - विस्वरम्</summary>

अथ सोमक्रयणाननुदिशति- **"स्वान भ्राजाङ्घारे बम्भारे हस्त सुहस्त कृशानवेते वः सोमक्रयणास्तान् रक्षध्वं मा वो दभन्"**- (वा. सं. ४ । २७) इति । धिष्ण्यानां वा ऽएते भाजनेनैतानि वै धिष्ण्यानां नामानि । तान्येतैभ्य एतदन्वदिक्षत् ॥ ११ ॥ 
</details>

<details><summary>सायणः</summary>

**अथ सोमक्रयणाननुदिशती**ति- (का. श्रौ. सू. ७ । २२१) । हे स्वानभ्राजादयः 'वः' युष्माकम् 'एते' 'सोमक्रयणाः' । यतः तैर्गवादिभिः सोमः क्रीयते अतः 'तान्' क्रयसाधनपदार्थान् 'रक्षध्वम्' । रक्षःसम्बन्धिनः तान् 'मा दभन्' मा हिंसिष्टाः ॥ 

अनुदेशनं प्रशंसति- **धिष्ण्यानां वा एते भाजनेने**ति । भाजयतीति भाजनं स्थानम्, तेन तत्स्थानेनोपाधिना 'एते' स्वानादयो 'धिष्ण्यानाम्' सम्बन्धिनः खलु । कथं तेषां धिष्ण्यसम्बन्ध इति तत्राह- **एतानि वै धिष्ण्यानां नामानी**ति । स्वानादयो धिष्ण्यानां (निरु. ८ । १ । ४) नामान्येव, परं न तदतिरिक्ताः । अथवा अनुदेशनार्हाः 'एते' गवादिपदार्थाः 'धिष्ण्यानाम्' एव, न तु स्वानादयः सोमरक्षकाः; अतस्तेषामेव 'एते', न धिष्ण्यानामिति, तत्राह- **एतानि वा** इति । तथा चोत्तरत्र वक्ष्यति- "तमेते गन्धर्वाः सोमरक्षा जुगुपुः, इमे धिष्ण्या इमाः होत्रा"- (श. प. ब्रा. ३ । ६ । २ । ९) इति । 'तान्येव' दश क्रयद्रव्याणि 'एतत्' एतेन 'एते वः सोमक्रयणाः'- इति पाठेन 'एभ्यः' धिष्ण्यभूतेभ्यः स्वानादिभ्यः 'अन्वदिक्षत्' अनुदिष्टवान् भवति । दिशतेः (धा. पा. तु. उ. ३) "शल इगुपधा०"- (पा. सू. ३ । १ । ४५) इति क्सः । अत्र सूत्रम्- "स्वान भ्राजेति जपति सोमविक्रयिणमीक्षमाण इति" । (का. श्रौ. सू. ७ । २२१) ॥ ११ ॥ 
</details>

<details><summary>Eggeling</summary>

11. Thereupon he (the sacrificer) assigns (to the Gandharvas) the objects constituting the purchase price for the Soma, with the text, 'O Svāna, Bhrāja, Aṅghāri, Bambhāri, Hasta, Suhasta, Kr̥śānu! these are your wages for Soma: keep them! may they not fail you!' Now those (Gandharvas) are instead of the hearth-mounds--these being the names of the hearth-mounds--it is these very (names) that he thereby has assigned to them [^egg_193].

[^egg_193]: 72:3 'For those same Gandharvas, the overseers of the Guardians of Soma, they are (meant) in lieu of those (? hearth-mounds), for those are their names: it is to them that he thereby assigns those (objects constituting the purchase-price), and thus he becomes debtless towards them.' Kāṇva text. See also part i, p. 183, note 2.
</details>


## १२


<details open><summary>विश्वास-प्रस्तुतिः</summary>

(द) अथात्रा᳘पोर्णु᳘ते॥  
ग᳘र्भो वा᳘ ऽएष᳘ भवति यो दी᳘क्षते प्रा᳘वृता वै ग᳘र्भा ऽउ᳘ल्बेनेव जरा᳘युणेव तम᳘त्राजीजनत त᳘स्माद᳘पोर्णुत ऽएष वा ऽअ᳘त्र ग᳘र्भो भवति त᳘स्मात्प᳘रिवृतो भवति प᳘रिवृता ऽइव हि ग᳘र्भो उ᳘ल्बेनेव जरा᳘युणेव॥
</details>

<details><summary>मूलम् - श्रीधरादि</summary>

(द) अथात्रा᳘पोर्णु᳘ते॥  
ग᳘र्भो वा᳘ ऽएष᳘ भवति यो दी᳘क्षते प्रा᳘वृता वै ग᳘र्भा ऽउ᳘ल्बेनेव जरा᳘युणेव तम᳘त्राजीजनत त᳘स्माद᳘पोर्णुत ऽएष वा ऽअ᳘त्र ग᳘र्भो भवति त᳘स्मात्प᳘रिवृतो भवति प᳘रिवृता ऽइव हि ग᳘र्भो उ᳘ल्बेनेव जरा᳘युणेव॥
</details>

<details><summary>मूलम् - Weber</summary>

अथात्रा᳘पोर्णुते॥  
ग᳘र्भो वा᳘ एष᳘ भवति यो दी᳘क्षते प्रा᳘वृता वै ग᳘र्भा उ᳘ल्वेनेव जरा᳘युणेव तम᳘त्राजीजनत त᳘स्माद᳘पोर्णुत एष वा अ᳘त्र ग᳘र्भो भवति त᳘स्मात्प᳘रिवृतो भवति प᳘रिवृता इव हि ग᳘र्भो उ᳘ल्बेनेव जरा᳘युणेव॥
</details>

<details><summary>मूलम् - विस्वरम्</summary>

अथात्रापोर्णुते । गर्भो वा ऽएष भवति यो दीक्षते । प्रावृता वै गर्भा उल्बेनेव जरायुणेव । तमत्रा जीजनत- तस्मादपोर्णुत । एष वा ऽअत्र गर्भो भवति । तस्मात्परिवृतो भवति । परिवृता इव हि गर्भा- उल्बेनेव जरायुणेव ॥ १२ ॥  
</details>

<details><summary>सायणः</summary>

दीक्षासमये धृतस्य शिरःप्रावरणस्यापवारणं विधत्ते- **अथात्रापोर्णुत** इति [^१_१०१] । धृतस्य शिरःप्रावरणस्यापवारणं विधाय प्रशंसति- **उल्बेनेव जरायुणेवे**ति । उभयत्रेव शब्दो वाक्यालङ्कारार्थः । 'उल्बं' गर्भस्यान्तरमावरणम्, 'जरायु' तासामावरणम् । तथा च प्रागाम्नातम् । "अन्तरं वा उल्बं जरायुणो भवति"- (श. प. ब्रा. ३ । २ । १ । ११) इति । स्पष्टमन्यत् । 'तं' गर्भभूतं यजमानम् 'अत्र' अस्मिन् सोमविक्रयसमनन्तरकाले 'अजीजनत' प्रादुरभावयत् अध्वर्युः । उत्पन्नस्यावरणयोगात् अपवरणं युक्तमित्यर्थः । पूर्वं सति प्रावरणे पश्चादपवरणं युज्यते, तदेव कुत इत्यत आह- **एष वा अत्र गर्भ** इत्यादिना ॥ १२ ॥ 

[^१_१०१]: अपोर्णुते दीक्षितः शिरः । । का. श्रौ. सू. ७ । २२२ । पत्नी च । २२३ । 
</details>

<details><summary>Eggeling</summary>

12. He now uncovers (his head [^egg_194]); for he who is consecrated becomes an embryo, and embryos are enveloped both in the amnion and the outer membrane: him (the sacrificer or sacrifice) he has now brought forth, and therefore he uncovers himself. Now it is he (Soma [^egg_195]) that becomes an embryo, and therefore he is enveloped, since embryos are, as it were, enveloped both in the amnion and the outer membrane.

[^egg_194]: 73:1 See III, 2, 1, 16. His wife does the same.

[^egg_195]: 73:2 According to a former passage (III, 1, 3, 28), the sacrificer is supposed to remain in the embryonic state till the pressing of the Soma. The Kāṇva recension reads, 'Sa etam yajñam ajījanat sa esha garbho bhavaty ā sutyāyāḥ;' where 'ajījanat' seems to mean 'he has begotten.' I am not quite certain whether Soma himself is really implied. See III, 3, 4, 6.
</details>


## १३


<details open><summary>विश्वास-प्रस्तुतिः</summary>

(वा᳘) अ᳘थ व्वाचयति॥  
प᳘रि माग्ने दु᳘श्चरिताद्बाधस्वा᳘ मा सु᳘चरिते भजेत्या᳘सीनं वा᳘ ऽएनमेष ऽआ᳘गच्छति स आ᳘गत ऽउ᳘त्तिष्ठति त᳘न्मिथ्या᳘ करोति व्व्रतं प्र᳘मीणाति त᳘स्यो हैषा प्रा᳘यश्चित्तिस्त᳘थो हास्यैतन्न᳘ मिथ्या᳘कृतं भ᳘वति न᳘ व्व्रतं प्र᳘मीणाति त᳘स्मादाह प᳘रि माग्ने दु᳘श्चरिताद्बाधस्वा᳘ मा सु᳘चरिते भजेति[[!!]]॥
</details>

<details><summary>मूलम् - श्रीधरादि</summary>

(वा᳘) अ᳘थ व्वाचयति॥  
प᳘रि माग्ने दु᳘श्चरिताद्बाधस्वा᳘ मा सु᳘चरिते भजेत्या᳘सीनं वा᳘ ऽएनमेष ऽआ᳘गच्छति स आ᳘गत ऽउ᳘त्तिष्ठति त᳘न्मिथ्या᳘ करोति व्व्रतं प्र᳘मीणाति त᳘स्यो हैषा प्रा᳘यश्चित्तिस्त᳘थो हास्यैतन्न᳘ मिथ्या᳘कृतं भ᳘वति न᳘ व्व्रतं प्र᳘मीणाति त᳘स्मादाह प᳘रि माग्ने दु᳘श्चरिताद्बाधस्वा᳘ मा सु᳘चरिते भजेति[[!!]]॥
</details>

<details><summary>मूलम् - Weber</summary>

अ᳘थ वाचयति॥  
प᳘रि माग्ने दु᳘श्चरिताद्बाधस्वा᳘ मा सु᳘चरिते भजेत्या᳘सीनं वा᳘ एनमेष आ᳘गछति स आ᳘गत उ᳘त्तिष्ठति त᳘न्मिथ्या᳘करोति व्रतम् प्र᳘मीणाति त᳘स्यो हैषा प्रा᳘यश्चित्तिस्त᳘थो हास्यैतन्न᳘ मिथ्या᳘कृतम् भ᳘वति न᳘ व्रतम् प्र᳘मीणाति त᳘स्मादाह प᳘रि माग्ने दु᳘श्चरिताद्बाधस्वा᳘ मा सु᳘चरिते भजे᳘ति॥
</details>

<details><summary>मूलम् - विस्वरम्</summary>

अथ वाचयति- **"परि माग्ने दुश्चरिताद्वाधस्वा मा सुचरिते भज"**- (वा. सं. ४ । २८) इति । आसीनं वा ऽएनमेष आगच्छति । स आगत ऽउत्तिष्ठति- तन्मिथ्या करोति- व्रतं प्रमीणाति । तस्यो हैषा प्रायश्चित्तिः । तथो हास्यैतन्न मिथ्याकृतं भवति- न व्रतं प्रमीणाति । तस्मादाह- परिमाग्ने दुश्चरिताद्बाधस्वा मा सुचरिते भजेति ॥ १३ ॥ 
</details>

<details><summary>सायणः</summary>

**अथ वाचयती**ति [^१_१०२] । अध्वर्युः "परि माग्ने दुश्चरितात्"- इति अमुं मन्त्रं यजमानं वाचयेत् । अयमर्थः 'मा' मां दुश्चरितात् सकाशात् 'परिबाधस्व' त्रायस्वेत्यर्थः । 'मा' मां 'सुचरिते' सदाचारे 'आभज' आभाजय । अथवा सुचरिते वर्तमानं माम् 'आभज' अनुगृहाण । मन्त्रतात्पर्यमाह- **आसीनं वा एन**मिति । 'एनम्' यजमानम्, ‘एषः' सोमो राजा । श्रेष्ठस्यागमनात् प्रागेवोत्थानेन भवितव्यम्, अत्र तद्वैपरीत्यान्मिथ्याकरणम्; तच्च 'व्रतं' कर्म 'प्रमीणाति' प्रहिनस्ति; तदनेन मन्त्रवाचनेन समाधीयत इति ॥ १३ ॥ 

[^१_१०२]: गृहीतसोमं परि माग्न इति व्वाचयति । का. श्रौ. सू. ७ । २२५ |
</details>

<details><summary>Eggeling</summary>

13. He then makes (the sacrificer) say the text (Vāj. S. IV, 28), 'Keep me, O Agni, from evil ways! let me share in the right ways.' Now he (Soma) approaches him while he is seated, and when he has come, he rises: thereby he does wrong and breaks the vow. This, then, is his expiation of that (transgression), and thus no wrong is thereby done, and he breaks not the vow: therefore he says, 'Keep me, O Agni, from evil ways! let me share in the right ways!'
</details>


## १४


<details open><summary>विश्वास-प्रस्तुतिः</summary>

(त्य᳘) अ᳘थ रा᳘जानमादायो᳘त्तिष्ठति[[!!]]॥  
(त्यु) उदा᳘युषा स्वायुषो᳘दस्थाममृ᳘ता २ँ॥ ऽअन्वि᳘त्यमृतं[[!!]] वा᳘ ऽए᳘षो ऽनू᳘त्तिष्ठति यः सो᳘मं क्रीतं त᳘स्मादाहोदा᳘युषा स्वायुषो᳘दस्थाममृ᳘ता २ँ॥ ऽअन्वि᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘थ रा᳘जानमादायो᳘त्तिष्ठति[[!!]]॥  
(त्यु) उदा᳘युषा स्वायुषो᳘दस्थाममृ᳘ता २ँ॥ ऽअन्वि᳘त्यमृतं[[!!]] वा᳘ ऽए᳘षो ऽनू᳘त्तिष्ठति यः सो᳘मं क्रीतं त᳘स्मादाहोदा᳘युषा स्वायुषो᳘दस्थाममृ᳘ता २ँ॥ ऽअन्वि᳘ति॥
</details>

<details><summary>मूलम् - Weber</summary>

अ᳘थ रा᳘जानमादा᳘यो᳘त्तिष्ठति॥  
उदा᳘युषा स्वायुषो᳘दस्थाममृ᳘तां अन्वि᳘त्यमृ᳘तं वा᳘ एॗषो ऽनुत्तिष्ठात यः सो᳘मं क्रीतं त᳘स्मादाहोदा᳘युषा स्वायुषो᳘दस्थाममृतां अन्वि᳘ति॥
</details>

<details><summary>मूलम् - विस्वरम्</summary>

अथ राजानमादायोत्तिष्ठति- **"उदायुषा स्वायुषोदस्थाममृता२ँ ॥ अनु"**- (वा. सं. ४ । २८) इति । अमृतं वा ऽएषो ऽनूत्तिष्ठति- यः सोमं क्रीतम् । तस्मादाह- उदायुषा स्वायुषोदस्थाममृता२ँ ॥ अन्विति ॥ १४ ॥ 
</details>

<details><summary>सायणः</summary>

**अथ राजानमादाये**ति [^१_१०२] । उत्थानमन्त्रस्यार्थः । 'आयुषा स्वायुषा' च सह तत्साधनेन वा आयुष्करणेन सोमेन सह 'उदस्थाम्' । 'आयुषा' निमित्तेनेति वा । 'अमृतान्' अवयवापेक्षया बहुवचनम् । सोमांशून्- 'अनु'- सृत्य 'उदस्थाम्' । अमृतशब्दस्य तात्पर्यमाह- **अमृतं वा एषो ऽनूत्तिष्ठति यः सोमं क्रीतम्** इति । अनूत्तिष्ठतीति शेषः ॥ १४ ॥ 

[^१_१०२]: उदायुषे??थानम् । का. श्रौ. सू. ७ । १२७ । 
</details>

<details><summary>Eggeling</summary>

14. Having then taken the king, he rises, with the text, 'With new life, with good life, am I risen after the immortals;' for he who rises after the bought Soma, rises indeed after the immortal: therefore he says,' With new life, with good life, am I risen after the immortals.'
</details>


## १५


<details open><summary>विश्वास-प्रस्तुतिः</summary>

(त्य᳘) अ᳘थ रा᳘जानमादा᳘यारो᳘हणमभिप्रै᳘ति॥  
प्र᳘ति प᳘न्थामपद्महि स्वस्तिगा᳘मनेह᳘सम्। ये᳘न व्वि᳘श्वाः प᳘रि द्वि᳘षो व्वृण᳘क्ति व्विन्द᳘ते व्वस्वि᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘थ रा᳘जानमादा᳘यारो᳘हणमभिप्रै᳘ति॥  
प्र᳘ति प᳘न्थामपद्महि स्वस्तिगा᳘मनेह᳘सम्। ये᳘न व्वि᳘श्वाः प᳘रि द्वि᳘षो व्वृण᳘क्ति व्विन्द᳘ते व्वस्वि᳘ति॥
</details>

<details><summary>मूलम् - Weber</summary>

अ᳘थ रा᳘जानमादा᳘यारो᳘हणमभिप्रै᳘ति॥  
प्र᳘ति प᳘न्थामपद्महि स्वस्ति गा᳘मनेह᳘सम् ये᳘न वि᳘श्वाः प᳘रि द्वि᳘षो वृण᳘क्ति विन्द᳘ते वस्वि᳘ति॥
</details>

<details><summary>मूलम् - विस्वरम्</summary>

अथ राजानमादायारोहणमभिप्रैति । **"प्रतिपन्थामपद्महि स्वस्तिगामनेहसम् । येन विश्वाः परि द्विषो वृणक्ति विन्दते वसु"** (वा. सं. ४ । २९) इति ॥ १५ ॥ 
</details>

<details><summary>सायणः</summary>

**अथ राजानमादायारोहणमभिप्रैती**ति । आरोहन्त्यत्रेति 'आरोहणं' शकटम् । अभिगमनमन्त्रस्यायमर्थः । वयं 'पन्थां' पन्थानं 'प्रत्यपद्महि' प्रतिपद्येमहि । कीदृशम् ? 'स्वस्तिगां शोभनगमनम्' 'अनेहसम्' 'अपापम्' ‘येन’ पथा गच्छन् पुरुषो 'विश्वाः' 'द्विषः' द्वेष्टॄन् 'परिवृणक्ति' परिवर्जयति, 'वसु' धनं च 'विन्दते' लभते तं प्रतिपद्येमहीति ॥ १५ ॥  
</details>

<details><summary>Eggeling</summary>

15. Thereupon he takes the king and goes towards the car, with the text (Vāj. S. IV, 29), 'We have

entered upon the path that leadeth to wellbeing, free from danger; whereon he escheweth all haters, and meeteth with good [^egg_196].'

[^egg_196]: 74:1 Compare the slightly different verse, Rig-veda VI, 51, 16.
</details>


## १६


<details open><summary>विश्वास-प्रस्तुतिः</summary>

देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य आसङ्गा᳘द्बिभयां᳘चक्रुस्त᳘ ऽएतद्य᳘जुः स्वस्त्य᳘यनं ददृशुस्त᳘ ऽएते᳘न य᳘जुषा नाष्ट्रा र᳘क्षाᳫं᳭स्यपह᳘त्यै त᳘स्य य᳘जुषो᳘ ऽभये ऽनाष्ट्रे᳘ निवाते᳘ स्वस्ति स᳘माश्नुवत त᳘थो ऽए᳘वैष᳘ एते᳘न य᳘जुषा नाष्ट्रा र᳘क्षाᳫं᳭स्यपह᳘त्यैत᳘स्य य᳘जुषो᳘ ऽभये ऽनाष्ट्रे[[!!]] निवाते᳘ स्वस्ति स᳘मश्नुते त᳘स्मादाह प्र᳘ति प᳘न्थामपद्महि स्वस्तिगा᳘मनेह᳘सम्। ये᳘न व्वि᳘श्वाः प᳘रि द्वि᳘षो व्वृण᳘क्ति व्विन्द᳘ते व्वस्वि᳘ति॥
</details>

<details><summary>मूलम् - श्रीधरादि</summary>

देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य आसङ्गा᳘द्बिभयां᳘चक्रुस्त᳘ ऽएतद्य᳘जुः स्वस्त्य᳘यनं ददृशुस्त᳘ ऽएते᳘न य᳘जुषा नाष्ट्रा र᳘क्षाᳫं᳭स्यपह᳘त्यै त᳘स्य य᳘जुषो᳘ ऽभये ऽनाष्ट्रे᳘ निवाते᳘ स्वस्ति स᳘माश्नुवत त᳘थो ऽए᳘वैष᳘ एते᳘न य᳘जुषा नाष्ट्रा र᳘क्षाᳫं᳭स्यपह᳘त्यैत᳘स्य य᳘जुषो᳘ ऽभये ऽनाष्ट्रे[[!!]] निवाते᳘ स्वस्ति स᳘मश्नुते त᳘स्मादाह प्र᳘ति प᳘न्थामपद्महि स्वस्तिगा᳘मनेह᳘सम्। ये᳘न व्वि᳘श्वाः प᳘रि द्वि᳘षो व्वृण᳘क्ति व्विन्द᳘ते व्वस्वि᳘ति॥
</details>

<details><summary>मूलम् - Weber</summary>

देवा᳘ ह वै᳘ यज्ञं᳘ तन्वानाः᳟᳟॥  
ते ऽसुररक्षसे᳘भ्य आसण्गा᳘द्भिभयां᳘ चक्रुस्त᳘ एतद्य᳘जुः स्वस्त्य᳘यनं ददृशुस्त᳘ एते᳘न य᳘जुषा नाष्ट्रा र᳘क्षांस्यपह᳘त्यैत᳘स्य य᳘जुषो᳘ ऽभये ऽनाष्ट्रे᳘ निवाते᳘ स्वस्ति स᳘माश्नुवत त᳘थो एॗवैष᳘ एते᳘न य᳘जुषा नाष्ट्रा र᳘क्षांस्यपह᳘त्यैत᳘स्य य᳘जुषो᳘ ऽभये ऽनाष्ट्रे᳘ निवाते᳘ स्वस्ति स᳘मश्नुते त᳘स्मादाह प्र᳘ति प᳘न्थामपद्महि स्वस्ति गा᳘मनेह᳘सम् येन वि᳘श्वाः प᳘रि द्वि᳘षो वृण᳘क्ति विन्द᳘ते वस्वि᳘ति॥
</details>

<details><summary>मूलम् - विस्वरम्</summary>

देवा ह वै यज्ञं तन्वानाः । ते ऽसुररक्षसेभ्य आसङ्गाद्विभयांचक्रुः । त ऽएतद्यजुः स्वस्त्ययनं ददृशुः । त ऽएतेन यजुषा नाष्ट्रा रक्षांस्यपहत्यैतस्य यजुषो ऽभये ऽनाष्ट्रे निवाते स्वस्ति समाश्नुवत । तथो एवैष एतेन यजुषा नाष्ट्रा रक्षांस्यपहृत्यैतस्य यजुषो ऽभये ऽनाष्ट्रे निवाते स्वस्ति समश्नुते । तस्मादाह- प्रति पन्थामपद्महि स्वस्तिगामनेहसम् । येन विश्वाः परि द्विषो वृणक्ति विन्दते वस्विति ॥ १६ ॥ 
</details>

<details><summary>सायणः</summary>

अमुं मन्त्रमाख्यायिकया प्रशंसति- **देवा ह वा** इति । पुरा किल 'देवाः' देवत्वप्राप्तये 'यज्ञं तन्वानाः' असुराद्यासङ्गेन भीताः तत्परिहारोपायत्वेन क्षेमप्रापकम् 'एतत्' 'यजुः' इमं मन्त्रं दृष्ट्वा प्रयुज्य, 'नाष्ट्रा रक्षांसि' नाशकारिणो राक्षसान् घातयित्वा, एतन्मन्त्रसम्बन्धिनि भयरहिते, नाशरहिते, 'वातरहिते [^१_१०३] स्थाने अविनाशलक्षणं क्षेमं प्राप्ताः । तस्मात् इदानीन्तनो ऽपि तद्यजुःप्रयोगेणोक्तलक्षणं क्षेमं प्राप्नोति । यस्मादस्य मन्त्रस्य सामर्थ्यमेवंविधम्, तस्माच्छकटसमीपं गच्छन् "प्रति पन्थाम्" इति मन्त्रं ब्रूयादित्यर्थः । ब्राह्मणोक्तस्य कृत्स्नस्यार्थस्य मन्त्रे दर्शनादित्यभिप्रायः ॥ १६ ॥ 

[^१_१०३]: 'बाधरहिते'- इ. क्व. पा. । 
</details>

<details><summary>Eggeling</summary>

16. Now, once on a time, the gods, while performing sacrifice, were afraid of an attack from the Asura-Rakshas. They perceived that prayer for a safe journey; and having warded off the evil spirits by means of that prayer, they attained wellbeing in the safe and foeless shelter of that prayer. And so does he now ward off the evil spirits by means of that prayer, and attain wellbeing in the safe and foeless shelter of that prayer. For this reason he says, 'We have entered upon the path that leadeth to well-being, free from danger; whereon he escheweth all haters and meeteth with good.'
</details>


## १७


<details open><summary>विश्वास-प्रस्तुतिः</summary>

तं वा ऽइ᳘ति हरन्ति॥  
(न्त्य᳘) अ᳘नसा प᳘रिवहन्ति मह᳘यन्त्ये᳘वैनमेतत्त᳘स्माच्छीर्ष्णा बीजᳫँ᳭ हरन्त्य᳘नसोदा᳘वहन्ति॥
</details>

<details><summary>मूलम् - श्रीधरादि</summary>

तं वा ऽइ᳘ति हरन्ति॥  
(न्त्य᳘) अ᳘नसा प᳘रिवहन्ति मह᳘यन्त्ये᳘वैनमेतत्त᳘स्माच्छीर्ष्णा बीजᳫँ᳭ हरन्त्य᳘नसोदा᳘वहन्ति॥
</details>

<details><summary>मूलम् - Weber</summary>

तं वा इ᳘ति हरन्ति॥  
अ᳘नसा प᳘रिवहन्ति मह᳘यन्त्येॗवैनमेतत्त᳘स्माछीर्ष्णा वी᳘जᳫं हरन्त्य᳘नसोदा᳘वहन्ति॥
</details>

<details><summary>मूलम् - विस्वरम्</summary>

तं वा ऽइति हरन्ति अनसा परिवहन्ति । महयन्त्येवैनमेतत् । तस्माच्छीर्ष्णा बीजं हरन्ति, अनसोदावहन्ति ॥ १७ ॥ 
</details>

<details><summary>सायणः</summary>

**तं वा इती**ति । हरणप्रकारो ऽभिनीयते । 'इति' अनेन प्रकारेण शिरसा धृत्वेत्यर्थः । 'हरन्ति प्रथमं क्रयात्' प्राक् पर्वतात्, पश्चात्तु 'अनसा परिवहन्ति' अनेन सोमं 'महयन्ति' सत्कुर्वन्ति । यस्मात् पूर्वमेवं कृतम् 'तस्मात्' इदानीमपि आवापसमये कृष्टक्षेत्रं प्रति 'बीजं शीर्ष्णा हरन्ति' पश्चात् फलितानामानयनसमये 'अनसा' 'उदावहन्ति' उदानयन्ति । अत्र सूत्रम्- "शीर्ष्णि [^१_१०३] सोमं कृत्वा पाणिमन्तर्द्धाय [^२_१०३] प्रतिपन्थामित्यनो ऽभ्येति, दक्षिणतस्तिष्ठच्छन्नं समङ्गि धौतम्, प्रउगाच्चोद्धते फलके, कृष्णाजिनमस्मिन्नास्तृणात्यदित्यास्त्वगिति” (वा. सं. ४ । ३० । १) तस्मिन्त्सोमं निदधात्यदित्यै सद (वा. सं. ४ । ३० । २) इति"- (का. श्रौ.सू. ७ । २२७-२३०) इति ॥ १७ ॥  

[^१_१०३]: शीर्ष्णीति- तं वा हरतीत्यत्र- तस्माच्छीर्ष्णा बीजँ हरन्तीति वाक्यशेषात् । 

[^२_१०३]: पाणिमंतद्धार्येति शाखान्तरादिति हरिस्वामिनः ।
</details>

<details><summary>Eggeling</summary>

17. They carry him thus [^egg_197], and (afterwards) drive him about on the cart; whereby they exalt him: for this reason they carry the seed on their head (to the field), and bring in (the corn) on the cart.

[^egg_197]: 74:2 The sacrificer carries the bundle of Soma on his hand resting on his head.
</details>


## १८


<details open><summary>विश्वास-प्रस्तुतिः</summary>

(न्त्य᳘) अ᳘थ य᳘दपाम᳘न्ते क्रीणा᳘ति॥  
र᳘सो वा ऽआ᳘पः स᳘रसमे᳘त᳘त्क्रीणात्य᳘थ यद्धि᳘रण्यं भ᳘वति स᳘शुक्रमे᳘वैत᳘त्क्रीणात्य᳘थ यद्वा᳘सो भ᳘वति स᳘त्वचसमे᳘वैत᳘त्क्रीणात्य᳘थ य᳘दजा भ᳘वति स᳘तपसमे᳘वैत᳘त्क्रीणात्य᳘थ य᳘द्धेनुर्भ᳘वति सा᳘शिरमे᳘वैत᳘त्क्रीणात्य᳘थ य᳘न्मिथुनौ भ᳘वतः स᳘मिथुनमे᳘वैत᳘त्क्रीणाति तं वै᳘ दश᳘भिरेव᳘ क्रीणीयान्ना᳘दशभिर्द᳘शाक्षरा वै᳘ विरा᳘ड् वैराजः सो᳘मस्त᳘स्माद्दश᳘भिरेव᳘ क्रीणीयान्ना᳘दशभिः॥
</details>

<details><summary>मूलम् - श्रीधरादि</summary>

(न्त्य᳘) अ᳘थ य᳘दपाम᳘न्ते क्रीणा᳘ति॥  
र᳘सो वा ऽआ᳘पः स᳘रसमे᳘त᳘त्क्रीणात्य᳘थ यद्धि᳘रण्यं भ᳘वति स᳘शुक्रमे᳘वैत᳘त्क्रीणात्य᳘थ यद्वा᳘सो भ᳘वति स᳘त्वचसमे᳘वैत᳘त्क्रीणात्य᳘थ य᳘दजा भ᳘वति स᳘तपसमे᳘वैत᳘त्क्रीणात्य᳘थ य᳘द्धेनुर्भ᳘वति सा᳘शिरमे᳘वैत᳘त्क्रीणात्य᳘थ य᳘न्मिथुनौ भ᳘वतः स᳘मिथुनमे᳘वैत᳘त्क्रीणाति तं वै᳘ दश᳘भिरेव᳘ क्रीणीयान्ना᳘दशभिर्द᳘शाक्षरा वै᳘ विरा᳘ड् वैराजः सो᳘मस्त᳘स्माद्दश᳘भिरेव᳘ क्रीणीयान्ना᳘दशभिः॥
</details>

<details><summary>मूलम् - Weber</summary>

अ᳘थ य᳘दपाम᳘न्ते क्रीणा᳘ति॥  
र᳘सो वा आ᳘पः स᳘रसमेॗवैत᳘त्क्रीणात्य᳘थ यद्धि᳘रण्यम् भ᳘वति स᳘शुक्रमेॗवैतत्क्रीणात्यथ यद्वा᳘सो भ᳘वति स᳘त्वचसमेॗवैत᳘त्क्रीणात्य᳘थ य᳘दजा भ᳘वति स᳘तपसमेॗवैत᳘त्क्रीणात्यथ य᳘द्धेनुर्भ᳘वति सा᳘शिरमेॗवैतत्क्रीणात्यथ य᳘न्मिथुनौ भ᳘वतः स᳘मिथुनमेॗवैत᳘त्क्रीणाति तं वै᳘ दश᳘भिरेव᳘ क्रीणीयान्नादशभिर्दशाक्षरा वै᳘ विरा᳘ड्वैराजः सो᳘मस्त᳘स्माद्दश᳘भिरेव᳘ क्रीणीयान्ना᳘दशभिः॥
</details>

<details><summary>मूलम् - विस्वरम्</summary>

अथ यदपामन्ते क्रीणाति । रसो वा ऽआपः । सरसमेवैतत्क्रीणाति । अथ यद्धिरण्यं भवति- स- शुक्रमेवैतत्क्रीणाति । अथ यद् वासो भवति- सत्वचसमेवैतत्क्रीणाति । अथ यदजा भवति- सत- पसमेवैतत्क्रीणाति । अथ यद्धेनुर्भवति- साशिरमेवैतत्क्रीणाति । अथ यन्मिथुनौ भवतः- समिथुनमेवैतत्क्रीणाति । तं वै दशभिरेव क्रीणीयात्- नादशभिः । दशाक्षरा वै विराट् । वैराजः सोमः । तस्माद्दशभिरेव क्रीणीयाद्- नादशभिः ॥ १८ ॥ 
</details>

<details><summary>सायणः</summary>

उदकुम्भसमीपे क्रयं प्रशंसति- **अथ यदपा**मिति । स्पष्टो ऽर्थः । हिरण्यादिदशरूपद्रव्यं क्रमेणानूद्य प्रशंसति- **अथ यद्धिरण्यं भवती**त्यादिना । क्रयाय 'हिरण्यं भवति' इति 'यत्' 'एतत्' एतेन सोमं 'सशुक्रम्' शुक्रेण दीप्त्या सहितं सन्तं क्रीतवान् भवति हिरण्यस्य तेजोरूपत्वात् । वासस आच्छादनसाधनत्वात्, तेन क्रये सति सोमं 'सत्वचसम्' क्रीतवान् भवति । ब्रह्मणस्तपसा सम्भूतत्वात् 'अजया' क्रये सति तपसा सहितः क्रयो भवति । धेन्वामाशिरस्य क्षीरादेः सम्भवात्, तया क्रये सति सोमः साशिरो भवति । 'अथ यन्मिथुनौ भवतः'- इति स्पष्टम् । क्रयणद्रव्यगतां दशसङ्ख्यामनूद्य प्रशंसति- "तं वै दशभिरेव क्रीणीयात्, नादशभिः" इति । स्पष्टो ऽर्थः ॥ १८ ॥ 

श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये तृतीयकाण्डे तृतीयाध्याये तृतीयं ब्राह्मणम् ॥ (३-३-३) ॥ 
</details>

<details><summary>Eggeling</summary>

18. Now the reason why he buys (the Soma) near water [^egg_198] is that--water meaning sap--he thereby buys Soma sapful; and as to there being gold, he thereby buys him lustrous; and as to there being a cloth, he thereby buys him with his skin; and as to there being a she-goat, he thereby buys him fervid; and as to there being a milch cow, he thereby buys him with the milk to be mixed with him; and as to there being a pair (of kine), he thereby buys him with a mate.--He should buy him with ten (objects), and

[^egg_198]: 74:3 Viz. the vessel of water mentioned III, 1, 2, 2.

not with other than ten, for the virāj consists of ten syllables, and Soma is of virāj nature: therefore he should buy him with ten (objects) and not with other than ten.
</details>

