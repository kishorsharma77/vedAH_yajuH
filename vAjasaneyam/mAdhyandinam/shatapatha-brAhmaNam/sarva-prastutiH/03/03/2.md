+++
title = "२"

+++


## ०१


<details open><summary>विश्वास-प्रस्तुतिः</summary>

पद᳘ᳫं᳘ समु᳘प्य पाणी ऽअ᳘वनेनिक्ते॥  
तद्य᳘त्पाणी᳘ ऽअवनेनिक्ते व्व᳘ज्रो वा ऽआ᳘ज्यᳫं᳭ रे᳘तः सो᳘मो नेद्व᳘ज्रेणा᳘ज्येन रे᳘तः सो᳘मᳫं᳭ हिन᳘सानी᳘ति त᳘स्मात्पाणी ऽअ᳘वनेनिक्ते॥
</details>

<details><summary>मूलम् - श्रीधरादि</summary>

पद᳘ᳫं᳘ समु᳘प्य पाणी ऽअ᳘वनेनिक्ते॥  
तद्य᳘त्पाणी᳘ ऽअवनेनिक्ते व्व᳘ज्रो वा ऽआ᳘ज्यᳫं᳭ रे᳘तः सो᳘मो नेद्व᳘ज्रेणा᳘ज्येन रे᳘तः सो᳘मᳫं᳭ हिन᳘सानी᳘ति त᳘स्मात्पाणी ऽअ᳘वनेनिक्ते॥
</details>

<details><summary>मूलम् - Weber</summary>

पद᳘ᳫं᳘ समु᳘प्य पाणी अ᳘वनेनिक्ते॥  
तद्य᳘त्पाणी᳘ अवनेनिक्ते व᳘ज्रो वा आ᳘ज्यं रे᳘तः सो᳘मो नेद्व᳘ज्रेणा᳘ज्येन रे᳘तः सो᳘मᳫं हिन᳘सानी᳘ति त᳘स्मात्पाणी अ᳘वनेनिक्ते॥
</details>

<details><summary>मूलम् - विस्वरम्</summary>

पदं समुप्य पाणी अवनेनिक्ते । तद् यत्पाणी अवनेनिक्ते । वज्रो वा आज्यम्, रेतः सोमः । नेद्वज्रेणाज्येन रेतः सोमं हिनसानीति । तस्मात्पाणी अवनेनिक्ते ॥ १ ॥ 
</details>

<details><summary>सायणः</summary>

प्रासङ्गिकमभिधायेदानीमध्वर्योः पात्रे पांसुप्रक्षेपानन्तरं हस्तप्रक्षालनं विधत्ते- **पदं समुप्ये**ति [^१_८७] । अवनेजनमुदकेन शोधनन् । उक्तावनेजनं सोमहननपरिहारत्वेन प्रशंसति- **तद्यत्पाणी** इति । "घृतं वै देवा वज्रं कृत्वा सोममघ्नन्"-  (तै. सं. ६ । २ । २ । ४ । श. प. ब्रा. ३ । ४ । ४ । ६) इति श्रुतेः । आज्यस्य वज्रत्वम् । सोमस्य यागसाधनद्वारेण सर्वौषधीयत्वेनान्नाद्यात्मकतया च सर्वजगदुत्पादकत्वाद्रेतस्त्वम् । एतस्य हिंसानर्हत्वाद्, यजनीयाज्यस्य सोमघातकत्वात्, सोमहतिपरिहारायावनेजनं कर्तव्यमिति स्तुतिः ॥ १ ॥ 

[^१_८७]: प्रक्षाल्य पाणी । का. श्रौ. सू. ७ । १७९ । 
</details>

<details><summary>Eggeling</summary>

1. Having thrown the (earth of the) foot-print (into the pan), he (the Adhvaryu) washes his hands. Now as to why he washes his hands;--clarified butter being a thunderbolt, and the Soma being seed, he washes his hands lest [^egg_172] he should injure the seed, Soma, with the thunderbolt, the ghee.

[^egg_172]: 63:3 The construction in the original is as usual in the oratio directa.
</details>


## ०२


<details open><summary>विश्वास-प्रस्तुतिः</summary>

(क्ते᳘ ऽथा) अ᳘थास्याᳫं᳭ हि᳘रण्यं बध्नीते॥  
द्वयं वा᳘ ऽइदं न᳘ तृती᳘यमस्ति सत्यं᳘ चैवा᳘नृतं च सत्य᳘मेव᳘ देवा ऽअ᳘नृतं मनु᳘ष्या अग्निरेतसं वै हि᳘रण्यᳫं᳭ सत्ये᳘नाᳫं᳭शू᳘नुपस्पृशा᳘नि सत्ये᳘न सो᳘मं प᳘राहणानी᳘ति त᳘स्माद्वा᳘ ऽअस्याᳫं हि᳘रण्यं बध्नीते॥
</details>

<details><summary>मूलम् - श्रीधरादि</summary>

(क्ते᳘ ऽथा) अ᳘थास्याᳫं᳭ हि᳘रण्यं बध्नीते॥  
द्वयं वा᳘ ऽइदं न᳘ तृती᳘यमस्ति सत्यं᳘ चैवा᳘नृतं च सत्य᳘मेव᳘ देवा ऽअ᳘नृतं मनु᳘ष्या अग्निरेतसं वै हि᳘रण्यᳫं᳭ सत्ये᳘नाᳫं᳭शू᳘नुपस्पृशा᳘नि सत्ये᳘न सो᳘मं प᳘राहणानी᳘ति त᳘स्माद्वा᳘ ऽअस्याᳫं हि᳘रण्यं बध्नीते॥
</details>

<details><summary>मूलम् - Weber</summary>

अ᳘थास्याᳫं हि᳘रण्यम् बध्नीते॥  
द्वयं वा᳘ इदं न᳘ तृती᳘यमस्ति सत्यं᳘ चैवा᳘नृतं च सत्य᳘मव᳘ देवा अ᳘नृतम् मनुॗष्या अग्निरेतसं वै हि᳘रण्यᳫं सत्ये᳘नांशू᳘नुपस्पृशा᳘नि सत्ये᳘न सो᳘मम् प᳘राहणानी᳘ति त᳘स्माद्वा᳘ अस्याᳫं हि᳘रण्यम् बध्नीते॥
</details>

<details><summary>मूलम् - विस्वरम्</summary>

अथास्यां हिरण्यं बध्नीते । द्वयं वा इदम्, न तृतीयमस्ति- सत्यं चैवानृतं च । सत्यमेव देवाः, अनृतं मनुष्याः । अग्निरेतसं वै हिरण्यम् । सत्येनांशूनुपस्पृशानि, सत्येन सोमं पराहणानीति । तस्माद्वा ऽअस्यां हिरण्यं बध्नीते ॥ २ ॥ 
</details>

<details><summary>सायणः</summary>

अध्वर्योः स्वांगुल्यां हिरण्यबन्धनं विधाय प्रशंसति- **अथास्या**मिति [^१_८७] । 'अस्याम्' इत्यनामिकांगुल्यामभिनयेन निदर्शनम् । हिरण्यस्य देवसम्बन्धद्वारा सत्यत्वाभिधानाय सत्यानृतद्वैविध्याभिधानम् । उक्तं हिरण्यस्याग्निरेतस्त्वम् (श. प. ब्रा. ३ । २ । ४ । ८) । उक्तप्रकारेण हिरण्यस्य सत्यत्वात् । तेन 'अंशूनुपस्पृशानि' अभिषवाप्यायनादिषु । तेन ‘सोमं' 'पराहणानि' व्यापारयाणि । उपस्पर्शाद्युपयोगाय हिरण्यं धारयेदित्यर्थः । [^२_८८] पाणेर्हिरण्यबन्धनस्य कालविकल्पं कात्यायनो दर्शयति- “हिरण्यं बध्नीते ऽनामिकायामाप्यायनाभिषवाँश्वदाम्येषु वा"- इति ॥ २॥  

[^१_८७]: हिरण्यं बध्नीते ऽनामिकायाम् । का. श्रौ. सू. ७ । १७९ । 

[^२_८८]: पाणेरित्यारभ्य- वा इत्यंतम् अपव्याख्यानम् । तथाहि देवयाज्ञिकः- प्रक्षाल्य पाणी हिरण्यं बध्नीते ऽनामिकायामित्युपक्रमे हिरण्यबंधनानुवृत्तिमुपजीवन्नाह । आप्यायनाभिषवाँ श्वदाभ्येषु च । सोमाप्यायने सोमाभिषवे अंशुग्रहग्रहणे अदाभ्यग्रहग्रहणे चानामिकायां हिरण्यं बध्नीते ऽध्वर्युः । पाणिप्रक्षालनं त्वत्र नानुकृष्यते । तस्य दृष्टार्थत्वात् । आप्यायनादिषु तस्याश्रवणाच्च । सोमाप्यायने हिरण्यबंधनं शाखांतरात् । अभिषवे स्वशाखायामेव । अथास्याँ हिरण्यं बध्नीते इति । ३-९-४-१ । अंशुग्रहे अथास्याँ हिरण्यं बद्धं भवतीति । अदाभ्ये च अथ हिरण्यमभिव्यनित्यसावेव बन्धुरिति । यदि चात्र पाणिप्रक्षालनमपि अभिमतं भवेत् तदा हिरण्यबंधनवत् श्रूयेत । न श्रूयते च । अतो न भवति । याज्ञिकैः पितृभूत्याचार्यैश्चैवमेव व्याख्यातमस्तीति ॥ 

अथानंतदेवयाज्ञिकाः । प्रक्षाल्य पाणी हिरण्यं बध्नीते ऽनामिकायामिति सूत्रं व्याख्याय- अग्रे लाघवायेदमुच्यते । आप्यायनाभिषवाँ श्वदाभ्येषु च । चशब्देन समनंतरं हिरण्यबंधनमनुकृष्यते । न व्यवहितं पाणिप्रक्षालनमिति । ननु समानकर्तृकत्वे पूर्वापरकालत्वं च प्रतीयमानं पाणिप्रक्षालनपूर्वमेव हिरण्यबंधनं सर्वत्र । यस्य तेन हि कालमात्रनियमो अंगाङ्गित्वप्रत्यायकः । यत्रोभे वचनतः प्राप्नुतस्तत्र पूर्वापरकालयोगित्वं नियम्यते । यत्र त्वेकस्य विधानं न तत्र पूर्वपरत्वार्थमपरमप्याक्षेपणीयं । अतएव श्रुतौ पाणिप्रक्षालनरहितहिरण्यबधनमात्रमेव पठ्यते आप्यायनेतावच्छाखान्तरात् । अभिषवे अथाधिषवणे पर्युपविशंत्यथास्याँ हिरण्यं बध्नीते । अँ श्वदाभ्ययोः अथास्याँ हिरण्यं बद्धं भवति । अथ हिरण्यमभिव्यनिति । मदंत्युपस्पर्शनविधानाच्च । नच सामान्योदकव्यावृत्तिर्मदंतीनियमनात् क्रियत इति वक्तव्यं । उदकार्थस्ततः स्वमुखेनैव नियमनात् । तस्मादेतेषु हिरण्यबंधनमात्रमेवेति ॥ 

अथ कर्काचार्याः । प्रक्षाल्य पाणी हिरण्यं बध्नीते ऽनामिकायामित्येतत्प्रवचनोत्तरं अधिकारमुपजीवन्नाह । आप्यायनाभिषवाँ श्वदाभ्येषु च । पाणिप्रक्षालनहिरण्यबंधने भवत इति ॥ पाणिप्रक्षालनं दृष्टार्थं व्यवहितं अवाचनिकं चापि चकारेणानुकृष्यत इति कर्काशयः स्फुट एव भवति । 

अथ पितृभूत्याचार्याः । प्रक्षाल्य पाणी इति सूत्रं प्रख्याय अधिकारमुपजीवन् ब्रवीति । आप्यायनाभिषवाँ श्वदाभ्येषु च । सोमाप्यायने सोमाभिषवे च अँश्वदाभ्यग्रहणे च हिरण्यं बध्नीते ऽनामिकायाम् । सोमाप्यायने शाखांतरात् । अभिषवे स्वशाखायामेवाथाधिषवणे पर्युपदिशंत्यथास्याँ हिरण्यं बध्नीते इति । अँशुग्रहे अथास्याँ हिरण्यं बद्धं भवतीति । अदाभ्य हि अथ हिरण्यमभिव्यनित्यसावेव बन्धुरिति ॥ अंश्वदाभ्यश्रुती काण्वीये एवमालोचने श्रुतौ सूत्रे भाष्येषु च वाशब्दस्याभावेन कात्यायनोक्तः पाणेर्हिरण्यबन्धनस्य कालविकल्प इति अपव्याख्यानं निर्णीतमेवेति ॥ 
</details>

<details><summary>Eggeling</summary>

2. Thereupon he ties the piece of gold to this (finger [^egg_173]). Now, twofold indeed is this (universe),--there is no third,--the truth and the untruth: the gods are the truth and men are the untruth. And gold having sprung from Agni's seed, he ties the gold to this (finger), in order that he may touch the twigs (of the Soma) with the truth, that he may handle the Soma by means of the truth.

[^egg_173]: 63:4 Viz. to the nameless (or ring) finger. Kāty. VII, 6, 27.
</details>


## ०३


<details open><summary>विश्वास-प्रस्तुतिः</summary>

(ते᳘ ऽथ) अ᳘थ सम्प्रे᳘ष्यति॥  
सोमोपन᳘हनमा᳘हर सोमपर्याण᳘हनमा᳘हरोष्णी᳘षमा᳘हरे᳘ति स य᳘देव᳘ शोभनं त᳘त्सोमोपन᳘हनᳫं᳭ स्याद्वा᳘सो᳘ ह्यस्यैतद्भ᳘वति[[!!]] शोभ᳘न᳘ᳫं᳘ ह्येत᳘स्य व्वा᳘सः स यो᳘ हैनᳫं᳭ शोभने᳘नोपच᳘रति शो᳘भते हा᳘थ य आ᳘ह य᳘देव किंचे᳘ति य᳘द्धैव किं᳘च भ᳘वति त᳘स्माद्य᳘देव᳘ शोभनं त᳘त्सोमोपन᳘हनᳫं᳭ स्याद्य᳘देव किं᳘च सोमपर्याण᳘हनम्॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ सम्प्रे᳘ष्यति॥  
सोमोपन᳘हनमा᳘हर सोमपर्याण᳘हनमा᳘हरोष्णी᳘षमा᳘हरे᳘ति स य᳘देव᳘ शोभनं त᳘त्सोमोपन᳘हनᳫं᳭ स्याद्वा᳘सो᳘ ह्यस्यैतद्भ᳘वति[[!!]] शोभ᳘न᳘ᳫं᳘ ह्येत᳘स्य व्वा᳘सः स यो᳘ हैनᳫं᳭ शोभने᳘नोपच᳘रति शो᳘भते हा᳘थ य आ᳘ह य᳘देव किंचे᳘ति य᳘द्धैव किं᳘च भ᳘वति त᳘स्माद्य᳘देव᳘ शोभनं त᳘त्सोमोपन᳘हनᳫं᳭ स्याद्य᳘देव किं᳘च सोमपर्याण᳘हनम्॥
</details>

<details><summary>मूलम् - Weber</summary>

अ᳘थ सम्प्रे᳘ष्यति॥  
सोमोपन᳘हनमा᳘हर सोमपर्याण᳘हनमा᳘हरोष्णी᳘षमा᳘हरे᳘ति स य᳘देव᳘ शोभनं त᳘त्सोमोपन᳘हनᳫं स्याद्वा᳘सो ह्य᳘स्यैतद्भ᳘वति शोभॗनᳫं ह्येत᳘स्य वा᳘सः स यो᳘ हैनं शोभने᳘नोपच᳘रति शो᳘भते हा᳘थ य आ᳘ह य᳘देव किं चे᳘ति य᳘द्धैव किं᳘ च भ᳘वति त᳘स्माद्य᳘देव᳘ शोभनं त᳘त्सोमोपन᳘हनᳫं स्याद्य᳘देव किं᳘ च सोमपर्याण᳘हनम्॥
</details>

<details><summary>मूलम् - विस्वरम्</summary>

अथ सम्प्रेष्यति । सोमोपनहनमाहर, सोमपर्याणहनमाहर, उष्णीषमाहरेति । स यदेव शोभनं तत्सोमोपनहनं स्यात् । वासो ह्यस्यैतद्भवति । शोभनं ह्येतस्य वासः । स यो हैनं शोभनेनोपचरति- शोभते ह । अथ य आह- यदेव किञ्चेति । यद्धैव किं च भवति । तस्माद्यदेव शोभनं- तत्सोमोपनहनं स्यात् । यदेव किं च सोमपर्याणहनम् ॥ ३ ॥ 
</details>

<details><summary>सायणः</summary>

सोमार्थमध्वर्योः सम्प्रेषं दर्शयति- **अथ सम्प्रेष्यती**ति [^१_८८] । सोम उपनह्यते येन तत् 'सोमोपनहनम्' सोमबन्धनवस्त्रम् । 'सोमपर्याणहनम्' शकटेन सह सोमस्य परितो बन्धनवासः । 'उष्णीषं' सोमोपनहने स्थापितस्य सोमस्य बन्धनार्थं वासः । 'यद्' वस्त्रं 'शोभनम्' बहुमूल्यम् तत्, 'एव' सोमोपनहनं कर्तव्यम् । तथा च कात्यायनः- “शोभनं सोमोपनहनम्" (का. श्रौ. सू. ७ । १८३) इति । आपस्तम्बस्तु क्षौमं तत्कर्तव्यमित्याह- “क्षौमं वासो द्विगुणं त्रिगुणं वा"- इत्यादिना (आ. श्रौ. सू. १० । ७) । शोभनत्वे उपपत्तिमाह- **वासो ह्यस्यैतद् भवती**ति । सोमस्याच्छादनार्थत्वाच्छोभनेन भवितव्यम् । अतस्तेनोपचरन्नपि शोभनवस्त्रादिना स्वयं शोभते । विपर्यये क्षेपमाह- **अथ य आहे**ति । यत् किञ्चिद् वासो ऽत्र [^२_८९] सोमायानयेति ब्रुवन्, स्वयं यत् किञ्चिद् भवति लौकैरविदिताभासो [^३_८९] भवतीत्यर्थः । सोमपर्याणहने नायं नियम इत्याह- **यदेव किञ्चे**ति ॥ ३ ॥ 
 
[^१_८८]: प्रेष्येति च सोमोपनहनमाहर सोमपर्याणहनमाहरोष्णीषमाहरेति । का. श्रौ. सू. ७ । १८१ । 

[^२_८९]: "वासोमात्रमानयेति" इति पा. । 

[^३_८९]: “लोकैरविदितप्रभासो” इति क्व. पा. 
</details>

<details><summary>Eggeling</summary>

3. He then orders (the sacrificer's men), 'Bring thou the Soma-cloth! bring thou the Soma-wrapper! bring thou the head-band!' Let some shining (cloth) be the Soma-cloth; for this is to be his (king Soma's [^egg_174]) garment, and shining indeed is his garment: and whosoever serves him with a shining (garment), he truly shines. But he who says, '(Bring) anything whatsoever,' he will indeed be anything whatsoever: let the Soma-cloth, therefore, be some splendid (cloth), and the Soma-wrapper one of any kind.

[^egg_174]: 64:1 I do not think 'asya' could refer to the sacrificer, in opposition to 'etasya' (Soma); nor can the latter be construed with the following relative clause 'sa yo . . .' The Kāṇva text reads, Tad yad eva śobhanatamaṁ tat somopanahanaṁ syād, vāso by asyaitad bhavati; sa yo haitac chobhanatamaṁ kurute, śobhate haiva saḥ, &c.
</details>


## ०४


<details open><summary>विश्वास-प्रस्तुतिः</summary>

य᳘द्युष्णी᳘षं व्विन्दे᳘त्॥  
(दु) उष्णी᳘षः स्याद्य᳘द्युष्णी᳘षं न व्विन्दे᳘त्सोमपर्याण᳘हनस्यैव᳘ द्व्यङ्गुलं᳘ वा त्र्यङ्गुलं वा᳘ ऽवकृन्तेदुष्णीषभाजन᳘मध्वर्यु᳘र्वा य᳘जमानो वा सोमोपन᳘हनमादत्ते य᳘ एव क᳘श्च सोमपर्याण᳘हनम्॥
</details>

<details><summary>मूलम् - श्रीधरादि</summary>

य᳘द्युष्णी᳘षं व्विन्दे᳘त्॥  
(दु) उष्णी᳘षः स्याद्य᳘द्युष्णी᳘षं न व्विन्दे᳘त्सोमपर्याण᳘हनस्यैव᳘ द्व्यङ्गुलं᳘ वा त्र्यङ्गुलं वा᳘ ऽवकृन्तेदुष्णीषभाजन᳘मध्वर्यु᳘र्वा य᳘जमानो वा सोमोपन᳘हनमादत्ते य᳘ एव क᳘श्च सोमपर्याण᳘हनम्॥
</details>

<details><summary>मूलम् - Weber</summary>

य᳘द्युष्णी᳘षं विन्दे᳘त्॥  
उष्णी᳘षः स्याद्य᳘द्युष्णी᳘षं न विन्दे᳘त्सोमपर्याण᳘हनस्यैव᳘ द्व्यङ्गुलं᳘ वा त्र्यङ्गुलं [^wbr_1] वा᳘वकृन्तेदुष्णीषभाजन᳘मध्वर्यु᳘र्वा य᳘जमानो वा सोमोपन᳘हमादत्ते य᳘ एव क᳘श्च सोमपर्याण᳘हनम्॥  

[^wbr_1]: वा᳘ त्र्यङ्गुलं B.
</details>

<details><summary>मूलम् - विस्वरम्</summary>

यद्युष्णीषं विन्देत्- उष्णीषः स्यात् । यद्युष्णीषं न विन्देत्- सोमपर्याणहनस्यैव द्व्यंगुलं वा त्र्यंगुलं वा ऽवकृन्तेद्- उष्णीषभाजनम् । अध्वर्युर्वा यजमानो वा सोमोपनहनमादत्ते । य एव कश्च सोमपर्याणहनम् ॥ ४ ॥ 
</details>

<details><summary>सायणः</summary>

उष्णीषस्थाने विकल्पमाह- **यद्युष्णीषं विन्देदि**ति [^१_८९] । उष्णीषस्य स्वीकारः कर्तव्य इति शेषः । कर्त्तितवस्त्रांशः 'उष्णीषभाजनम्' उष्णीषस्थाने भवतीत्यर्थः । आनीतानां मध्ये सोमक्रयस्थानं प्रति सोमोपनहनस्यादानमध्वर्युयजमानयोरन्यतरेण कर्तव्यमित्याह- **अध्वर्युर्वे**ति [^२_८९] । सोमपर्याणहनस्यादाने तु न नियमः ॥ ४ ॥ 

[^१_८९]: उष्णीषाभावे सोमपर्याणहनात् द्व्यंगुलं त्र्यंगुलं चोष्णीषायावकृन्तति । का. श्रौ. सू. ७ । १८४ । काण्वश्रुतिस्तु- स यद्युहोष्णीषं विन्देयुः स एव स्याद्यद्युष्णीषं न विन्देयुः सोमपर्याणहनस्यैव पूर्वार्द्धमवकृत्य तदुष्णीषभाजन ँस्यादिति । 

[^२_८९]: अध्वर्युर्यजमानो वा सामोपनहनँ हरत्यन्य इतरे । का. श्रौ. सू. ७ । १८५ ।
</details>

<details><summary>Eggeling</summary>

4. If he can get a head-band, let there be a headband; but if he cannot get a head-band, let him cut off from the Soma-wrapper a piece two or three fingers long, to serve as the head-band. Either the Adhvaryu or the Sacrificer takes the Soma-cloth, and some one or other the Soma-wrapper.
</details>


## ०५


<details open><summary>विश्वास-प्रस्तुतिः</summary>

(म) अथा᳘ग्रेण रा᳘जानं वि᳘चिन्वन्ति॥  
त᳘दुदकुम्भ᳘ ऽउपनि᳘हितो भवति त᳘द्ब्राह्मण उ᳘पास्ते त᳘दभ्या᳘यन्ति प्रा᳘ञ्चः॥
</details>

<details><summary>मूलम् - श्रीधरादि</summary>

(म) अथा᳘ग्रेण रा᳘जानं वि᳘चिन्वन्ति॥  
त᳘दुदकुम्भ᳘ ऽउपनि᳘हितो भवति त᳘द्ब्राह्मण उ᳘पास्ते त᳘दभ्या᳘यन्ति प्रा᳘ञ्चः॥
</details>

<details><summary>मूलम् - Weber</summary>

अथा᳘ग्रेण रा᳘जानं वि᳘चिन्वन्ति॥  
त᳘दुदकुम्भ᳘ उपनि᳘हितो भवति त᳘द्ब्राह्मण उ᳘पास्ते त᳘दभ्यायन्ति प्रा᳘ञ्चः॥
</details>

<details><summary>मूलम् - विस्वरम्</summary>

अथाग्रेण राजानं विचिन्वन्ति । तदुदकुंभ उपनिहितो भवति । तद्ब्राह्मण उपास्ते । तदभ्यायन्ति प्राञ्चः ॥ ५ ॥ 
</details>

<details><summary>सायणः</summary>

**अथाग्रेणे**ति । 'अग्रेण' प्राचीनवंशस्य पुरोदेशे, उपरवप्रदेशे इत्यर्थः । 'विचिन्वन्ति' साधयन्ति, अनुपादेयांशमपनयन्ति । 'तत्' तत्र क्रयप्रदेशे निहितोदककुम्भस्य समीपे 'ब्राह्मणः' सोमविक्रयो निवसेत्, 'तत्' स्थानं प्रत्यभिगच्छन्ति [^१_८९] । 'प्राञ्चः' सोमक्रयप्रदेशाभिमुखाः ॥ ५ ॥ 

[^१_८९]: सोमं गच्छंत्येष त इति वाचयति । का. श्रौ. सू. । ७ । १८६ । काण्वश्रुतिस्तु तौ प्रांचौ जयंतावित एष ते गायत्रो भाग इति । 
</details>

<details><summary>Eggeling</summary>

5. Now, in the first place, they pick the king (Soma). A pitcher of water is placed close to him, and a Brāhman sits beside him [^egg_175]. Thither they (the priests and sacrificer) now proceed eastward.

[^egg_175]: 64:2 The Pratiprasthātr̥, in the first place, takes the Soma-plants (from the seller) and puts them on an ox-hide, dyed red and spread on the ground at the place (in the east of the hall) where the 'sounding-holes' will be dug (see III, 5, 4, 1 seq.). The seller of the Soma, who is to be either of the Kutsa tribe or a Śūdra, then picks the Soma, breaking the plants at the joints. A jar filled with water is placed in front of the Soma, and a Brāhman (or the assistant of the Brahman, viz. the Brāhmaṇāchaṁsin) sits down by the (right or south) side of the Soma. Kāty. VII, 6, 1-6.
</details>


## ०६


<details open><summary>विश्वास-प्रस्तुतिः</summary>

(स्त᳘) त᳘दाय᳘त्सु व्वाचयति॥  
(त्ये) एष᳘ ते गायत्रो᳘ भाग इ᳘ति मे सो᳘माय ब्रूतादेष᳘ ते त्रै᳘ष्टुभो भाग ऽइ᳘ति मे सो᳘माय ब्रूतादेष᳘ ते जा᳘गतो भाग ऽइ᳘ति मे सो᳘माय ब्रूताच्छन्दोनामाना᳘ᳫँ᳘[[!!]] सा᳘म्राज्यं गच्छे᳘ति मे सो᳘माय ब्रूतादित्ये᳘कं वा᳘ ऽएष᳘ क्रीय᳘माणो ऽभि᳘क्रीयते च्छ᳘न्दसामेव᳘ राज्या᳘य च्छ᳘न्दसाᳫँ᳭ सा᳘म्राज्याय घ्नन्ति वा᳘ ऽएनमेतद्य᳘दभिषुण्व᳘न्ति त᳘मेत᳘दाह च्छ᳘न्दसामेव᳘ त्वा राज्या᳘य क्रीणा᳘मि च्छ᳘न्दसाᳫं᳭ सा᳘म्राज्याय न᳘ व्वधायेत्यथै᳘त्य प्राङु᳘पविशति᳘॥
</details>

<details><summary>मूलम् - श्रीधरादि</summary>

(स्त᳘) त᳘दाय᳘त्सु व्वाचयति॥  
(त्ये) एष᳘ ते गायत्रो᳘ भाग इ᳘ति मे सो᳘माय ब्रूतादेष᳘ ते त्रै᳘ष्टुभो भाग ऽइ᳘ति मे सो᳘माय ब्रूतादेष᳘ ते जा᳘गतो भाग ऽइ᳘ति मे सो᳘माय ब्रूताच्छन्दोनामाना᳘ᳫँ᳘[[!!]] सा᳘म्राज्यं गच्छे᳘ति मे सो᳘माय ब्रूतादित्ये᳘कं वा᳘ ऽएष᳘ क्रीय᳘माणो ऽभि᳘क्रीयते च्छ᳘न्दसामेव᳘ राज्या᳘य च्छ᳘न्दसाᳫँ᳭ सा᳘म्राज्याय घ्नन्ति वा᳘ ऽएनमेतद्य᳘दभिषुण्व᳘न्ति त᳘मेत᳘दाह च्छ᳘न्दसामेव᳘ त्वा राज्या᳘य क्रीणा᳘मि च्छ᳘न्दसाᳫं᳭ सा᳘म्राज्याय न᳘ व्वधायेत्यथै᳘त्य प्राङु᳘पविशति᳘॥
</details>

<details><summary>मूलम् - Weber</summary>

त᳘दाय᳘त्सु वाचयति॥  
एष᳘ ते गायत्रो᳘ भाग इ᳘ति मे सो᳘माय ब्रूतादेष᳘ ते त्रै᳘ष्टुभो भाग इ᳘ति मे सो᳘माय ब्रूतादेष᳘ ते जा᳘गतो भाग इ᳘ति मे सो᳘माय ब्रूताच्छन्दोनामा᳘नाᳫं [^wbr_2] सा᳘म्राज्यं गछे᳘ति मे सो᳘माय ब्रूतादित्ये᳘कं वा᳘ एष᳘ क्रीय᳘माणो ऽभि᳘क्रीयते छ᳘न्दसामेव᳘ राज्या᳘य छ᳘न्दसाᳫं सा᳘म्राज्याय घ्नन्ति वा᳘ एनमेतद्य᳘दभिषुण्व᳘न्ति त᳘मेतदाह छ᳘न्दसामेव᳘ त्वा राज्या᳘य क्रीणा᳘मि छ᳘न्दसाᳫं सा᳘म्राज्याय न᳘ बधायत्यथे᳘त्य प्राङ्गुपविशति॥  

[^wbr_2]: छन्दोमानां Sây.
</details>

<details><summary>मूलम् - विस्वरम्</summary>

तदायत्सु वाचयति- **“एष ते गायत्रो भाग इति मे सोमाय ब्रूतात् । एष ते त्रैष्टुभो भाग इति मे सोमाय ब्रूतात् एष ते जागतो भाग इति मे सोमाय ब्रूताच्छन्दोनामानां साम्राज्यं गच्छेति मे सोमाय ब्रूतात्"**- (वा. सं. ४ । २४) इति । एकं वा ऽएष क्रीयमाणो ऽभि क्रीयते- छन्दसामेव राज्याय, छन्दसां साम्राज्याय । घ्नन्ति वा ऽएनमेतत्- यदभिषुण्वन्ति । तमेतदाह- च्छन्दसामेव वा राज्याय क्रीणामि, च्छन्दसां साम्राज्याय- न वधायेति । अथैत्य प्राङुपविशति ॥ ६ ॥
</details>

<details><summary>सायणः</summary>

**तदायत्स्त्वि**ति । 'आयत्सु' ऋत्विग्यजमानेषु क्रयदेशं समागच्छत्सु अध्वर्युर्यजमानम् "ऐष ते"- इति अमुं 'वाचयति' वाचयेत् । अयमर्थः- हे सोम ! 'ते' तव 'भागः' 'गायत्रः' प्रातस्सवनो गायत्र्याः सम्बन्धी भवति । अतो गायत्र्यादिदेवताप्रीत्यर्थ एव तव क्रयो न वधार्थ इत्यभिप्रायः । 'इति' एवंरूपं सोमस्तुत्यात्मकं ‘मे’ वचनं ‘सोमाय' [^१_९०] ब्रूतात् हे अध्वर्यो ! ब्रूहि । एवमुत्तरयोरपि द्रष्टव्यम् । "गायत्रं प्रातःसवनम्-" "त्रैष्टुभं माध्यन्दिनं सवनम्"- (तै. सं २ । २ । ९ । ५६ । ऐ. ब्रा. ६ । १ । १०) इत्यादिश्रुत्या प्रातस्सवनादीनां गायत्र्याद्यभिमानात्तत्सवनार्हाणां गायत्रादिसम्बन्धः । 'छन्दोमाः' चतुर्विंशचतुश्चत्वारिंशाष्टचत्वारिंशाः तेषां 'छन्दोमानाम्' 'साम्राज्यं गच्छ' । सोमगतचतुर्विंशत्यादिसंख्यासाम्याद् गायत्रादयः 'छन्दोमाः' तेषां साम्राज्यप्राप्तिर्नाम सवनत्रयप्राप्तिरेव । "गायत्रं प्रातःसवनम्-" इत्यादिश्रुतेः । सवनत्रयप्राप्तिरेव तेषां साम्राज्यप्राप्तिरित्यर्थः । शिष्टं पूर्ववत् ॥ 

एतत् प्रशंसति- **एकं वा एष** इति । 'एषः' 'क्रीयमाणः' क्रयेण सम्पाद्यमानः सोमः 'एकं वै' एकं खलु प्रयोजनम् 'अभि'- लक्ष्य 'क्रीयते' विक्रीयते, अभिषवादिना रसात्मना संस्क्रियते । किं तदेकमिति, तदुच्यते- 'छन्दसां राज्याय' तत्प्राप्तये । न केवलाय राज्याय, किन्तु 'साम्राज्याय' । प्रोत्साहनस्यार्थवत्तायै बाधप्रसक्तिं दर्शयति- **घ्नन्ति वे**ति । वस्तुत एवं सत्यपि सोमभीत्यपगमाय 'तम्' सोमं प्रति 'एतत्' छन्दसां साम्राज्यमिति वाक्यमाह- किमिति 'छन्दसामेव राज्याय त्वा क्रीणामि इत्याह, न वधायेति' । अथेत्यादि । 'अथ' सोमम् 'एत्य' 'प्राङ्' प्राङ्मुखः उपविशति [^२_९०] ॥ ६ ॥ 

[^१_९०]: 'मे सोमाय वा' इति क्व. पा. 

[^२_९०]: प्राङुपविश्यास्माको ऽसीति सोममालभते । का. श्रौ. सू. ७ । १८७ । काण्वश्रुतिस्तु अथ जघनेन जान्वक्रमुपविशत्यास्माको ऽसीति । 
</details>

<details><summary>Eggeling</summary>

6. While they go there, he (the Adhvaryu) makes

 (the sacrificer) say the text (Vāj. S. IV, 24), 'Say thou, for me, unto Soma, "This is thy gāyatrī-part (bhāga) [^egg_176]!" Say thou, for me, unto Soma, "This is thy trishṭubh-part!" Say thou, for me, unto Soma, "This is thy jayatī-part!" Say thou, for me, unto Soma, "Obtain thou the supreme sovereignty of the names of metres!"' Now, when he (king Soma) is bought, he is bought for one (destination [^egg_177])--for the sovereignty of the metres, for the supreme sovereignty of the metres; and when they press him, they slay him: hereby now he says to him, 'It is for the sovereignty of the metres, for the supreme sovereignty of the metres that I buy thee, not for slaying thee.' Having gone there, he sits down (behind the Soma) with his face towards the east.

[^egg_176]: 65:1 The three parts refer to the three Savanas, at which the respective metres are used. See IV, 3, 2, 7 seq.

[^egg_177]: 65:2 Bhāgam appears to have been lost here, since a play on that word seems to be intended, which might perhaps be reproduced by lot.' It is given both at the Kāṇva text and at III, 4, 1, 7.
</details>


## ०७


<details open><summary>विश्वास-प्रस्तुतिः</summary>

सो ऽभि᳘मृशति॥  
(त्या) आस्मा᳘को ऽसी᳘ति स्व᳘ ऽइव᳘ ह्यस्यैतद्भ᳘वति[[!!]] यदा᳘गतस्त᳘स्मादाहास्मा᳘को ऽसी᳘ति शुक्र᳘स्ते ग्र᳘ह्य इ᳘ति शुक्रं᳘ᳫँ᳘ ह्यस्माद्ग्र᳘हं[[!!]] ग्रहीष्यन्भ᳘वति व्विचि᳘तस्त्वा व्वि᳘चिन्वन्त्वि᳘ति सर्व्वत्वा᳘यैत᳘दाह॥
</details>

<details><summary>मूलम् - श्रीधरादि</summary>

सो ऽभि᳘मृशति॥  
(त्या) आस्मा᳘को ऽसी᳘ति स्व᳘ ऽइव᳘ ह्यस्यैतद्भ᳘वति[[!!]] यदा᳘गतस्त᳘स्मादाहास्मा᳘को ऽसी᳘ति शुक्र᳘स्ते ग्र᳘ह्य इ᳘ति शुक्रं᳘ᳫँ᳘ ह्यस्माद्ग्र᳘हं[[!!]] ग्रहीष्यन्भ᳘वति व्विचि᳘तस्त्वा व्वि᳘चिन्वन्त्वि᳘ति सर्व्वत्वा᳘यैत᳘दाह॥
</details>

<details><summary>मूलम् - Weber</summary>

सो ऽभि᳘मृशति॥  
आस्माॗको ऽसी᳘ति स्व᳘ इव ह्य᳘स्यैतद्भ᳘वति यदा᳘गतस्त᳘स्मादाहास्माॗको ऽसी᳘ति शुक्र᳘स्ते ग्र᳘ह्य इ᳘ति शुक्रᳫं ह्य᳘स्माद्ग्र᳘हं ग्रहीष्यन्भ᳘वति विचि᳘तस्त्वा वि᳘चिन्वन्त्वि᳘ति सर्वत्वा᳘यैत᳘दाह॥
</details>

<details><summary>मूलम् - विस्वरम्</summary>

सो ऽभिमृशति "आस्माको ऽसि"- (वा. सं. ४ । २४) इति । स्व-इव ह्यस्येतद्भवति- यदागतः तस्मादाह- आस्माको ऽसीति । "शुक्रस्ते ग्रह्यः"- (वा. सं. ४ । २४) इति । शुक्रं ह्यस्माद्ग्रहं ग्रहीष्यन्भवति । “विचितस्त्वा विचिन्वन्तु"- (वा. सं. ४ । २४) इति । सर्वत्वायैतदाह ॥ ७ ॥  
</details>

<details><summary>सायणः</summary>

**सो ऽभिमृशती**ति । "आस्माको ऽसि"- इत्यादिना सोममभिमृशेत् । हे सोम ! त्वम् 'आस्माको ऽसि' अस्माकं सम्बन्ध्यसि । "तस्मिन्नणि च युष्माकास्माको"- (पा. सू. ४ । ३ । २) इत्यण्, तत्सन्नियोगेनास्माकादेशश्च । 'एतत्' एतेन पाठेन 'स्व इव' य एव 'भवति' 'शुक्रः' शुक्राख्यः 'ते' 'ग्रह्यः' ग्रहीतव्यः । "प्रत्यपिभ्यां ग्रहेः"- (पा. सू. ३ । १ । १८) इति अनुपसृष्टादपि ग्रहेश्छान्दसः क्यप् । ग्राह्य इत्यर्थः । "अमात्यो ऽसि शुक्रस्ते ग्रहः"- (तै. सं. १ । २ । ६ । १) इति तैत्तिरीयकम् । 'विचितः' विचयनस्य शोधनस्य कर्तारः 'ते' त्वां 'विचिन्वन्तु' शोधयन्तु, विचिन्वद्भिरेव विवेके सति वैगुण्यासम्भवात् सर्वत्वं कार्त्स्न्यं भवति ॥ ७ ॥ 
</details>

<details><summary>Eggeling</summary>

7. He touches (the Soma-plants), with, 'Ours thou art,'--thereby he (Soma), now that he has come (as a guest), becomes as it were one of his (the sacrificer's) own (people): for this reason he says, 'Ours thou art;'--'Thy pure (juice) is meet for the draught,' for he will indeed take therefrom the 'pure draught [^egg_178].' 'Let the pickers pick thee!' this he says for the sake of completeness.

[^egg_178]: 65:3 For the Śukra-graha, see IV, 2, 1, 1 seq.
</details>


## ०८


<details open><summary>विश्वास-प्रस्तुतिः</summary>

(हा᳘) अ᳘त्र है᳘के॥  
तृ᳘णं वा काष्ठं᳘ वा व्वित्त्वा᳘ ऽपास्यन्ति त᳘दु त᳘था न᳘ कुर्यात् क्षत्रं वै सो᳘मो व्वि᳘डन्या ऽओ᳘षधयो᳘ ऽन्नं वै᳘ क्षत्रि᳘यस्य व्विट् स य᳘था ग्रसित᳘मनुहा᳘याच्छि᳘द्य परा᳘स्येदेवं तत्त᳘स्मादभ्येव᳘[[!!]] मृशेद्विचि᳘तस्त्वा व्वि᳘चिन्वन्त्वि᳘ति तद्य᳘ ऽए᳘वास्य व्विचेता᳘रस्त᳘ ऽएनं व्वि᳘चिन्वन्ति॥
</details>

<details><summary>मूलम् - श्रीधरादि</summary>

(हा᳘) अ᳘त्र है᳘के॥  
तृ᳘णं वा काष्ठं᳘ वा व्वित्त्वा᳘ ऽपास्यन्ति त᳘दु त᳘था न᳘ कुर्यात् क्षत्रं वै सो᳘मो व्वि᳘डन्या ऽओ᳘षधयो᳘ ऽन्नं वै᳘ क्षत्रि᳘यस्य व्विट् स य᳘था ग्रसित᳘मनुहा᳘याच्छि᳘द्य परा᳘स्येदेवं तत्त᳘स्मादभ्येव᳘[[!!]] मृशेद्विचि᳘तस्त्वा व्वि᳘चिन्वन्त्वि᳘ति तद्य᳘ ऽए᳘वास्य व्विचेता᳘रस्त᳘ ऽएनं व्वि᳘चिन्वन्ति॥
</details>

<details><summary>मूलम् - Weber</summary>

अ᳘त्र है᳘के॥  
तृ᳘णं वा काष्ठं᳘ वावित्त्वा᳘पास्यन्ति [^wbr_3] त᳘दु त᳘था न᳘ कुर्यात्क्षत्रं वै सो᳘मो वि᳘डन्या ओ᳘षधयो᳘ ऽन्नं वै क्षत्रि᳘यस्य विट् स य᳘था ग्रसित᳘मनुहा᳘याछि᳘द्य परा᳘स्येदेवं तत्त᳘स्मादॗभ्येव᳘ मृशेद्विचि᳘तस्त्वा वि᳘चिन्वन्त्वि᳘ति तद्य᳘ एॗवास्य विचेता᳘रस्त᳘ एनं वि᳘चिन्वन्ति॥  

[^wbr_3]: वित्वा AB. भित्वा Sây.
</details>

<details><summary>मूलम् - विस्वरम्</summary>

अत्र हैके- तृणं वा काष्ठं वा वित्त्वापास्यन्ति । तदु तथा न कुर्यात् । क्षत्रं वै सोमः, विडन्या ओषधयः । अन्नं वै क्षत्रस्य विट् । स यथा ग्रसितमनुहायाच्छिद्य परास्येद् एवं तत् । तस्मादभ्येव मृशेत् । विचितस्त्वा विचिन्वन्त्विति । तद्य एवास्य विचेतारः- त एनं विचिन्वन्ति ॥ ८ ॥ 
</details>

<details><summary>सायणः</summary>

विवेचने विषये पक्षान्तरमुपन्यस्य निराचष्टे- **अत्र हैक** इति । 'अत्र' सोमविवेचनविषये सोममध्यगतं 'तृणं वा काष्ठं वा' 'वित्त्वा' सोमसकाशाद् भेदं कृत्वा बहिः प्रक्षिपन्ति । अत्र चैकं दोषमाह- **क्षत्रं वै सोम** इति । सोमस्य क्षत्रत्वं श्रूयते- “यान्येतानि देवत्रा क्षत्राणीन्द्रो वरुणः सोमो रुद्रः"- (श. प. १४ । ४ । २ । २३) इत्यादिना । इयं प्रसिद्धिः "क्षत्रं वै"- इति वैशन्देन द्योत्यते । 'ग्रसितम्' ग्रस्तम्, भुञ्जितम् । 'अनुग्रहाय' गृहीत्वा 'आच्छिद्य' पृथक्कृत्य 'परास्येत्' बहिः प्रक्षिपेत् । यस्मात् सोमान्तर्गतं तृणादिकं सोमस्यान्नम्, 'तस्मात्' स्वयमविवेचयन् यजमानो ऽभ्यावमर्शमेव कुर्यात्; शोधनार्थन्तु 'विचिन्वन्त्विति' पठेत् । अत्र सूत्रम्- “प्राङ्मुख उपविश्यास्माको ऽसीति सोममालभते न विचिनोत्यतस्तृणकाष्ठापासनमेके" इति (कात्या ७ । १८७ । १८८) ॥ ८ ॥
</details>

<details><summary>Eggeling</summary>

8. Now some, on noticing any straw or (piece of) wood (among the Soma-plants), throw it away. But let him not do this; for--the Soma being the nobility and the other plants the common people, and the

people being the nobleman's food--it would be just as if one were to take hold of and pull out some (food) he has put in his mouth, and throw it away. Hence let him merely touch it, with, 'Let the pickers pick thee!' Those pickers of his do indeed pick it.
</details>


## ०९


<details open><summary>विश्वास-प्रस्तुतिः</summary>

(न्त्य᳘) अ᳘थ व्वा᳘सः॥  
(सो) द्वि᳘गुणं वा च᳘तुर्गुणं वा प्रा᳘ग्दशं वो᳘दग्दशं वो᳘पस्तृणाति तद्रा᳘जानं मिमीते स यद्रा᳘जानं मिमीते[[!!]] त᳘स्मान्मा᳘त्रा मनु᳘ष्येषु मा᳘त्रो᳘ यो चा᳘प्यन्या मा᳘त्रा॥
</details>

<details><summary>मूलम् - श्रीधरादि</summary>

(न्त्य᳘) अ᳘थ व्वा᳘सः॥  
(सो) द्वि᳘गुणं वा च᳘तुर्गुणं वा प्रा᳘ग्दशं वो᳘दग्दशं वो᳘पस्तृणाति तद्रा᳘जानं मिमीते स यद्रा᳘जानं मिमीते[[!!]] त᳘स्मान्मा᳘त्रा मनु᳘ष्येषु मा᳘त्रो᳘ यो चा᳘प्यन्या मा᳘त्रा॥
</details>

<details><summary>मूलम् - Weber</summary>

अ᳘थ वा᳘सः॥  
द्वि᳘गुणं वा च᳘तुर्गुणं वा प्रा᳘ग्दशं वो᳘दग्दशं वो᳘पस्तृणाति तद्रा᳘जानम् मिमीते स यद्रा᳘जानम् मि᳘मीते त᳘स्मान्मा᳘त्रा मनुॗष्येषु मा᳘त्रोॗ [^wbr_4] यो चा᳘प्यन्या मा᳘त्रा॥  

[^wbr_4]: पा᳘त्रे᳘ A pr. m. पा᳘त्रो᳘ A sec. m. B. Sây.
</details>

<details><summary>मूलम् - विस्वरम्</summary>

अथ वासो द्विगुणं वा चतुर्गुणं वा प्राग्दशं वोदग्दशं वोपस्तृणानि । तद्राजानं मिमीते । स यद्राजानं मिमीते- तस्मान्मात्रा मनुष्येषु, मात्रो यो चाप्यन्या मात्रा ॥ ९ ॥ 
</details>

<details><summary>सायणः</summary>

**अथ वास** इत्यादि । 'वासः' सोमोपहननार्थं [^१_९१] दशा वस्त्राग्रम् । प्राग्दशं वा, उदग्दशं वा प्रागग्रमुदगग्रं वेत्यर्थः । आस्तृते वाससि सोमोन्मानं विधत्ते- **तद्राजानं मिमीते** (का. श्रौ. ७ । १९०) [^२_९२] इति । 'तत्' तत्र वाससि । 'तस्मात्' सोमोन्मानात् हेतोः 'मनुष्येषु' 'मात्रा' षण्णवत्यंगुल्यादिरूपा इदानीं वर्तत इत्यर्थः । मात्रा यैवात्र सोमे सा मनुष्येषु सोमस्याखिलजगत्कारणत्वात् । न केवलं मनुष्यगतैव अपि तु 'यो चापि' यैव खलु 'अन्या' पक्षिमृगवृक्षादिगता सा ऽपि सोममात्रात्मिकैव ॥ ९ ॥ 

[^१_९१]: सोमोपनहनं द्विगुणं चतुर्गुणं वास्तृणातिप्राग्दशमुदग्दशं वा । का. श्रौ. सू. ७ । १८९ ॥ 

[^२_९२]: तस्मिन्त्सोमं मिमीते दशकृत्वो ऽभित्यमिति । 
</details>

<details><summary>Eggeling</summary>

9. He then spreads the cloth (over the ox-hide), either twofold or fourfold, with the fringe towards the east or north. Thereon he metes out the king (Soma); and because he metes out the king, therefore there is a measure,--both the measure among men and whatever other measure there is.
</details>


## १०


<details open><summary>विश्वास-प्रस्तुतिः</summary>

सावित्र्या᳘ मिमीते॥  
सविता वै᳘ देवा᳘नां प्रसविता त᳘थो हास्मा ऽएष᳘ सवितृ᳘प्रसूत ऽएव᳘ क्रया᳘य भवति॥
</details>

<details><summary>मूलम् - श्रीधरादि</summary>

सावित्र्या᳘ मिमीते॥  
सविता वै᳘ देवा᳘नां प्रसविता त᳘थो हास्मा ऽएष᳘ सवितृ᳘प्रसूत ऽएव᳘ क्रया᳘य भवति॥
</details>

<details><summary>मूलम् - Weber</summary>

सावित्र्या᳘ मिमीते॥  
सविता वै᳘ देवा᳘नाम् प्रसविता त᳘थो हास्मा एष᳘ सवितृ᳘प्रसूत एव᳘ क्रया᳘य भवति॥
</details>

<details><summary>मूलम् - विस्वरम्</summary>

सावित्र्या मिमीते । सविता वै देवानां प्रसविता । तथो हास्मा एष सवितृप्रसूत एव क्रयाय भवति ॥ १० ॥
</details>

<details><summary>सायणः</summary>

विधीयमानोन्मानमन्त्रं देवताद्वारा प्रशंसति- **सावित्र्या मिमीत** इति । 'देवानां' मध्ये 'प्रसविता' सर्वकर्मविषयानुज्ञाप्रदः ॥ १० ॥ 
</details>

<details><summary>Eggeling</summary>

10. He metes out, with a verse to Savitr̥; for Savitr̥ is the impeller of the gods, and so that (Soma) becomes for him impelled by Savitr̥ to the purchase.
</details>


## ११


<details open><summary>विश्वास-प्रस्तुतिः</summary>

(त्य᳘) अ᳘तिच्छन्दसा मिमीते॥  
(त ऽए) एषा वै स᳘र्व्वाणि च्छ᳘न्दाᳫं᳭सि यद᳘तिच्छन्दास्त᳘थो हास्यैष स᳘र्व्वैरेव च्छ᳘न्दोभिर्मितो᳘ भवति त᳘स्माद᳘तिच्छन्दसा मिमीते॥
</details>

<details><summary>मूलम् - श्रीधरादि</summary>

(त्य᳘) अ᳘तिच्छन्दसा मिमीते॥  
(त ऽए) एषा वै स᳘र्व्वाणि च्छ᳘न्दाᳫं᳭सि यद᳘तिच्छन्दास्त᳘थो हास्यैष स᳘र्व्वैरेव च्छ᳘न्दोभिर्मितो᳘ भवति त᳘स्माद᳘तिच्छन्दसा मिमीते॥
</details>

<details><summary>मूलम् - Weber</summary>

अ᳘तिछन्दसा मिमीते॥  
एषा वै स᳘र्वाणि छ᳘न्दांसि यद᳘तिछन्दास्त᳘था हास्यैष स᳘र्वैरेव छ᳘न्दोभिर्मितो᳘ भवति त᳘स्माद᳘तिछन्दसा मिमीते॥
</details>

<details><summary>मूलम् - विस्वरम्</summary>

अतिच्छन्दसा मिमीते । एषा वै सर्वाणि छन्दांसि यदतिच्छन्दाः । तथोहास्यैष सर्वैरेव छन्दोभिर्मितो भवति । तस्मादतिच्छन्दसा मिमीते ॥ ११ ॥ 
</details>

<details><summary>सायणः</summary>

मन्त्रगतं छन्दः प्रशंसति- **अतिच्छन्दसे**ति । अष्टिरतिच्छन्दएवास्य [^१_९२] छन्दः अतो ऽतिच्छन्दस्त्वम् । तस्मिन् छन्दसि चतुर्णां चतुर्णामक्षराणां परित्यागेनाधस्तनानां छन्दसामुत्पत्तेः सर्वच्छन्दस्त्वम् ॥ ११ ॥ 

[^१_९२]: अभित्यँ सावित्र्यष्टिः । इति कात्यायनसर्वानुक्रमः । १ । १८ । ७ । चतुःषष्ट्यक्षरा ६४ अष्टिरित्युच्यते । अतिछन्दसा मिमीते अनयाद्वादशकंडिकाश्रुत्या- अष्टेरेव- अतिच्छन्द इति नांमांतरं बोध्यम् । 
</details>

<details><summary>Eggeling</summary>

11. He metes out with an atichandas-verse; for that one, viz. the atichandas [^egg_179], embraces all metres; and so that (Soma) is meted out for him by means of all the metres: therefore he metes out with an atichandas-verse.

[^egg_179]: 66:1 Atichandas ('over-metre') is the generic name for the metres which number more than forty-eight syllables: hence it is said to include all the other metres which consist of fewer syllables. See VIII, 6, 2, 23, where the term is explained by atti-chandāḥ (metre-eater).'
</details>


## १२


<details open><summary>विश्वास-प्रस्तुतिः</summary>

स᳘ मिमीते॥  
(ते ऽभि) अभि त्यं᳘ देव᳘ᳫं᳘ सविता᳘रमो᳘ण्योः कवि᳘क्रतुम᳘र्चामि सत्य᳘सवᳫं᳭ रत्नधा᳘मभि᳘ प्रियं᳘ मतिं᳘ कवि᳘म्॥ ऊर्ध्वा य᳘स्याम᳘तिर्भा ऽअ᳘दिद्युतत्स᳘वीमनि हि᳘रण्यपाणिरमिमीत सुक्र᳘तुः कृपा स्वरि᳘ति[[!!]]॥
</details>

<details><summary>मूलम् - श्रीधरादि</summary>

स᳘ मिमीते॥  
(ते ऽभि) अभि त्यं᳘ देव᳘ᳫं᳘ सविता᳘रमो᳘ण्योः कवि᳘क्रतुम᳘र्चामि सत्य᳘सवᳫं᳭ रत्नधा᳘मभि᳘ प्रियं᳘ मतिं᳘ कवि᳘म्॥ ऊर्ध्वा य᳘स्याम᳘तिर्भा ऽअ᳘दिद्युतत्स᳘वीमनि हि᳘रण्यपाणिरमिमीत सुक्र᳘तुः कृपा स्वरि᳘ति[[!!]]॥
</details>

<details><summary>मूलम् - Weber</summary>

स᳘ मिमीते॥  
अभि त्यं᳘ देव᳘ᳫं᳘ सविता᳘रमोॗण्योः कवि᳘क्रतुम᳘र्चामि सत्य᳘सवं रत्नधा᳘मभि᳘ प्रिय᳘म् मतिं᳘ कवि᳘म् [^wbr_5] ॥  

[^wbr_5]: कविं । AB. The last word of a quoted ऋक् is generally left unaccented.
</details>

<details><summary>मूलम् - विस्वरम्</summary>

स मिमीते- **"अभि त्यं देवं सवितारमोण्योः, कविक्रतुमर्चामि सत्यसवं रत्नधामभि प्रियं मतिं कविम् । ऊर्ध्वा यस्मामतिर्मा अदिद्युतत्सवीमनि हिरण्यपाणिरमिमीत सुक्रतुः कृपा स्वः"**- (वा. सं. ४ । २५) इति ॥ १२ ॥ 
</details>

<details><summary>सायणः</summary>

इदानीं मन्त्रं विधत्ते- **स मिमीते ऽभित्यं देवमि**ति । मन्त्रस्यायमर्थः । 'त्यं' तं 'सवितारं' 'देवम्' 'अभ्यर्चामि' इति सम्बन्धः । कीदृशम् ? 'ओण्योः' अवित्र्योः द्यावापृथिव्योर्मध्ये वर्तमानमित्यर्थः । 'कविक्रतुं' क्रान्तकर्माणम् 'सत्यसवम्' सत्यानुज्ञम् । 'रत्नधां' रमणीयानां फलानां धारकम् 'अभि' अभितः 'प्रियम्' 'मतिं' मननवन्तम्, 'कविम्' क्रान्तप्रज्ञम् । 'यस्य' सवितुः 'अमतिः' अन्येषामविषया मतिरमतिः, ‘भाः' च; अथवा अमतिविशेषणम् । भासमाना सा 'ऊर्द्ध्वा' 'अदिद्युतत्' द्योतते । किमर्थम् ? 'सवीमनि' प्रसवे निमित्तभूते सति, अनुज्ञार्थमित्यर्थः । स तादृशः 'स्वरणः' शोभनगमनः आदित्यः 'कृपा' कृपया 'हिरण्यपाणिः' सन् 'अमिमीत' मिमीते सोमोन्मानं करोति करोत्वित्यर्थः ॥ १२ ॥ 
</details>

<details><summary>Eggeling</summary>

12. He metes out, with the text (Vāj. S. IV, 25), 'Unto that divine Savitr̥ within the two bowls [^egg_180], the sage, I sing praises, to him of true

[^egg_180]: 66:2 Or, that divine invigorator of the two 'oṇi.' According to the St. Petersb. Dict., 'oṇi' would seem to refer to two parts of the Soma-press. Professor Ludwig takes it to mean 'press-arm' and the 'arm' generally, which suits very well some of the passages in which the word occurs. Here, in the loc. or gen. case, it can scarcely mean 'arms' (though Savitr̥'s two arms are often referred to as dispelling the darkness and keeping asunder the spaces, cf. Rig-veda II, 38, 2; IV, 53, 3; 4; VI, 75, 1; 5; VII, 45, 2), but apparently refers to 'heaven and earth' being thus equivalent to  the two camū (originally the two receptacles or bowls into which the pressed Soma flows) in Rig-veda III, 55, 20.

impulse, the bestower of treasures, the wise and thoughtful friend;--he at whose impulse the resplendent light shone high, the golden-handed sage hath measured the ether with his form.'
</details>


## १३


<details open><summary>विश्वास-प्रस्तुतिः</summary>

(त्ये) एत᳘या स᳘र्व्वाभिः॥  
(रे) एत᳘या चतसृ᳘भिरेत᳘या तिसृ᳘भिरेत᳘या द्वा᳘भ्यामेतयै᳘कयैत᳘यैवै᳘कयैत᳘या[[!!]] द्वा᳘भ्यामेत᳘या तिसृ᳘भिरेत᳘या चतसृ᳘भिरेत᳘या स᳘र्व्वाभिः सम᳘स्याञ्जलि᳘ना ऽध्या᳘वपति॥
</details>

<details><summary>मूलम् - श्रीधरादि</summary>

(त्ये) एत᳘या स᳘र्व्वाभिः॥  
(रे) एत᳘या चतसृ᳘भिरेत᳘या तिसृ᳘भिरेत᳘या द्वा᳘भ्यामेतयै᳘कयैत᳘यैवै᳘कयैत᳘या[[!!]] द्वा᳘भ्यामेत᳘या तिसृ᳘भिरेत᳘या चतसृ᳘भिरेत᳘या स᳘र्व्वाभिः सम᳘स्याञ्जलि᳘ना ऽध्या᳘वपति॥
</details>

<details><summary>मूलम् - Weber</summary>

ऊर्ध्वा य᳘स्याम᳘तिर्भा अ᳘दिद्युतत्स᳘वीमनि हि᳘रण्यपाणिरमिमीत सुक्र᳘तुः कृपा स्व᳘रि᳘ति॥
</details>

<details><summary>मूलम् - विस्वरम्</summary>

एतया सर्वाभिः, एतया चतसृभिः, एतया तिसृभिः, एतया द्वाभ्याम्, एतयैकया । एतयैवैकया, एतया द्वाभ्याम्, एतया तिसृभिः, एतया चतसृभिः, एतया सर्वाभिः । समस्याञ्जलिना ऽध्यावपति ॥ १३ ॥ 
</details>

<details><summary>सायणः</summary>

दशकृत्व उन्माने ऽप्ययमेव मन्त्र इत्यादि समानप्रकारं दर्शयति- **एतया सर्वाभिरि**ति [^१_९३] । 'एतया' "अभित्यं देवम्"- इत्यनयैव 'सर्वाभिः' अङ्गुलीभिः पञ्चभिर्मिमीते । 'एतया' एव 'चतसृभिः' अप्यङ्गुलीभिर्मिमीते । एवमवरोहक्रमेणैकैकाङ्गुल्युत्सर्गेण पञ्चवारं मीत्वा पुनरारोहणक्रमेणैकैकाङ्गुलिसंयोजनेन पुनरेतयैवर्चा पञ्चवारं मिमीते । एवं दशवारमुन्माप अनन्तरं पाणिद्वयम् 'समस्य' अञ्जलिं कृत्वा तेनैकवारमभिमितस्य सोमस्योपरि 'आवपति' । शिष्टं सर्वं प्रक्षिपेत् । अत्र सूत्रम्- "सर्वाभिः प्रथमम्, अङ्गुष्ठप्रभृति चैकोत्सर्गम्, द्विः कनिष्टिकया, एकोपचयञ्च, अञ्जलिना दशमम्, अन्यद्वाध्यावापश्रुतेः" (का. श्रौ. सू. ७ । १९१-१९६) इति । मानस्य दशसंख्यया स्तूयमानत्वादाधिक्ये सति दशसंख्याविरोधात् सूत्रकारेणाञ्जलिना दशममन्यद्वेति विकल्पितम् [^२_९३] ॥ १३ ॥ 

[^१_९३]: तस्मिन्सोमं मिमीते दश कृत्वो ऽभित्यमिति । का. श्रौ. सू. ७ । १९० ॥ 

[^२_९३]: भगवान् सूत्रकारः कात्यायनो नैतद्विकल्पयति । किंतु अध्यावापश्रुत्या समंत्रकं दशकृत्वो मानाद्बहिरेकादशं तूष्णीममानरूपमध्यावापं ब्रवीति । तथा चात्र याज्ञिकानंतदेवाः । "अन्यद्वा ऽष्यावापश्रुतेः"- दशभ्यो ऽन्यदिदमेकादशं मानमध्यावापो ऽञ्जलिना । कुतः । अध्यावापश्रुतेरेव । अधीत्युपरिभाववचनो ऽधिकवचनो वा । न चात्रोपरिभावः । वस्त्वंतरस्याभावात् । तेन सोमस्यावशिष्टं मानादेकत्र राशीकृत्यांजलिना गृहीत्वा ऽधिकं मितादावपतीत्यर्थः । तथाच- अधिकः स्याद्यदा दशकृत्वो मानादन्यदावपनं स्यात् । तस्मादेकादश एवाध्यावापः । यदा चोपरिभावस्तदापि नियताच्छास्त्रोक्तादधिकं तदुपर्येव वर्तत एकइत्येकादशमेव । ननु एतया सर्वाभिः समस्यांजलिना ऽध्यावपतीति सामानाधिकरण्येन दशममेव प्रतीयते । तथाच । सर्वं मानमभिधायोच्यते । अथ दशकृत्वो मिमीत इति । तेन दशममेव युक्तम् । अत्रोच्यते- एतयर्चा सर्वाभिरित्यारभ्य दशमांतं पुनरेतया सर्वाभिरित्युक्ते मिमीत इत्यनेनैव निराकांक्षीकृतम् । तेन मंत्रप्रयुक्तानि दश मानानि । तान्येवोपसंहारे ऽथ यद्दश कृत्वो मिमीत इति संपादनार्थं परामृश्यते । अध्यावापस्य त्वावापरूपत्वेनामानरूपत्वान्न परिगणनम् । तेनाधिकमेव । अपि च । एतयैतस्य सर्वत्र मिमीत इत्यनेन ज्ञातसंबंधत्वान्नाध्यावापेन संबंधाकांक्षा । ततो ऽप्यध्यावापस्य स्वातंत्र्यान्न पूर्वेणैकवाक्यता । ततो ऽप्यसौध्रित्र स्तूष्णीं च । एतयेत्यसंबंधात् । दृशकृत्वो ऽभित्यमिति वाक्यांतरसंबंधाच्च । इति पितृभूत्याचार्या देवयाज्ञिकाश्चाप्येवमेवाहुः । कर्काचार्याणामयमेव सिद्धांतः । अथवा ऽन्यदेकादशमंजलिना कर्तव्यम् । येन एतया सर्वाभिरित्युक्त्वा समस्यांजलिना ऽध्यावपतीत्याह । यत्पुनरुक्तं दश कृत्वो ऽभित्यमिति । तन्मंत्रेणाभिसंबध्यते । दश कृत्वो ऽभित्यमित्यनेन मंत्रेण । तस्मादेकादशो ऽध्यावाप इति ॥ 
</details>

<details><summary>Eggeling</summary>

13. Therewith [^egg_181] he metes out (the Soma) with all (five fingers), therewith with four, therewith with three, therewith with two, therewith with one; therewith with one, therewith with two, therewith with three, therewith with four, therewith with all (fingers); having laid (the two hands) together [^egg_182] he throws (Soma) thereon with the joined open hands.

[^egg_181]: 67:1 Viz. with the same formula, repeating it each time. The meting out of the Soma is done with the fingers of the right hand, first with all five, and then successively turning in one (beginning with the thumb), till the little finger remains with which he takes Soma twice, whereupon he again successively releases the fingers.

[^egg_182]: 67:2 There is some doubt as to whether this refers to the preceding 'with all (viz. ten fingers);' or whether he is to take for the tenth time some Soma with the five fingers of the right hand, and then once more (without muttering the text) with the joined hands. See Kāty. VII, 7, 18, 29. The text seems to be purposely vague.
</details>


## १४


<details open><summary>विश्वास-प्रस्तुतिः</summary>

स वा᳘ ऽउदा᳘चं न्या᳘चं मिमीते॥  
स य᳘दुदा᳘चं न्या᳘चं मि᳘मीत ऽइमा᳘ ऽए᳘वैत᳘दङ्गुलीर्नानाजानाः[[!!]] करोति त᳘स्मादिमा ना᳘ना जायन्ते᳘ ऽथ य᳘त्सह स᳘र्व्वाभिर्मि᳘मीते स᳘ᳫं᳘श्लिष्टा इव है᳘वैमा᳘ जायेरंस्त᳘स्माद्वा᳘ ऽउदा᳘चं न्या᳘चं मिमीते॥
</details>

<details><summary>मूलम् - श्रीधरादि</summary>

स वा᳘ ऽउदा᳘चं न्या᳘चं मिमीते॥  
स य᳘दुदा᳘चं न्या᳘चं मि᳘मीत ऽइमा᳘ ऽए᳘वैत᳘दङ्गुलीर्नानाजानाः[[!!]] करोति त᳘स्मादिमा ना᳘ना जायन्ते᳘ ऽथ य᳘त्सह स᳘र्व्वाभिर्मि᳘मीते स᳘ᳫं᳘श्लिष्टा इव है᳘वैमा᳘ जायेरंस्त᳘स्माद्वा᳘ ऽउदा᳘चं न्या᳘चं मिमीते॥
</details>

<details><summary>मूलम् - Weber</summary>

एत᳘या स᳘र्वाभिः॥  
एत᳘या चतसृ᳘भिरेत᳘या तिसृ᳘भिरेत᳘या द्वा᳘भ्यामेतयै᳘कयैत᳘यैवैक᳘यैत᳘या तिसृ᳘भिरेत᳘या चतसृ᳘भिरेत᳘या स᳘र्वाभिः सम᳘स्याञ्जलिना᳘ध्या᳘वपति॥
</details>

<details><summary>मूलम् - विस्वरम्</summary>

स वा ऽउदाचं न्याचं मिमीते- स यदुदाचं न्याचं मिमीते- इमा एवैतदङ्गुलीर्नानाजानाः करोति । तस्मादिमा नाना जायन्ते । अथ यत्सह सर्वाभिर्मिमीते- संश्लिष्टा इव हैवेमा जायेरन् । तस्माद्वा उदाचं न्याचं मिमीते ॥ १४ ॥ 
</details>

<details><summary>सायणः</summary>

अङ्गुलीनां क्रमेणोत्सर्गे संयोजने च कृते यो ऽर्थसिद्धो मानविषयः समञ्चनप्रसारणभावः, तमनूद्य बहुधा प्रशंसति- **स वा उदाचं न्याचमि**त्यादिना । 'उदाचं न्याचम्' अङ्गुलीः समच्य प्रसार्य चेत्यर्थः । 'तेन' तेनोक्तप्रकारमानेन ‘अङ्गुलीः' 'नानाजानाः' पृथक्-पृथग्-जन्मवत्यः 'करोति' कर्मफलभोगार्थत्वात् सृष्टेः । व्यतिरेके दोषमाह- **अथ यत्सहे**ति । 'सर्वाभिः' संहताभिरङ्गुलीभिः दशवारमपि मानं यदि कुर्यात्, तथा सति संश्लिष्टाः परस्परसंहता एवाङ्गुलयो 'जायेरन्' ॥ १४ ॥ 
</details>

<details><summary>Eggeling</summary>

14. He metes out while bending up and bending down (the fingers). The reason why he metes out in bending (the fingers) up and down is that he thereby makes those fingers of separate existence, and therefore they are born separate (from each other); and as to his meting out with all (fingers) together, these (fingers) are to be born, as it were, united. This is why he metes out in bending (the fingers) up and down.
</details>


## १५


<details open><summary>विश्वास-प्रस्तुतिः</summary>

य᳘द्वे᳘वोदा᳘चं न्या᳘चं मि᳘मीते॥  
(त ऽ) इमा᳘ ऽए᳘वैतन्ना᳘नावीर्याः करोति त᳘स्मादिमा ना᳘नावीर्यास्त᳘स्माद्वा᳘ ऽउदा᳘चं न्या᳘चं मिमीते॥
</details>

<details><summary>मूलम् - श्रीधरादि</summary>

य᳘द्वे᳘वोदा᳘चं न्या᳘चं मि᳘मीते॥  
(त ऽ) इमा᳘ ऽए᳘वैतन्ना᳘नावीर्याः करोति त᳘स्मादिमा ना᳘नावीर्यास्त᳘स्माद्वा᳘ ऽउदा᳘चं न्या᳘चं मिमीते॥
</details>

<details><summary>मूलम् - Weber</summary>

स वा᳘ उदा᳘चं न्या᳘चम् मिमीते॥  
स य᳘दुदा᳘चं न्या᳘चम् मि᳘मीत इमा᳘ एॗवैत᳘दङ्गु᳘लीर्ना᳘नाजानाः करोति त᳘स्मादिमा ना᳘ना जायन्ते᳘ ऽथ य᳘त्सह स᳘र्वाभिर्मि᳘मीते [^wbr_6] सं᳘श्लिष्टा इव हैॗवैमा᳘ जायेरंस्त᳘स्माद्वा᳘ उदा᳘चं न्या᳘चम् मिमीते॥  

[^wbr_6]: र्मि᳘मीत A.
</details>

<details><summary>मूलम् - विस्वरम्</summary>

यद्वेवोदाचं न्याचं मिमीते । इमा एवैतन्नानावीर्याः करोति । तस्मादिमा नानावीर्याः । तस्माद्वा उदाचं न्याचं मिमीते ॥ १५ ॥ 
</details>

<details><summary>सायणः</summary>

**यद्वेवोदाचमि**ति । उक्तरीत्या मानेन तु 'नानावीर्याः' पृथक्-पृथक् कार्यसमर्थाः 'करोति' ॥ १५ ॥ 
</details>

<details><summary>Eggeling</summary>

15. And, again, as to his meting out in bending them up and down,--he thereby renders them of varied power, and hence these (fingers) are of varied

power. That is why he metes out in bending them up and down.
</details>


## १६


<details open><summary>विश्वास-प्रस्तुतिः</summary>

य᳘द्वे᳘वोदा᳘चं न्या᳘चं मि᳘मीते॥  
व्विरा᳘जमे᳘वैत᳘दर्व्वा᳘चीं च प᳘राचीं च युनक्ति प᳘राच्य᳘ह देवे᳘भ्यो यज्ञं व्व᳘हत्यर्व्वा᳘ची मनु᳘ष्यानवति त᳘स्माद्वा ऽउदा᳘चं न्या᳘चं मिमीते॥
</details>

<details><summary>मूलम् - श्रीधरादि</summary>

य᳘द्वे᳘वोदा᳘चं न्या᳘चं मि᳘मीते॥  
व्विरा᳘जमे᳘वैत᳘दर्व्वा᳘चीं च प᳘राचीं च युनक्ति प᳘राच्य᳘ह देवे᳘भ्यो यज्ञं व्व᳘हत्यर्व्वा᳘ची मनु᳘ष्यानवति त᳘स्माद्वा ऽउदा᳘चं न्या᳘चं मिमीते॥
</details>

<details><summary>मूलम् - Weber</summary>

य᳘द्वेॗवोदा᳘चं न्या᳘चम् मिमीते॥  
इमा᳘ एॗवैतन्ना᳘नावीर्याः करोति त᳘स्मादिमा ना᳘नावीर्यास्त᳘स्माद्वा᳘ उदा᳘चं न्या᳘चम् मिमीते॥
</details>

<details><summary>मूलम् - विस्वरम्</summary>

यद्वेवोदाचं न्याचं मिमीते । विराजमेवैतदर्वाचीं च पराचीं च युनक्ति । पराच्यह देवेभ्यो यज्ञं वहति, अर्वाची मनुष्यानवति । तस्माद्वा ऽउदाचं न्याचं मिमीते ॥ १६ ॥ 
</details>

<details><summary>सायणः</summary>

**यद्वेवे**ति । **विराजमेवैतदर्वाचीं च पराचीं च युनक्ती**ति । 'एतत्' एतेन अर्वाक्- पराग् गतेन विराट् छन्दोदेवतामेव संख्याद्वारा अर्वाक् च पराक् च सोमे योजितवान् भवत्यध्वर्युः । सा सोमयुक्ता विराट् । **पराच्यहे**ति । 'अह'- इति विनिग्रहार्थो निपातः । (निरु० १ । २ । ४) | 'पराची' पराग्भूता ऊर्ध्वमुखी सती उदञ्चनसामर्थ्येन ‘यज्ञं’ सोमरसं ‘देवेभ्यः वहति'; तथैव 'अर्वाची' अवाङ्मुखी सती, समञ्चननाममार्गेण 'मनुष्यान्' ऋत्विगादीन् 'अवति' ॥ १६ ॥ 
</details>

<details><summary>Eggeling</summary>

16. And, again, as to his meting out in bending them up and down,--he thereby harnesses a virāj [^egg_183] (to ply) thitherwards and hitherwards: going thither-wards, namely, it conveys the sacrifice to the gods, and coming hitherwards it assists men. This is why he metes out in bending (the fingers) up and down.

[^egg_183]: 68:1 The virāj (the shining' or 'ruling' metre) consists of (generally three or four) pādas of ten syllables each: hence it is here connected with the ten metings out of Soma.
</details>


## १७


<details open><summary>विश्वास-प्रस्तुतिः</summary>

(ते᳘ ऽथ) अ᳘थ य᳘द्दश कृ᳘त्वो मि᳘मीते॥  
द᳘शाक्षरा वै᳘ विरा᳘ड् वैराजः सो᳘मस्त᳘स्माद्दशकृ᳘त्वो मिमीते॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ य᳘द्दश कृ᳘त्वो मि᳘मीते॥  
द᳘शाक्षरा वै᳘ विरा᳘ड् वैराजः सो᳘मस्त᳘स्माद्दशकृ᳘त्वो मिमीते॥
</details>

<details><summary>मूलम् - Weber</summary>

अ᳘थ य᳘द्दश कृ᳘त्वो मि᳘मीते॥  
द᳘शाक्षरा वै᳘ विरा᳘ड्वैराजः सो᳘मस्त᳘स्माद्दश कृ᳘त्वो मिमीते॥
</details>

<details><summary>मूलम् - विस्वरम्</summary>

अथ यद्दश कृत्वो मितीते । दशाक्षरा वै विराट् । वैराजः सोमः- तस्माद्दश कृत्वा मिमीते ॥ १७॥ 
</details>

<details><summary>सायणः</summary>

मानगतसंख्यां प्रशंसति- **अथ यद् दशकृत्व** इति । विराजो दशाक्षरत्वं प्रसिद्धम् । सोमो ऽपि दशसंख्याकैर्द्रव्यैः क्रीयमाणत्वेन संख्याद्वारा विराट्सम्बन्धाद् 'वैराजः' ॥ १७ ॥ 
</details>

<details><summary>Eggeling</summary>

17. And as to his meting out ten times,--the virāj is of ten syllables, and the Soma is of virāj nature: for this reason he metes out ten times.
</details>


## १८


<details open><summary>विश्वास-प्रस्तुतिः</summary>

(ते᳘ ऽथ) अ᳘थ सोमोपन᳘हनस्य समुत्पार्या᳘न्तान्॥  
(नु) उष्णी᳘षेण व्वि᳘ग्रथ्नाति प्रजा᳘भ्यस्त्वे᳘ति प्रजा᳘भ्यो᳘ ह्येनं क्रीणा᳘ति स य᳘दे᳘वेदᳫँ᳭ शि᳘रश्चा᳘ᳫँ᳘सौ चान्तरो᳘पेनितमिव त᳘दे᳘वास्यैत᳘त्करोति॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ सोमोपन᳘हनस्य समुत्पार्या᳘न्तान्॥  
(नु) उष्णी᳘षेण व्वि᳘ग्रथ्नाति प्रजा᳘भ्यस्त्वे᳘ति प्रजा᳘भ्यो᳘ ह्येनं क्रीणा᳘ति स य᳘दे᳘वेदᳫँ᳭ शि᳘रश्चा᳘ᳫँ᳘सौ चान्तरो᳘पेनितमिव त᳘दे᳘वास्यैत᳘त्करोति॥
</details>

<details><summary>मूलम् - Weber</summary>

अ᳘थ सोमोपन᳘हनस्य समुत्पार्या᳘न्तान्॥  
उष्णी᳘षेण वि᳘ग्रथ्नाति प्रजा᳘भ्यस्त्वे᳘ति प्रजा᳘भ्योॗ ह्येनं क्रीणा᳘ति स य᳘देॗवेदं शि᳘रश्चा᳘ᳫं᳘सौ चान्तरो᳘पेनितमिव त᳘देॗवास्यैत᳘त्करोति॥
</details>

<details><summary>मूलम् - विस्वरम्</summary>

अथ सोमोपनहनस्य समुत्पार्यान्तानुष्णीषेण विग्रथ्नाति- **"प्रजाभ्यस्त्वा"**- (वा. सं. ४ । २५) इति । प्रजाभ्यो ह्येनं क्रीणाति । स यदेवेदं शिरश्चांसौ चान्तरोपेनितमिव- तदेवास्यैतत्करोति ॥ १८ ॥ 
</details>

<details><summary>सायणः</summary>

**अथ सोमोपनहनस्ये**त्यादि । 'अन्तान् समुत्पार्य' अधः प्रसारितस्य वस्त्रस्य पर्यन्तप्रदेशानेकत्र उच्चं सङ्गृह्य 'उष्णीषेण' ग्रन्थिं कुर्यात् [^१_९५] । तत्र मन्त्रः- **प्रजाभ्यस्त्वे**ति । 'प्रजाभ्यः' सदस्येभ्यः ऋत्विग्भ्यः । उष्णीषेण ग्रथनं प्रशंसति- **स यदेवेद**मिति । शिरसः अंसयोश्चान्तरालप्रदेशो यथा विलग्न इव वर्तते; एवं ग्रन्थिकरणेन कृतवान् भवति ॥ १८ ॥ 

[^१_९५]: अंतान्त्संगृह्योष्णीषेण बध्नाति प्रजाभ्यस्त्वेति । का० श्रौ० सू० ७ १९७ । 
</details>

<details><summary>Eggeling</summary>

18. Having gathered up the ends of the Soma-cloth, he (the Adhvaryu) ties them together by means of the head-band, with, 'For descendants (I tie) thee;'--for it is indeed for (the purpose of obtaining) descendants that he buys it (Soma): what (part of man) here is, as it were, compressed between the head and the shoulders, that he thereby makes it to be for him (the sacrificer) [^egg_184].

[^egg_184]: 68:2 The Soma representing offspring, he gives the bundle a shape resembling the human body.
</details>


## १९


<details open><summary>विश्वास-प्रस्तुतिः</summary>

(त्य᳘) अ᳘थ म᳘ध्ये ऽङ्गु᳘ल्याकाशं᳘ करोति॥  
प्रजा᳘स्त्वानुप्रा᳘णन्त्वि᳘ति तम᳘यतीव वा᳘ ऽएनमेत᳘त्समाय᳘च्छन्नप्राणमिव करोति त᳘स्यैतद᳘त ऽएव᳘ मध्यतः[[!!]] प्राणमु᳘त्सृजति तं त᳘तः प्रा᳘णन्तं प्रजा᳘ ऽअनुप्रा᳘णन्ति त᳘स्मादाह प्रजा᳘स्त्वानुप्रा᳘णन्त्वि᳘ति त᳘ᳫँ᳘सोमविक्रयि᳘णे प्र᳘यच्छत्यथा᳘तः प᳘णनस्यैव[[!!]]॥
</details>

<details><summary>मूलम् - श्रीधरादि</summary>

(त्य᳘) अ᳘थ म᳘ध्ये ऽङ्गु᳘ल्याकाशं᳘ करोति॥  
प्रजा᳘स्त्वानुप्रा᳘णन्त्वि᳘ति तम᳘यतीव वा᳘ ऽएनमेत᳘त्समाय᳘च्छन्नप्राणमिव करोति त᳘स्यैतद᳘त ऽएव᳘ मध्यतः[[!!]] प्राणमु᳘त्सृजति तं त᳘तः प्रा᳘णन्तं प्रजा᳘ ऽअनुप्रा᳘णन्ति त᳘स्मादाह प्रजा᳘स्त्वानुप्रा᳘णन्त्वि᳘ति त᳘ᳫँ᳘सोमविक्रयि᳘णे प्र᳘यच्छत्यथा᳘तः प᳘णनस्यैव[[!!]]॥
</details>

<details><summary>मूलम् - Weber</summary>

अ᳘थ मध्ये ऽङ्गु᳘ल्याकाशं᳘ करोति॥  
प्रजा᳘स्त्वानुप्रा᳘णन्त्वि᳘ति तम᳘यतीव वा᳘ एनमेत᳘त्समाय᳘छन्नप्राण᳘मिव करोति त᳘स्यैतद᳘त एव᳘ मध्यतः᳘ प्राणमु᳘त्सृजति तं त᳘तः प्रा᳘णन्तम् प्रजा᳘ अनुप्रा᳘णन्ति त᳘स्मादाह प्रजा᳘स्त्वानुप्रा᳘णन्त्वि᳘ति त᳘ᳫं᳘ सोमविक्रयि᳘णे प्र᳘यछत्यथा᳘तः प᳘णनस्यैव᳟॥
</details>

<details><summary>मूलम् - विस्वरम्</summary>

अथ मध्ये ऽङ्गुल्याकाशं करोति । **"प्रजास्त्वानु प्राणन्तु"**- (वा. सं . ४ । २५) इति । तमयतीव । वा ऽएनमेतत्समायच्छन्नप्राणमिव करोति । तस्यैतदत एव मध्यतः प्राणमुत्सृजति । तं ततः प्राणन्तं प्रजा अनुप्राणन्ति । तस्मादाह- प्रजास्त्वानु प्राणन्त्विति । तं सोमविक्रयिणे प्रयच्छति । **"अथातः पणनस्यैव"** ॥ १९ ॥ 
</details>

<details><summary>सायणः</summary>

ग्रन्थिमध्ये सुषिरं समन्त्रकं विधत्ते- **अथ मध्ये अङ्गुल्ये**ति । मध्ये सोमग्रन्थिमध्ये सुषिरप्रदानेन 'प्राणन्तं' तं 'त्वा' सर्वाः 'प्रजाः' अपि 'अनुप्राणन्तु' 'इति' । 'समायच्छन्' अन्तान् संगृह्णन् 'तम्' 'अयतीव' ग्लापयतीव 'अप्राणं' सोमं प्राणरहितम् 'इव' करोति [^१_९५], अत एव उपद्रवसम्भवाद्धेतोः तत्परिहाराय देहमध्ये उच्छ्वासरूपम् ‘प्राणम्' उद्गमयति । 'तस्मात्' प्रजास्त्वेत्यादिमन्त्रं पठेत् । तं सोमोपनहनवस्त्रे बद्धं सोमं 'सोमविक्रयिणे प्रयच्छति' [^२_९५] । 'अथातः पणनस्यैव' विधिरुच्यत इति शेषः ॥ १९ ॥ 

[^१_९५]: अंगुल्या मध्ये विवृणोति प्रजास्त्वा ऽनुप्राणंत्विति का. श्रौ. सू. ७ । १९८ । 

[^२_९५]: तं विक्रयिणे प्रयच्छति । का. श्रौ. सू. ७ । १९९ । 

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथब्राह्मणभाष्ये तृतीयकाण्डे तृतीयाध्याये द्वितीयं ब्राह्मणम् ॥ ३-३-२ ॥ 
</details>

<details><summary>Eggeling</summary>

19. He then makes a finger-hole in the middle (of the knot), with the text, 'Let the descendants breathe after thee!' For, in compressing (the cloth), he, as it were, strangles him (Soma and the sacrificer) and renders him breathless; hereby now he emits his breath from inside, and after him breathing the descendants also breathe: for this reason he says, 'Let the descendants breathe after thee.' Thereupon he hands him (Soma) to the Soma-seller. Now, then, of the bargain.
</details>

