+++
title = "१"

+++


## ०१


<details open><summary>विश्वास-प्रस्तुतिः</summary>

अ᳘भ्रिमा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामा᳘ददे ना᳘र्य्यसी᳘ति समा᳘न ऽएत᳘स्य य᳘जुषो ब᳘न्धुर्यो᳘षो वा᳘ ऽएषा यद᳘भ्रिस्त᳘स्मादाह ना᳘र्यसीति[[!!]]॥
</details>

<details><summary>मूलम् - श्रीधरादि</summary>

अ᳘भ्रिमा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामा᳘ददे ना᳘र्य्यसी᳘ति समा᳘न ऽएत᳘स्य य᳘जुषो ब᳘न्धुर्यो᳘षो वा᳘ ऽएषा यद᳘भ्रिस्त᳘स्मादाह ना᳘र्यसीति[[!!]]॥
</details>

<details><summary>मूलम् - Weber</summary>

अ᳘भ्रिमा᳘दत्ते॥  
देव᳘स्य त्वा सवितुः᳘ प्रसॗवे ऽश्वि᳘नोर्बाहु᳘भ्याम् पूष्णो ह᳘स्ताभ्यामा᳘ददे ना᳘र्यसी᳘ति समा᳘न एत᳘स्य य᳘जुषो ब᳘न्धुर्यो᳘षो वा᳘ एषा यद᳘भ्रिस्त᳘स्मादाह ना᳘र्यसी᳘ति॥
</details>

<details><summary>मूलम् - विस्वरम्</summary>

अभ्रिमादत्ते- **"देवस्य त्वा सवितुः प्रसवे ऽश्विनोर्बाहुभ्यां पूष्णो हस्ताभ्यामाददे नार्य्यसि"**- (वा. सं. ६ । १) इति । समान ऽएतस्य यजुषो बन्धुः । योषो वा ऽएषा- यदभ्रिः । तस्मादाह- नार्यसीति ॥ १ ॥ 
</details>

<details><summary>सायणः</summary>

यस्य निःश्वसितं वेदा यो वेदेभ्यो ऽखिलं जगत् । 
निर्ममे तमहं वन्दे विद्यातीर्थमहेश्वरम् ॥ 

**अभ्रिमादत्ते देवस्य त्वा** (१ कण्डिका)- इत्यादिकम्, **स यथानिखात ओषधिषु मितः स्यादेवमेतास्वोषधिषु मितो भवति** । (७ कण्डिका)- इत्यन्तञ्च ग्रन्थजातमौदुम्बर्याः अवटनिर्माणविधानेनैव व्याख्यातप्रायम् (श. प. ब्रा. ३ । ६ । १ । ४-१४) **उपरेण सम्माये**ति । यूपस्यातष्टो मूलभाग उपरः; तावत्परिमितं यूपावटं कुर्यात् । **एतावन्मात्राणी**ति । मुष्टिपरिमितानि यूपाग्रे निदध्यात् यूपशकलं च (का. श्रौ. सू. ६ । ४१-४५) [^१_२३३] ॥ १-७ ॥ 

[^१_२३३]: देवस्य त्वेत्यभ्रिमादाय यूपावटं परिलिखति- इदमहमित्याहवनीयस्य पुरस्तादन्तर्वेद्यर्द्धं, उपरसंमितं खनति, प्राचः पाँ सूनुद्वपति, तदग्रेण यूपं प्रांचं निदधाति, कुशमुष्टिमुपरि तस्मिन् । इति ॥ 
</details>

<details><summary>Eggeling</summary>

1. He takes the spade, with (Vāj. S. VI, 1), 'I take thee, at the impulse of the divine Savitr̥, with the arms of the Aśvins, with the hands of Pūshan: thou art a woman.' The significance of that formula is the same (as before); and that spade (abhri, fem.) is indeed female: therefore he says 'thou art a woman.'
</details>


## ०२


<details open><summary>विश्वास-प्रस्तुतिः</summary>

(त्य᳘) अ᳘थावटं प᳘रिलिखति॥  
(ती) इद᳘मह᳘ᳫँ᳭ र᳘क्षसां ग्रीवा अ᳘पिकृन्तामी᳘ति व्व᳘ज्रो वा ऽअ᳘भ्रिर्व्व᳘ज्रेणै᳘वैत᳘न्नाष्ट्रा᳘णाᳫँ᳭र᳘क्षसां ग्रीवा अ᳘पिकृन्तति॥
</details>

<details><summary>मूलम् - श्रीधरादि</summary>

(त्य᳘) अ᳘थावटं प᳘रिलिखति॥  
(ती) इद᳘मह᳘ᳫँ᳭ र᳘क्षसां ग्रीवा अ᳘पिकृन्तामी᳘ति व्व᳘ज्रो वा ऽअ᳘भ्रिर्व्व᳘ज्रेणै᳘वैत᳘न्नाष्ट्रा᳘णाᳫँ᳭र᳘क्षसां ग्रीवा अ᳘पिकृन्तति॥
</details>

<details><summary>मूलम् - Weber</summary>

अ᳘थावटम् प᳘रिलिखति॥  
इद᳘महं र᳘क्षसां ग्रीवा अ᳘पिकृन्तामी᳘ति व᳘ज्रो वा अ᳘भ्रिर्व᳘ज्रेणैॗवैत᳘न्नाष्ट्रा᳘णां र᳘क्षसां ग्रीवा अ᳘पिकृन्तति॥
</details>

<details><summary>मूलम् - विस्वरम्</summary>

अथावरं परिलिखति- **"इदमहं रक्षसां ग्रीवा अपिकृन्तामि"**- (वा. सं. ६ । १) । इति । वज्रो वा ऽ अभ्रिः । वज्रेणैवैतन्नाष्ट्राणां रक्षसां ग्रीवा अधिकृन्तति ॥ २ ॥ 
</details>

<details><summary>सायणः</summary>

[व्याख्यानं प्रथमे]
</details>

<details><summary>Eggeling</summary>

2. He thus draws the outline of the hole (for the stake [^egg_437]), with, 'Herewith I cut off the necks of

[^egg_437]: 167:3 According to the Kāṇva text, one half of it is to be within, and one half outside of the altar. See Kāty. VI, 2, 8.

the Rakshas!' The spade is the thunderbolt: with the thunderbolt he thus cuts off the necks of the Rakshas.
</details>


## ०३


<details open><summary>विश्वास-प्रस्तुतिः</summary>

(त्य᳘) अ᳘थ खनति॥  
प्रा᳘ञ्चमुत्करमु᳘त्किरत्यु᳘परेण[[!!]] सम्मा᳘यावटं᳘ खनति तद᳘ग्रेण प्रा᳘ञ्चं यू᳘पं नि᳘दधात्येतावन्मात्रा᳘णि बर्ही᳘ᳫं᳘ष्युप᳘रिष्टादधिनि᳘दधाति त᳘दे᳘वोप᳘रिष्टाद्यूपशकल᳘मधिनि᳘दधाति पुर᳘स्तात्पार्श्वत᳘श्चषा᳘लमुपनि᳘दधात्य᳘थ य᳘वमत्यः प्रो᳘क्षण्यो भवन्ति᳘ सो ऽसा᳘वेव ब᳘न्धुः[[!!]]॥
</details>

<details><summary>मूलम् - श्रीधरादि</summary>

(त्य᳘) अ᳘थ खनति॥  
प्रा᳘ञ्चमुत्करमु᳘त्किरत्यु᳘परेण[[!!]] सम्मा᳘यावटं᳘ खनति तद᳘ग्रेण प्रा᳘ञ्चं यू᳘पं नि᳘दधात्येतावन्मात्रा᳘णि बर्ही᳘ᳫं᳘ष्युप᳘रिष्टादधिनि᳘दधाति त᳘दे᳘वोप᳘रिष्टाद्यूपशकल᳘मधिनि᳘दधाति पुर᳘स्तात्पार्श्वत᳘श्चषा᳘लमुपनि᳘दधात्य᳘थ य᳘वमत्यः प्रो᳘क्षण्यो भवन्ति᳘ सो ऽसा᳘वेव ब᳘न्धुः[[!!]]॥
</details>

<details><summary>मूलम् - Weber</summary>

अ᳘थ खनति॥  
प्रा᳘ञ्चमु᳘त्करमु᳘त्किरत्यु᳘परेण सम्मा᳘यावटं᳘ खनति तद᳘ग्रेण प्रा᳘ञ्चं यू᳘पं नि᳘दधात्येतावन्मात्रा᳘णि बर्हीं᳘ष्युप᳘रिष्टादधिनि᳘दधाति त᳘देॗवोप᳘रिष्टाद्यूपशकल᳘मधिनि᳘दधाति पुर᳘स्तात्पार्श्वत᳘श्चषा᳘लमुपनि᳘दधात्य᳘थ य᳘वमत्यः प्रो᳘क्षण्यो भवन्तिॗ सो ऽसा᳘वेव बन्धुः᳟॥
</details>

<details><summary>मूलम् - विस्वरम्</summary>

अथ खनति । प्राञ्चमुत्करमुत्किरति उपरेण सम्मायावटं खनति । तदग्रेण प्राञ्चं यूपं निदधाति । एतावन्मात्राणि बहष्युपरिष्टादधिनिदधाति । तदेवोपरिष्टाद्यूपशकलमधिनिदधाति । पुरस्तात्पार्श्वत- श्चषालमुपनिदधाति । अथ यवमत्यः प्रोक्षण्यो भवन्ति- सो ऽसावेव बन्धुः ॥ ३ ॥ 
</details>

<details><summary>सायणः</summary>

[व्याख्यानं प्रथमे]
</details>

<details><summary>Eggeling</summary>

3. He then digs, and throws up a heap of earth towards the east. He digs the hole, making it equal (in depth) with the (unhewn) bottom part (of the stake). In front of it he lays down the stake with the top towards the east. Thereon he puts sacrificial grass of the same size, and thereupon he puts the chip of the stake. In front on the (north) side (of the stake) he puts down the head-piece [^egg_438]. The sprinkling-water has barley-corns mixed with it: the significance of this is the same (as before [^egg_439]).

[^egg_438]: 168:1 Of the part of the tree cut off from the sacrificial stake, a top-piece or head-ring (cashāla) is made some eight or nine inches high, eight-cornered (like the sacrificial stake); narrower in the middle like a mortar, and hollowed out so as to allow its being fixed on the stake.

[^egg_439]: 168:2 See III, 6, 1, 7 seq.
</details>


## ०४


<details open><summary>विश्वास-प्रस्तुतिः</summary>

स य᳘वाना᳘वपति॥  
य᳘वो ऽसि यव᳘यास्मद्द्वेषो[[!!]] यवया᳘रातीरि᳘ति ना᳘त्र तिरो᳘हितमिवास्त्य᳘थ प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमे᳘वैत᳘त्करोति॥
</details>

<details><summary>मूलम् - श्रीधरादि</summary>

स य᳘वाना᳘वपति॥  
य᳘वो ऽसि यव᳘यास्मद्द्वेषो[[!!]] यवया᳘रातीरि᳘ति ना᳘त्र तिरो᳘हितमिवास्त्य᳘थ प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमे᳘वैत᳘त्करोति॥
</details>

<details><summary>मूलम् - Weber</summary>

स य᳘वाना᳘वपति॥  
य᳘वो ऽसि यव᳘यास्मद्द्वे᳘षो यवया᳘रातीरि᳘ति ना᳘त्र तिरो᳘हितमिवास्त्य᳘थ प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमेॗवैत᳘त्करोति॥
</details>

<details><summary>मूलम् - विस्वरम्</summary>

स यवानावपति- **"यवो ऽसि यवयास्मद्वेषो यवयारातीः"**- (वा. सं. ६ । १) इति । नात्र तिरोहितमिवास्ति । अथ प्रोक्षति । एको वै प्रोक्षणस्य बन्धुः- मेध्यमेवैतत्करोति ॥ ४ ॥ 
</details>

<details><summary>सायणः</summary>

[व्याख्यानं प्रथमे]
</details>

<details><summary>Eggeling</summary>

4. He throws the barley-corns in with, 'Thou art barley (yava), keep thou (yavaya) from us the haters, keep from us the enemies!' There is nothing obscure in this. He then sprinkles: the significance of the sprinkling is one and the same: he thereby renders it sacrificially pure.
</details>


## ०५


<details open><summary>विश्वास-प्रस्तुतिः</summary>

स प्रो᳘क्षति॥  
दिवे᳘ त्वान्त᳘रिक्षाय त्वा पृथिव्यै त्वे᳘ति व्व᳘ज्रो वै यू᳘प एषां᳘ लोका᳘नामभि᳘गुप्त्या ऽएषां᳘ त्वा लोका᳘नामभि᳘गुप्त्यै प्रो᳘क्षामी᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

स प्रो᳘क्षति॥  
दिवे᳘ त्वान्त᳘रिक्षाय त्वा पृथिव्यै त्वे᳘ति व्व᳘ज्रो वै यू᳘प एषां᳘ लोका᳘नामभि᳘गुप्त्या ऽएषां᳘ त्वा लोका᳘नामभि᳘गुप्त्यै प्रो᳘क्षामी᳘त्ये᳘वैत᳘दाह॥
</details>

<details><summary>मूलम् - Weber</summary>

स प्रो᳘क्षति॥  
दिवे᳘ त्वान्त᳘रिक्षाय त्वा पृथिव्यै त्वे᳘ति व᳘ज्रो वै यू᳘प एषां᳘ लोका᳘नामभि᳘गुप्त्या एषां᳘ त्वा लोका᳘नामभि᳘गुप्त्यै प्रो᳘क्षामी᳘त्येॗवैत᳘दाह॥
</details>

<details><summary>मूलम् - विस्वरम्</summary>

स प्रोक्षति- **“दिवे त्वा ऽन्तरिक्षाय त्वा पृथिव्यै त्वा"**- (वा. सं. ६ । १) इति । वज्रो यूपः । एषां लोकानामभिगुप्त्यै । एषां त्वा लोकानामभिगुप्त्यै प्रोक्षामीत्येवैतदाह ॥ ५ ॥ 
</details>

<details><summary>सायणः</summary>

[व्याख्यानं प्रथमे]
</details>

<details><summary>Eggeling</summary>

5. He sprinkles (the top, middle, and bottom parts) with, 'For the sky--thee! for the air--thee! for the earth--thee!' the stake being a thunderbolt (he does so) for the protection of these worlds [^egg_440]: 'I sprinkle thee for the protection of these worlds,' is what he thereby means to say.

[^egg_440]: 168:3 For the construction, see p. 15, note 3.
</details>


## ०६


<details open><summary>विश्वास-प्रस्तुतिः</summary>

(हा᳘) अ᳘थ याः प्रो᳘क्षण्यः परिशिष्य᳘न्ते॥  
ता᳘ अवटे᳘ ऽवनयति शु᳘न्धन्तां लोकाः᳘ पितृष᳘दना इ᳘ति पितृदेव᳘त्यो वै कू᳘पः खातस्त᳘मे᳘वैतन्मे᳘ध्यं करोति॥
</details>

<details><summary>मूलम् - श्रीधरादि</summary>

(हा᳘) अ᳘थ याः प्रो᳘क्षण्यः परिशिष्य᳘न्ते॥  
ता᳘ अवटे᳘ ऽवनयति शु᳘न्धन्तां लोकाः᳘ पितृष᳘दना इ᳘ति पितृदेव᳘त्यो वै कू᳘पः खातस्त᳘मे᳘वैतन्मे᳘ध्यं करोति॥
</details>

<details><summary>मूलम् - Weber</summary>

अ᳘थ याः प्रो᳘क्षण्यः परिशिष्य᳘न्ते॥  
ता᳘ अवटे᳘ ऽवनयति शु᳘न्धन्तां लोकाः᳘ पितृष᳘दना इ᳘ति पितृदेव᳘त्यो वै कू᳘पः खातस्त᳘मेॗवैतन्मे᳘ध्यं करोति॥
</details>

<details><summary>मूलम् - विस्वरम्</summary>

अथ याः प्रोक्षण्यः परिशिष्यन्ते- ता अवटे ऽवनयति- **"शुन्धन्तां लोकाः पितृषदनाः"**- (वा. सं. ६ । १) इति । पितृदेवत्यो वै कूपः खातः । तमेवैतन्मेध्यं करोति ॥ ६॥ 
</details>

<details><summary>सायणः</summary>

[व्याख्यानं प्रथमे]
</details>

<details><summary>Eggeling</summary>

6. The sprinkling-water that remains he then pours into the hole with, 'Be the worlds pure

wherein the Fathers reside!' for a pit that is dug is sacred to the Fathers: this he thereby renders sacrificially pure.
</details>


## ०७


<details open><summary>विश्वास-प्रस्तुतिः</summary>

(त्य᳘) अ᳘थ बर्ही᳘ᳫँ᳘षि॥  
प्राची᳘नाग्राणि चोदीची᳘नाग्राणि चा᳘वस्तृणाति पितृष᳘दनमसी᳘ति पितृदेव᳘त्यं वा᳘ ऽअस्यैत᳘द्भवति यन्नि᳘खातᳫँ᳭ स यथा᳘निखात ओ᳘षधिषु मितः स्या᳘देव᳘मेतास्वो᳘षधिषु मितो᳘ भवति॥
</details>

<details><summary>मूलम् - श्रीधरादि</summary>

(त्य᳘) अ᳘थ बर्ही᳘ᳫँ᳘षि॥  
प्राची᳘नाग्राणि चोदीची᳘नाग्राणि चा᳘वस्तृणाति पितृष᳘दनमसी᳘ति पितृदेव᳘त्यं वा᳘ ऽअस्यैत᳘द्भवति यन्नि᳘खातᳫँ᳭ स यथा᳘निखात ओ᳘षधिषु मितः स्या᳘देव᳘मेतास्वो᳘षधिषु मितो᳘ भवति॥
</details>

<details><summary>मूलम् - Weber</summary>

अ᳘थ बर्हीं᳘षि॥  
प्राची᳘नाग्राणि चोदीची᳘नाग्राणि चा᳘वस्तृणाति पितृष᳘दनमसी᳘ति पितृदेव᳘त्यं वा᳘ अस्यैत᳘द्भवति यन्नि᳘खातᳫं स यथा᳘निखात ओ᳘षधिषु मितः स्या᳘देव᳘मेतास्वो᳘षधिषु मितो᳘ भवति॥
</details>

<details><summary>मूलम् - विस्वरम्</summary>

अथ बहषि प्राचीनाग्राणि चोदीचीनाग्राणि चावस्तृणाति- **"पितृषदनमसि"**- (वा. सं. ६ । १) इति । पितृदेवत्यं वा ऽअस्यैतद्भवति- यन्निखातम् । स यथा निखात ओषधिषु मितः स्यात्- एवमेतास्वोषधिषु मितो भवति ॥ ७ ॥ 
</details>

<details><summary>सायणः</summary>

[व्याख्यानं प्रथमे]
</details>

<details><summary>Eggeling</summary>

7. Thereupon he strews barhis-grass therein, both eastward-pointed and northward-pointed, with, 'Thou art the seat of the Fathers!' for that part of it (the stake) which is dug into the ground is sacred to the Fathers: as though it were (naturally) established among plants, and not dug in, so does it become established among those plants.
</details>


## ०८


<details open><summary>विश्वास-प्रस्तुतिः</summary>

(त्य᳘) अ᳘थ यूपशकलं प्रा᳘स्यति॥  
ते᳘जो ह वा᳘ ऽएतद्व᳘नस्प᳘तीनां य᳘द्बाह्याशकलस्त᳘स्माद्यदा᳘ बाह्याशकल᳘मपतक्ष्णुवन्त्य᳘थ शुष्यन्ति ते᳘जो᳘ ह्येषामेतत्तद्य᳘द्यूपशकलं प्रा᳘स्यति स᳘तेजसं मिनवानी᳘ति तद्य᳘देष᳘ एव भ᳘वति᳘ नान्य᳘ ऽएष हि य᳘जुष्कृतो मे᳘ध्यस्त᳘स्माद्यूपशकलं प्रा᳘स्यति॥
</details>

<details><summary>मूलम् - श्रीधरादि</summary>

(त्य᳘) अ᳘थ यूपशकलं प्रा᳘स्यति॥  
ते᳘जो ह वा᳘ ऽएतद्व᳘नस्प᳘तीनां य᳘द्बाह्याशकलस्त᳘स्माद्यदा᳘ बाह्याशकल᳘मपतक्ष्णुवन्त्य᳘थ शुष्यन्ति ते᳘जो᳘ ह्येषामेतत्तद्य᳘द्यूपशकलं प्रा᳘स्यति स᳘तेजसं मिनवानी᳘ति तद्य᳘देष᳘ एव भ᳘वति᳘ नान्य᳘ ऽएष हि य᳘जुष्कृतो मे᳘ध्यस्त᳘स्माद्यूपशकलं प्रा᳘स्यति॥
</details>

<details><summary>मूलम् - Weber</summary>

अ᳘थ यूपशकलम् प्रा᳘स्यति॥  
ते᳘जो ह वा᳘ एतद्व᳘नस्प᳘तीनां य᳘द्बाह्याशकलस्त᳘स्माद्यदा᳘ [^wbr_1] बाह्याशकल᳘मपतक्ष्णुवन्त्य᳘थ शुष्यन्ति ते᳘जो᳘ ह्येषामेतत्तद्य᳘द्यूपशकलम् प्रा᳘स्यति स᳘तेजसम् मिनवानी᳘ति तद्य᳘देष᳘ एव भ᳘वतिॗ नान्य एष हि य᳘जुष्कृतो मे᳘ध्यस्त᳘स्माद्यूपशकलम् प्रा᳘स्यति॥  

[^wbr_1]: बाह्यशकल Sây.
</details>

<details><summary>मूलम् - विस्वरम्</summary>

अथ यूपशकलं प्रास्यति । तेजो ह वा ऽएतद्वनस्पतीनां- यद् बाह्याशकलः । तस्माद्यदा बाह्याशकलमपतक्ष्णुवन्ति- अथ शुष्यन्ति । तेजो ह्येषामेतत् । तद् यद्यूपशकलं प्रास्यति । सतेजसं मिनवानीति । तद् यदेष एव भवति, नान्यः । एष हि यजुष्कृतो मेध्यः । तस्माद्यूपशकलं प्रास्यति ॥ ८ ॥ 
</details>

<details><summary>सायणः</summary>

यूपशकलस्य गर्त्ते स्थापनं सार्थवादं विधत्ते- **अथ यूपशकलं प्रास्यति तेजो ह वा एतदित्या**दिना [^१_२३४] । तत्तेजस्त्वमिदानीन्तनप्रसिद्ध्या समर्थयते- **तस्माद् यदा बाह्याशकलमि**त्यादिना [^२_२३४] । 'अपतक्ष्णुवन्ति' तक्षणेन लघूकुर्वन्ति । "तनूकरणे तक्षः"- (पा. सू. ३ । १ । ७६) इति श्नुः । **एष एव भवती**ति । यूपत्वगात्मक एव भवेत् 'नान्यः' शकलः । अत्र शकलनियमे कारणमाह- **एष हि यजुष्कृतो मेध्य** इति । यजुषा "स्वधिते मैनम्"- इति मन्त्रेण निष्पादितः, अत एव मेध्यः ॥ ८ ॥  

[^१_२३४]: प्रथमशकलं निदधाति । का. श्रौ. सू. ६ । ४६ । 

[^२_२३४]: 'बाह्यशकलम्' इति क्व. । 
</details>

<details><summary>Eggeling</summary>

8. He then throws in the (first) chip [^egg_441] of the stake. Now that chip of the outer (bark) doubtless is the vigour of trees; hence, when a chip of their outer (bark) is cut off they dry up, for it is their vigour. Hence, when he throws in the chip of the stake, he does so thinking, 'I will plant it (the stake) full of vigour.' The reason why it is this (chip) and no other, is that this one has been produced with a formula, is sacrificially pure: therefore he throws in the chip of the stake.

[^egg_441]: 169:1 See III, 6, 4, 11.
</details>


## ०९


<details open><summary>विश्वास-प्रस्तुतिः</summary>

स प्रा᳘स्यति॥  
(त्य) अग्रेणी᳘रसि स्वावेश᳘ उन्नेतॄणामि᳘ति पुर᳘स्ताद्वा᳘ ऽअस्मादेषो᳘ ऽपच्छिद्यते त᳘स्मादाहाग्रेणी᳘रसि स्वावेश᳘ ऽउन्नेतॄणामि᳘त्येत᳘स्य व्वित्ताद᳘धि त्वा स्थास्यतीत्य᳘धि᳘ ह्येनं ति᳘ष्ठति त᳘स्मादाहैत᳘स्य व्वित्ताद᳘धि त्वा स्थास्यतीति[[!!]]॥
</details>

<details><summary>मूलम् - श्रीधरादि</summary>

स प्रा᳘स्यति॥  
(त्य) अग्रेणी᳘रसि स्वावेश᳘ उन्नेतॄणामि᳘ति पुर᳘स्ताद्वा᳘ ऽअस्मादेषो᳘ ऽपच्छिद्यते त᳘स्मादाहाग्रेणी᳘रसि स्वावेश᳘ ऽउन्नेतॄणामि᳘त्येत᳘स्य व्वित्ताद᳘धि त्वा स्थास्यतीत्य᳘धि᳘ ह्येनं ति᳘ष्ठति त᳘स्मादाहैत᳘स्य व्वित्ताद᳘धि त्वा स्थास्यतीति[[!!]]॥
</details>

<details><summary>मूलम् - Weber</summary>

स प्र᳘स्यति॥  
अग्रेणी᳘रसि स्वावेश᳘ उन्नेतॄणामि᳘ति पुर᳘स्ताद्वा᳘ अस्मादेषो᳘ ऽपछिद्यते त᳘स्मादाहाग्रेणी᳘रसि स्वावेश᳘ उन्नेतॄणामि᳘त्येत᳘स्य वित्ताद᳘धि त्वा स्थास्यतीत्य᳘धिॗ ह्येनं ति᳘ष्ठति त᳘स्मादाहैत᳘स्य वित्ताद᳘धि त्वा स्थास्यती᳘ति॥
</details>

<details><summary>मूलम् - विस्वरम्</summary>

स प्रास्यति- **"अग्रेणीरसि स्वावेश उन्नेतॄणाम्"**- (वा. सं. ६ । २ ।) इति । पुरस्ताद्वा अस्मादेषो ऽच्छिद्यते । तस्मादाह- अग्रेणीरसि स्वावेश उन्नेतॄणामिति । **"एतस्य वित्तादधि त्वा स्थास्यति"**- (वा. सं. ६ । २) इति । अधि ह्येनं तिष्ठति । तस्मादाह- एतस्य वित्तादधि त्वा स्थास्यतीति ॥ ९ ॥ 
</details>

<details><summary>सायणः</summary>

शकलप्रासनं समन्त्रकं विधत्ते- **स प्रास्यति अग्रेणीरसी**ति [^१_२३४] । विद्यमानस्य यूपस्य प्रथमम् अग्रे नीयत इति 'अग्रेणीः' यूपावयवभूत इत्यर्थः । यद्वा अग्रे ऽवस्थितो यूपो ऽवटं प्रति नीयत इति 'अग्रेणीः' पुरस्सर इत्यर्थः । यस्त्वम् अग्रेणीरसि, स त्वम् 'उन्नेतॄणाम्' ऊर्ध्वं नेतॄणामध्वर्यूणां 'स्वावेशः' यूपावटे सुखेन तैराविश्यत इति स्वावेशः । स त्वं हे यूपशकल ! 'एतस्य' कर्मणः 'वित्तात्' । “विद् ज्ञाने" (धा. पा. अ. प. ५४) । कर्मणि षष्ठी । विदिर्विदितार्था भवति । कर्म कृतवान् न भवति । **अधि त्वा स्थास्यती**ति । अधीत्युपरिभावे । हे यूपशकल ! 'त्वामधि' तवोपरि यूपः 'स्थास्यति' तस्यावस्थानं वित्तात् । अग्रेणीरित्यस्य तात्पर्यमाह- **पुरस्ताद्वा अस्मादि**ति । यस्मादेव शकलः "अस्माद्' यूपात् "पुरस्तात्' अपि छिद्यते; अस्य प्रथमशकलत्वात्, यूपात् प्रथमं नीयमानत्वात् 'अग्रेणीः' स्वावेश इत्यर्थः । 'एतस्य" सम्यग्बन्धनं वित्तादित्यादि स्पष्टम् ॥ ९ ॥ 

[^१_२३४]: प्रथमशकलं चाग्रेणीरसीति का. ६ । ५२ । 
</details>

<details><summary>Eggeling</summary>

9. He throws it in with (Vāj. S. VI, 2), 'Thou art a leader, easy of access to the Unnetr̥s [^egg_442];' for that (chip) is cut from it in front, wherefore he says, 'Thou art a leader, easy of access to the Unnetr̥s.' 'Be thou mindful of this: it will stand upon thee!' for it (the stake) will indeed stand on it, wherefore he says, 'Be thou mindful of this: it will stand upon thee.'

[^egg_442]: 169:2 The Unnetr̥s are the priests that have to draw the Soma.
</details>


## १०


<details open><summary>विश्वास-प्रस्तुतिः</summary>

(त्य᳘) अ᳘थ स्रु᳘वे᳘णोपहत्या᳘ज्यम्॥  
(म) अवट᳘मभि᳘जुहोति ने᳘दध᳘स्तान्नाष्ट्रा र᳘क्षाᳫँ᳭स्युपोत्ति᳘ष्ठानि᳘ति व्व᳘ज्रो वा ऽआ᳘ज्यं तद्व᳘ज्रेणै᳘वैतं᳘ नाष्ट्रा र᳘क्षाᳫँ᳭ स्य᳘वबाधते त᳘थाध᳘स्तान्नाष्ट्रा र᳘क्षाᳫँ᳭सि᳘ नोपो᳘त्तिष्ठन्त्य᳘थ पुर᳘स्तात्परीत्यो᳘दङ्ङा᳘सीनो यू᳘पमनक्ति स᳘ आह यू᳘पायाज्य᳘मानाया᳘नुब्रूही᳘ति᳘॥
</details>

<details><summary>मूलम् - श्रीधरादि</summary>

(त्य᳘) अ᳘थ स्रु᳘वे᳘णोपहत्या᳘ज्यम्॥  
(म) अवट᳘मभि᳘जुहोति ने᳘दध᳘स्तान्नाष्ट्रा र᳘क्षाᳫँ᳭स्युपोत्ति᳘ष्ठानि᳘ति व्व᳘ज्रो वा ऽआ᳘ज्यं तद्व᳘ज्रेणै᳘वैतं᳘ नाष्ट्रा र᳘क्षाᳫँ᳭ स्य᳘वबाधते त᳘थाध᳘स्तान्नाष्ट्रा र᳘क्षाᳫँ᳭सि᳘ नोपो᳘त्तिष्ठन्त्य᳘थ पुर᳘स्तात्परीत्यो᳘दङ्ङा᳘सीनो यू᳘पमनक्ति स᳘ आह यू᳘पायाज्य᳘मानाया᳘नुब्रूही᳘ति᳘॥
</details>

<details><summary>मूलम् - Weber</summary>

अ᳘थ स्रुवे᳘णोपहत्या᳘ज्यम्॥  
अवट᳘मभि᳘जुहोति ने᳘दध᳘स्तान्नाष्ट्रा र᳘क्षांस्युपोत्ति᳘ष्ठानि᳘ति व᳘ज्रो वा आ᳘ज्यं तद्व᳘ज्रेणैॗवैत᳘न्नाष्ट्रा र᳘क्षांस्य᳘वबाधते त᳘थाध᳘स्तान्नाष्ट्रा र᳘क्षांसिॗ नोपो᳘त्तिष्ठन्त्य᳘थ पुर᳘स्तात्परीत्यो᳘दङ्ङा᳘सीनो यू᳘पमनक्ति स᳘ आह यू᳘पायाज्य᳘मानाया᳘नुब्रूही᳘ति॥
</details>

<details><summary>मूलम् - विस्वरम्</summary>

अथ स्रुवेणोपहत्याज्यम् । अवटमभिजुहोति । नेदधस्तात् नाष्ट्रा रक्षांस्युपोत्तिष्ठानिति । वज्रो वा आज्यं तत् वज्रेणैवैतत् नाष्ट्रा रक्षांस्यवबाधते । तथाधस्तान्नाष्ट्रा रक्षांसि नोपोत्तिष्ठन्ति । अथ पुरस्तात्परीत्योदङ्ङासीनो यूपमनक्ति । स आह- 'यूपायाज्यमानायानुब्रूहि इति ॥ १० ॥ 
</details>

<details><summary>सायणः</summary>

**अथ स्रुवेणोपहत्याज्यमि**ति । 'आज्यम् उपहत्य' स्रुवेण आदाय, 'अवटमभि' तूष्णीं 'जुहोति' "स्रुवेणावटे जुहोति तूष्णीम्" (का. श्रौ. सू. ६ । ५३) इति सूत्रम् । आव्रश्चनहोमार्थवादे **"नेदधस्ता”** दित्यादिकम् । (श. प. ब्रा. ३ । ६ । ४ । १५) व्याख्यातम् । **अथ पुरस्ताद् परीत्ये**ति । अवटस्य 'पुरस्तात्' 'परीत्य' परिक्रम्य 'उदङ्' उदङ्मुखः; 'आसीनः' अध्वर्युर्यजमानो वा 'यूपमनक्ति’ “पुरस्तात्परिक्रम्य-अध्वर्युर्यजानो वा यूपमनक्ति उदङ्ङुपविश्य" (का. श्रौ. सू. ६ । ५४) इति । सूत्रकारवचनात् । स्पष्टार्थो यूपाञ्जनप्रैषः ॥ १० ॥ 
</details>

<details><summary>Eggeling</summary>

10. Having then taken out ghee with the dipping-spoon, he offers it into the hole, 'lest the evil spirits should rise from below:' ghee is a thunderbolt, he

thus repels the evil spirits by means of the thunderbolt, and thus the evil spirits do not rise from below. Having then gone round to the front, he sits down facing the north and anoints the stake. He says (to the Hotr̥), 'Recite to the stake as it is anointed [^egg_443]!'

[^egg_443]: 170:1 'Recite to the stake being anointed!' or, 'we anoint the stake: Recite!' Kāṇva rec. The latter is the formula mentioned Ait. Br. II, 2 (but 'añjmo yūpam,' for Kāṇva 'yūpam añjmo'); where the seven verses recited by the Hotr̥ (brought up to eleven as usual) are given. See also Āśv. III, 1, 8.
</details>


## ११


<details open><summary>विश्वास-प्रस्तुतिः</summary>

सो ऽनक्ति॥  
देव᳘स्त्वा सविता म᳘ध्वानक्त्वि᳘ति सविता वै᳘ देवा᳘नां प्रसविता य᳘जमानो वा᳘ ऽएष᳘ निदा᳘नेन यद्यू᳘पः स᳘र्व्वं वा᳘ ऽइदं म᳘धु य᳘दिदं कि᳘ञ्च त᳘देनमने᳘न स᳘र्व्वेण स᳘ᳫँ᳘स्पर्शयति त᳘दस्मै सविता᳘ प्रसविता प्र᳘सौति त᳘स्मादाह देव᳘स्त्वा सविता मध्वानक्त्वि᳘ति[[!!]]॥
</details>

<details><summary>मूलम् - श्रीधरादि</summary>

सो ऽनक्ति॥  
देव᳘स्त्वा सविता म᳘ध्वानक्त्वि᳘ति सविता वै᳘ देवा᳘नां प्रसविता य᳘जमानो वा᳘ ऽएष᳘ निदा᳘नेन यद्यू᳘पः स᳘र्व्वं वा᳘ ऽइदं म᳘धु य᳘दिदं कि᳘ञ्च त᳘देनमने᳘न स᳘र्व्वेण स᳘ᳫँ᳘स्पर्शयति त᳘दस्मै सविता᳘ प्रसविता प्र᳘सौति त᳘स्मादाह देव᳘स्त्वा सविता मध्वानक्त्वि᳘ति[[!!]]॥
</details>

<details><summary>मूलम् - Weber</summary>

सो ऽनक्ति॥  
देव᳘स्त्वा सविता म᳘ध्वानक्त्वि᳘ति सविता वै᳘ देवा᳘नाम् प्रसविता य᳘जमानो वा᳘ एष᳘ निदा᳘नेन यद्यू᳘पः स᳘र्वं वा᳘ इदम् म᳘धु य᳘दिदं किं᳘ च त᳘देनमने᳘न स᳘र्वेण स᳘ᳫं᳘स्पर्शयति त᳘दस्मै सविता प्रसविता प्र᳘सौति त᳘स्मादाह देव᳘स्त्वा सविता म᳘ध्वानक्त्वि᳘ति॥
</details>

<details><summary>मूलम् - विस्वरम्</summary>

सो ऽनक्ति- **"देवस्त्वा सविता मध्वानक्तु"**- (वा. सं० ६ । २) इति । सविता वै देवानां प्रसविता । यजमानो वा ऽएष निदानेन- यद्यूपः । सर्वं वा ऽइदं मधु यदिदं किञ्च । तदेनमनेन सर्वेण संस्पर्शयति । तदस्मै सविता प्रसविता प्रसौति । तस्मादाह- देवस्त्वा सविता मध्वानक्त्विति ॥ ११ ॥ 
</details>

<details><summary>सायणः</summary>

**सो ऽनक्ती**ति ("देवस्त्वेत्यनक्ति" का. श्रौ. सू. ६ । ५६) "देवस्त्वा"- इत्यञ्जनमन्त्रस्य तात्पर्यमाह- **सविता वै देवानामि**त्यादिना । यजमाननिष्पाद्यस्य यागस्य यूपेनापि निष्पाद्यत्वात्, तत्सिद्धिन्यायाद् यजमान एव यूपत्वेनोपचर्यते । "इयं पृथिवी सर्वेषां भूतानां मधु"- (श. प. ब्रा. १४ । ५ । ५ । १) । इत्याद्युक्तप्रकारेण 'सर्वमिदं मधु' । 'ततः' 'एनम्' यूपमेव, यूपद्वारेण 'अनेन सर्वेण' मधुभूतेन चराचरेण आज्यद्वारेण 'संस्पर्शयति' ॥ ११ ॥ 
</details>

<details><summary>Eggeling</summary>

11. He anoints it with, 'The divine Savitr̥ anoint thee with sweet drink (milk)!' for Savitr̥ is the impeller (prasavitr̥) of the gods, and that stake is in reality the sacrificer himself; and sweet drink is everything here; he thus puts it in connection with all that, and Savitr̥, the impeller, impels it for him: therefore he says, 'The divine Savitr̥ anoint thee with sweet drink!'
</details>


## १२


<details open><summary>विश्वास-प्रस्तुतिः</summary>

(त्य᳘) अ᳘थ चषा᳘लमुभय᳘तः प्रत्य᳘ज्य प्र᳘तिमुञ्चति॥  
सुपिप्पला᳘भ्यस्त्वौ᳘षधीभ्य इ᳘ति पि᳘प्पलᳫँ᳭ है᳘वास्यैतत्तद्यन्म᳘ध्ये स᳘ङ्गृहीतमिव भ᳘वति तिर्यग्वा᳘ ऽइदं᳘ वृक्षे पि᳘प्पलमा᳘हतᳫँ᳭ स य᳘दे᳘वेद᳘ᳫं᳘ सम्ब᳘न्धनं चान्तरो᳘पेनितमिव त᳘दे᳘वैत᳘त्करोति त᳘स्मान्म᳘ध्ये स᳘ङ्गृहीतमिव भवति॥
</details>

<details><summary>मूलम् - श्रीधरादि</summary>

(त्य᳘) अ᳘थ चषा᳘लमुभय᳘तः प्रत्य᳘ज्य प्र᳘तिमुञ्चति॥  
सुपिप्पला᳘भ्यस्त्वौ᳘षधीभ्य इ᳘ति पि᳘प्पलᳫँ᳭ है᳘वास्यैतत्तद्यन्म᳘ध्ये स᳘ङ्गृहीतमिव भ᳘वति तिर्यग्वा᳘ ऽइदं᳘ वृक्षे पि᳘प्पलमा᳘हतᳫँ᳭ स य᳘दे᳘वेद᳘ᳫं᳘ सम्ब᳘न्धनं चान्तरो᳘पेनितमिव त᳘दे᳘वैत᳘त्करोति त᳘स्मान्म᳘ध्ये स᳘ङ्गृहीतमिव भवति॥
</details>

<details><summary>मूलम् - Weber</summary>

अ᳘थ चषा᳘लमुभय᳘तः प्रत्य᳘ज्य प्र᳘तिमुञ्चति॥  
सुपिप्पला᳘भ्यस्त्वौ᳘षधीभ्य इति पि᳘प्पलᳫं हैॗवास्यैतद्यन्म᳘ध्ये सं᳘गृहीतमिव भ᳘वति तिर्यग्वा᳘ इदं᳘ वृक्षे पि᳘प्पलमा᳘हतᳫं स य᳘देॗवेद᳘ᳫं᳘ सम्ब᳘न्धनं चान्तरो᳘पेनितमिव त᳘देॗवैत᳘त्करोति त᳘स्मान्म᳘ध्ये सं᳘गृहीतमिव भवति॥
</details>

<details><summary>मूलम् - विस्वरम्</summary>

अथ चषालमुभयतः प्रत्यज्य प्रतिमुञ्चति- **"सुपिप्पलाभ्यस्त्वौषधीभ्यः"**- (सं. वा. ६ । २ ।) इति । पिप्पलं हैवास्यैतद्- यन्मध्ये संगृहीतमिव भवति । तिर्यग्वा ऽइदं वृक्षे पिप्पलमाह । तम् स यदेवेदं सम्बन्धनं चान्तरोपेनितमितमिव- तदेवैतत्करोति । तस्मान्मध्ये संगृहीतमिव भवति ॥ १२ ॥ 
</details>

<details><summary>सायणः</summary>

**अथ चषालमुभयतः प्रत्यज्ये**ति । चषालो [^१_२३६] यूपस्योपरि प्रतिमोक्तव्यो ऽष्टाश्रिर्मध्ये सन्नतो वलयः [^२_२३६] तम् 'उभयतः' आज्येन 'प्रत्यज्य' 'प्रति मुञ्चति' उपरि बध्नाति । मन्त्रार्थस्त्वेषः- हे चषाल ! त्वां 'सुपिप्पलाभ्यः' शोभनफलाभ्यः 'ओषधीभ्यः' तासामर्थाय, प्रतिमुञ्चामीति शेषः । अस्य यूपस्य चषालं सुपिप्पलं खलु, तच्चषालं मध्ये संगृहीतमिव कुर्यात् । 

उक्तं यूपफलरूपत्वं लौकिकवृक्षदृष्टान्तेन द्रढयति- **तिर्यग्वा इदमि**ति । 'आहतं' सम्बद्धम्, 'यदेवेदं सम्बन्धनं' सम्यग्बन्धनसाधनं वृन्तं फलं च, 'अन्तरा' वृन्तफलयोर्मध्ये “उपेनितमिव" 'उपेनितम्' अल्पपरिमाणं विद्यते, 'तदेव' 'एतत्' एतेन चषालोपेनितेन कृतवान् भवति । 'तस्मान्मध्ये' इदमित्युपसंहारः ॥ १२ ॥ 

[^१_२३६]: चषालमुभयतः । क. श्रौ. सू. ६ । ५७ । 

[^२_२३६]: अक्तं प्रतिमुञ्चति सुपिप्पलाभ्य इति । का. श्रौ. सू. ६ । ५८ । 
</details>

<details><summary>Eggeling</summary>

12. Having then anointed the top-ring on both sides, he puts it on (the stake) with, 'To the full-berried plants--thee!' for that (top-ring) is as its berry. And as to its being, as it were, contracted in the middle, the berry [^egg_444] here on trees is fastened (to the stalk) sideways; what connecting part there is between (the fruit and stalk) pressed in, as it were, that he thereby makes it. This is why it is, as it were, contracted in the middle.

[^egg_444]: 170:2 Pippala refers especially to the berry or fruit of the Ficus Religiosa.
</details>


## १३


<details open><summary>विश्वास-प्रस्तुतिः</summary>

(त्य᳘) आन्त᳘मग्निष्ठा᳘मनक्ति॥  
य᳘जमानो वा᳘ ऽअग्निष्ठा र᳘स आ᳘ज्यᳫं᳭ र᳘सेनै᳘वैतद्य᳘जमानमनक्ति त᳘स्मादान्त᳘मग्निष्ठा᳘मनक्त्यथ[[!!]] परिव्ययणं[[!!]] प्र᳘ति समन्तं प᳘रिमृशत्य᳘थाहोच्छ्रीयमाणाया᳘नुब्रूहीति[[!!]]॥
</details>

<details><summary>मूलम् - श्रीधरादि</summary>

(त्य᳘) आन्त᳘मग्निष्ठा᳘मनक्ति॥  
य᳘जमानो वा᳘ ऽअग्निष्ठा र᳘स आ᳘ज्यᳫं᳭ र᳘सेनै᳘वैतद्य᳘जमानमनक्ति त᳘स्मादान्त᳘मग्निष्ठा᳘मनक्त्यथ[[!!]] परिव्ययणं[[!!]] प्र᳘ति समन्तं प᳘रिमृशत्य᳘थाहोच्छ्रीयमाणाया᳘नुब्रूहीति[[!!]]॥
</details>

<details><summary>मूलम् - Weber</summary>

आन्त᳘मग्निष्ठा᳘मनक्ति॥  
य᳘जमानो वा᳘ अग्निष्ठा र᳘स आ᳘ज्यं र᳘सेनैॗवैत᳘द्य᳘जमानमनक्ति त᳘स्मादान्त᳘मग्निष्ठा᳘मनक्त्य᳘थ परिव्य᳘यणम् प्र᳘तिसमन्तम् प᳘रिमृशत्य᳘थाहोछ्रीय᳘माणाया᳘नुब्रूही᳘ति॥
</details>

<details><summary>मूलम् - विस्वरम्</summary>

आन्तमग्निष्ठामनक्ति । यजमानो वा ऽअग्निष्ठा । रस आज्यम् । रसेनैवैतद्यजमानमनक्ति । तस्मादान्तमग्निष्ठामनक्ति । अथ परिव्ययणं प्रतिसमन्तं परिमृशति । अथाह- 'उच्च्छ्रीयमाणायानुब्रूहि' इति ॥ १३ ॥ 
</details>

<details><summary>सायणः</summary>

पुनराञ्जनं विधत्ते- **आन्तमग्निष्ठामनक्ती**ति । 'अग्निष्ठा; अग्नेरभिमुखाश्रिः, ताम् 'अग्निष्ठाम्' 'आन्तम्' उपरिप्रदेशपर्यन्तम् 'अनक्ति' । "सोपरमग्निष्ठादेशमक्त्वा" [^१_२३७] (का. श्रौ. सू. ६ । ५९)- इत्यादि च सूत्रम् । 'सोपरम्' उपरसहितम् । अग्निसन्निधिसाम्यात् 'अग्निष्ठाः' यजमानः । **अथ परिव्ययणमि**त्यादि । 'परिव्ययणं' परिव्ययणो 'रशनावेष्टनप्रदेशः' तं 'प्रति' 'समन्तम्' आज्येन 'परिमृशति' परिमृशेत् । "उच्छ्रीयमाणायानुब्रूहि" [^२_२३७]- 'इति' सम्प्रैषमुक्वा ॥ १३ ॥ 

[^१_२३७]: परिव्ययणदेश ँ समंतं परिमृश्याध्वर्युर्नावसृजेदापरिव्ययणात् । इति सूत्र शेषः । का. श्रौ. सू. । ६ । ५९ । 

[^२_२३७]: उच्छ्रीयमाणायानुवाचयति । का. श्रौ. सू. ६ । ६० । 
</details>

<details><summary>Eggeling</summary>

13. He anoints from top to bottom the (corner) facing the fire; for the (corner) facing the fire is the sacrificer, and the ghee is sap: with sap he thus anoints the sacrificer; therefore he anoints from top to bottom the (corner) facing the fire. He then

grasps the girding-part all round, and says (to the Hotr̥), 'Recite to the (stake) being set up!'
</details>


## १४


<details open><summary>विश्वास-प्रस्तुतिः</summary>

स उ᳘च्छ्रयति॥  
द्याम᳘ग्रेणास्पृक्ष᳘ ऽआन्त᳘रिक्षं म᳘ध्येनाप्राः पृथिवीमु᳘परेणादृᳫँ᳭हीरि᳘ति व्व᳘ज्रो वै यू᳘प एषां᳘ लोकानामभि᳘जित्यै[[!!]] ते᳘न व्व᳘ज्रेणेमाँ᳘ल्लोका᳘न्त्स्पृणुत᳘ ऽएभ्यो᳘ लोके᳘भ्यः सप᳘त्नान्नि᳘र्भजति॥
</details>

<details><summary>मूलम् - श्रीधरादि</summary>

स उ᳘च्छ्रयति॥  
द्याम᳘ग्रेणास्पृक्ष᳘ ऽआन्त᳘रिक्षं म᳘ध्येनाप्राः पृथिवीमु᳘परेणादृᳫँ᳭हीरि᳘ति व्व᳘ज्रो वै यू᳘प एषां᳘ लोकानामभि᳘जित्यै[[!!]] ते᳘न व्व᳘ज्रेणेमाँ᳘ल्लोका᳘न्त्स्पृणुत᳘ ऽएभ्यो᳘ लोके᳘भ्यः सप᳘त्नान्नि᳘र्भजति॥
</details>

<details><summary>मूलम् - Weber</summary>

स उ᳘छ्रियति॥  
द्याम᳘ग्रेणास्पृक्षॗ आन्त᳘रिक्षम् म᳘ध्येनाप्राः पृथिवीमु᳘परेणादृंहीरि᳘ति व᳘ज्रो वै यू᳘प एषां᳘ लोका᳘नामभि᳘जित्यै ते᳘न व᳘ज्रेणेमां᳘लोका᳘न्त्स्पृणुत᳘ एभ्यो᳘ लोके᳘भ्यः सप᳘त्नान्नि᳘र्भजति॥
</details>

<details><summary>मूलम् - विस्वरम्</summary>

स उच्छ्रयति- **"द्यामग्रेणास्पृक्ष ऽआन्तरिक्षं मध्येनाप्राः पृथिवीम् परेणादृंहीः"**- (वा. सं. ६ । २) इति । वज्रो वै यूपः । एषां लोकानामभिजित्यै । तेन वज्रेणेमाल्ँलोकान्त्स्पृणुते । एभ्यो लोकेभ्यः सपत्नान्निर्भजति ॥ १४ ॥ 
</details>

<details><summary>सायणः</summary>

**स उच्छ्रयति द्यामग्रेणे**त्यादि [^१_२३७] । "द्यामग्रेण"- इति मन्त्रेण उच्छ्रयणं कुर्यात् । हे यूप ! 'द्याम्' अन्तरिक्षम् 'अग्रेण' अग्रभागेन 'अस्पृक्षः' स्पृष्टवानसि, तथा तव 'मध्येन' मध्यभागेन 'अन्तरिक्षम्' आ ‘अप्राः' आपूरितवानसि, 'पृथिवीम् उपरेण' भूमौ स्थाप्यो भाग उपरः, तेन भूलोकम् 'अदृंहीः' दृढमकरोः । "वज्रो वै यूपः"- इत्यादि कृतशब्दार्थम् ॥ १४ ॥ 

[^१_२३७]: द्यामग्रेणेत्युच्छ्रयति । का. श्रौ. सू. ६ । ६१ । 
</details>

<details><summary>Eggeling</summary>

14. He raises it with, 'With thy crest thou hast touched the sky; with thy middle thou hast filled the air; with thy foot thou hast steadied the earth;'--the sacrificial stake being a thunderbolt, (he raises it) for the conquering of these worlds; with that thunderbolt he gains these worlds, and deprives his enemies of their share in these worlds.
</details>


## १५


<details open><summary>विश्वास-प्रस्तुतिः</summary>

(त्य᳘) अ᳘थ मिनोति॥  
या᳘ ते धा᳘मान्युश्म᳘सि ग᳘मध्यै य᳘त्र गा᳘वो भू᳘रि शृङ्गा अया᳘सः॥ अत्रा᳘ह त᳘दुरुगाय᳘स्य व्वि᳘ष्णोः परमं᳘ पदम᳘व भारि भूरी᳘त्येत᳘या त्रिष्टु᳘भा मिनोति व्व᳘ज्रस्त्रिष्टुब्व᳘ज्रो यू᳘पस्त᳘स्मात्त्रिष्टु᳘भा मिनोति॥
</details>

<details><summary>मूलम् - श्रीधरादि</summary>

(त्य᳘) अ᳘थ मिनोति॥  
या᳘ ते धा᳘मान्युश्म᳘सि ग᳘मध्यै य᳘त्र गा᳘वो भू᳘रि शृङ्गा अया᳘सः॥ अत्रा᳘ह त᳘दुरुगाय᳘स्य व्वि᳘ष्णोः परमं᳘ पदम᳘व भारि भूरी᳘त्येत᳘या त्रिष्टु᳘भा मिनोति व्व᳘ज्रस्त्रिष्टुब्व᳘ज्रो यू᳘पस्त᳘स्मात्त्रिष्टु᳘भा मिनोति॥
</details>

<details><summary>मूलम् - Weber</summary>

अ᳘थ मिनोति॥  
या᳘ ते धा᳘मान्युश्म᳘सि ग᳘मध्यै य᳘त्र गा᳘वो भू᳘रिशृङ्गा अया᳘सः अत्रा᳘ह त᳘दुरुगाय᳘स्य वि᳘ष्णोः परम᳘म् पदम᳘वभारि भूरी᳘त्येत᳘या त्रिष्टु᳘भा मिनोति व᳘ज्रस्त्रिष्टुब्व᳘ज्रो यू᳘पस्त᳘स्मात्त्रिष्टु᳘भा मिनोति॥
</details>

<details><summary>मूलम् - विस्वरम्</summary>

अथ मिनोति- **"या ते धामान्युश्मसि गमध्यै यत्र गावो भूरिशृङ्गा ऽअयासः । अत्राह तदुरुगायस्य विष्णोः परमं पदमवभारि भूरि"**- (वा. सं. ६ । ३) इति । एतया त्रिष्टुभा मिनोति । वज्रस्त्रिष्टुप् । वज्रो यूपः तस्मात्त्रिष्टुभा मिनोति ॥ १५ ॥ 
</details>

<details><summary>सायणः</summary>

**अथ मिनोती**त्यादि [^१_२३७] । "या ते"- इति मन्त्रेण यूपं मिनुयात् । हे विष्णो; 'ते' 'या यानि 'धामानि' स्थानानि ‘गमद्ध्यै' गमनाय प्राप्तये 'उश्मसि' कामयामहे, 'यत्र' येषु धामसु 'गावः' रश्मयः 'भूरिशृङ्गाः' प्रभूतोर्द्ध्वप्रदेशाः 'अयासः' अयनाः गन्तारो रश्मयः, तं परिवेषं हे विष्णो ! 'अत्रा' एषु स्थानेषु 'उरुगायस्य' प्रभूतवाग्गीयमानस्य, 'विष्णोः' व्याप्तस्य, तव श्रुति-स्मृति-प्रसिद्धं 'परमम्' उत्कृष्टं 'पदम्' 'भूरि' प्रभूतम् 'अवभाति' सर्वदा प्रकाशते, तत् प्रार्थयामह इति शेषः । अयमधिदैवतः सङ्ग्रहेणोक्तार्थः ॥ 

अथवा प्रकृते ऽधियज्ञपरतया व्याख्येयः । अस्मिन् पक्षे 'विष्णोः' सवनत्रयव्याप्तस्य, यज्ञस्य धामानीत्यादि पूर्ववत्; अत्रोरुगायस्य विष्णोस्ते 'परमं' परार्द्ध्यं 'पदं' यूपाख्यमवभातीति ॥ 

मन्त्रस्य त्रिष्टुप्त्वं यूपमानस्योचितमिति प्रशंसति- **एतया त्रिष्टुभे**ति ॥ १५ ॥ 

[^१_२३७]: या त इतिमिनोत्यग्निष्ठासम्प्रत्याहवनीयम् । का. श्रौ. सू. । ६ । ६२ । 
</details>

<details><summary>Eggeling</summary>

15. He then plants it (in the hole) with (Vāj. S. VI, 3), 'To what resorts of thine we long to go where are the swift-footed, many-horned kine; there, forsooth, was imprinted wide-striding Vishṇu's highest mighty foot-step.' With this trishṭubh verse he plants it; the trishṭubh is a thunderbolt, as the sacrificial stake is a thunderbolt; therefore he plants it with a trishṭubh verse.
</details>


## १६


<details open><summary>विश्वास-प्रस्तुतिः</summary>

सम्प्र᳘त्यग्निमग्निष्ठां᳘[[!!]] मिनोति॥  
य᳘जमानो वा᳘ ऽअग्नि᳘ष्ठाग्नि᳘रु वै᳘ यज्ञः स य᳘दग्ने᳘रग्निष्ठा᳘ᳫँ᳘ ह्वल᳘येद्ध᳘लेद्ध यज्ञाद्य᳘जमानस्त᳘स्मात्सम्प्र᳘त्यग्नि᳘मग्निष्ठां᳘ मिनोत्य᳘थ प᳘र्यूहत्य᳘थ प᳘र्यृषत्य᳘थाप᳘ उपनि᳘नयति॥
</details>

<details><summary>मूलम् - श्रीधरादि</summary>

सम्प्र᳘त्यग्निमग्निष्ठां᳘[[!!]] मिनोति॥  
य᳘जमानो वा᳘ ऽअग्नि᳘ष्ठाग्नि᳘रु वै᳘ यज्ञः स य᳘दग्ने᳘रग्निष्ठा᳘ᳫँ᳘ ह्वल᳘येद्ध᳘लेद्ध यज्ञाद्य᳘जमानस्त᳘स्मात्सम्प्र᳘त्यग्नि᳘मग्निष्ठां᳘ मिनोत्य᳘थ प᳘र्यूहत्य᳘थ प᳘र्यृषत्य᳘थाप᳘ उपनि᳘नयति॥
</details>

<details><summary>मूलम् - Weber</summary>

सम्प्र᳘त्यग्नि᳘मग्निष्टा᳘म् मिनोति॥  
य᳘जमानो वा᳘ अग्निॗष्ठाग्नि᳘रु वै᳘ यज्ञः स य᳘दग्ने᳘रग्निष्ठा᳘ᳫं᳘ ह्वल᳘येद्ध्व᳘लेद्ध यज्ञाद्य᳘जमानस्त᳘स्मात्सम्प्र᳘त्यग्नि᳘मग्निष्ठा᳘म् [^wbr_2] मिनोत्य᳘थ प᳘र्यूहत्य᳘थ प᳘र्यृषत्य᳘थाप᳘ उपनि᳘नयति॥  

[^wbr_2]: सम्प्रॗत्य
</details>

<details><summary>मूलम् - विस्वरम्</summary>

सम्प्रत्यग्निमग्निष्ठां मिनोति । यजमानो वा ऽअग्निष्ठा । अग्निरु वै यज्ञः । स यदग्नेरग्निष्ठां ह्वलयेद्- ह्वलेद्ध यज्ञाद्यजमानः । तस्मात् सम्प्रत्यग्निमग्निष्ठां मिनोति । अथ पर्यूहति । अथ पर्यषति । अथाप उपनिनयति ॥ १६ ॥ 
</details>

<details><summary>सायणः</summary>

माने विशेषमाह- **सम्प्रत्यग्निमि**ति । 'अग्निष्ठाम्' 'सम्प्रत्यग्निम्' अग्न्यभिमुखं 'मिनोति' प्रक्रमार्थम् । विपक्षे दोषप्रदर्शनेन द्रढयति- **यजमानो वा अग्निष्ठाग्निरि**ति । 'सः' अध्वर्युः 'यद्' यदि 'अग्नेः' सकाशत् 'अग्निष्ठाम्’ ‘ह्वलयेत्' चालयेत् 'यज्ञात्' 'यजमानः' अपि 'ह्वलेत्' पश्येत्, 'तस्मात्' 'सम्प्रत्यग्निं' मिनुयात् ॥ **अथ पर्यूहती**ति [^१_२३८] । मृदामेकीभावापादने पर्यहणादिमन्त्राणामौदुम्बर्यामुक्तत्वात् (श. प. ब्रा. ३ । ६ । १ । १७-१९) अत्र ब्राह्मणे उपेक्षिताः ॥ १६ ॥ 

[^१_२३८]: ब्रह्मवनित्वेतिपाँ सुभिः पर्यूहति । 
</details>

<details><summary>Eggeling</summary>

16. That (corner which was) facing the fire he places opposite the fire; for the (corner) facing the fire is the sacrificer, and the sacrifice is fire. Hence were he to turn the fire-corner aside from the fire, the sacrificer would assuredly turn aside from the sacrifice; therefore he places the (corner which was) facing the fire opposite the fire. He then heaps up (earth) round it and presses it firmly all round, and pours water thereon [^egg_445].

[^egg_445]: 171:1 The same formulas are used on this occasion as at III, 6, 1, 17-18.
</details>


## १७


<details open><summary>विश्वास-प्रस्तुतिः</summary>

(त्य᳘) अ᳘थैव᳘मभिप᳘द्य व्वाचयति॥  
व्वि᳘ष्णोः क᳘र्माणि पश्यत य᳘तो व्व्रता᳘नि पस्पशे। इ᳘न्द्रस्य यु᳘ज्यः सखे᳘ति व्व᳘ज्रं वा᳘ ऽएष प्रा᳘हार्षीद्यो यूपमुद᳘शिश्रियद्वि᳘ष्णोर्व्वि᳘जितिं[[!!]] पश्यते᳘त्ये᳘वैत᳘दाह यदा᳘ह व्वि᳘ष्णोः क᳘र्म्माणि पश्यत य᳘तो व्व्रता᳘नि पस्पशे। इ᳘न्द्रस्य यु᳘ज्यः सखेती᳘न्द्रो वै᳘ यज्ञ᳘स्य देव᳘ता व्वैष्णवो यू᳘पस्तᳫँ᳭ से᳘न्द्रं करोति त᳘स्मादाहे᳘न्द्रस्य यु᳘ज्यः सखेति[[!!]]॥
</details>

<details><summary>मूलम् - श्रीधरादि</summary>

(त्य᳘) अ᳘थैव᳘मभिप᳘द्य व्वाचयति॥  
व्वि᳘ष्णोः क᳘र्माणि पश्यत य᳘तो व्व्रता᳘नि पस्पशे। इ᳘न्द्रस्य यु᳘ज्यः सखे᳘ति व्व᳘ज्रं वा᳘ ऽएष प्रा᳘हार्षीद्यो यूपमुद᳘शिश्रियद्वि᳘ष्णोर्व्वि᳘जितिं[[!!]] पश्यते᳘त्ये᳘वैत᳘दाह यदा᳘ह व्वि᳘ष्णोः क᳘र्म्माणि पश्यत य᳘तो व्व्रता᳘नि पस्पशे। इ᳘न्द्रस्य यु᳘ज्यः सखेती᳘न्द्रो वै᳘ यज्ञ᳘स्य देव᳘ता व्वैष्णवो यू᳘पस्तᳫँ᳭ से᳘न्द्रं करोति त᳘स्मादाहे᳘न्द्रस्य यु᳘ज्यः सखेति[[!!]]॥
</details>

<details><summary>मूलम् - Weber</summary>

अ᳘थैव᳘मभिप᳘द्य वाचयति॥  
वि᳘ष्णोः क᳘र्माणि पश्यत य᳘तो व्रता᳘नि पस्पशे इ᳘न्द्रस्य यु᳘ज्युः सखे᳘ति व᳘ज्रं वा᳘ एष प्रा᳘हार्षीद्यो यू᳘पमुद᳘शिश्रियद्वि᳘ष्णोर्वि᳘जितिम् पश्यते᳘त्येॗवैत᳘दाह यदा᳘ह वि᳘ष्णोः क᳘र्माणि पश्यत य᳘तो व्रता᳘नि पश्पशे इ᳘न्द्रस्य यु᳘ज्यः सखेती᳘न्द्रो वै᳘ यज्ञ᳘स्य देव᳘ता वैष्णवो यू᳘पस्तᳫं से᳘न्द्रं करोति त᳘स्मादाहे᳘न्द्रस्य यु᳘ज्यः सखे᳘ति॥
</details>

<details><summary>मूलम् - विस्वरम्</summary>

अथैवमभिपद्य वाचयति- **"विष्णोः कर्माणि पश्यत यतो व्रतानि पस्पशे । इन्द्रस्य युज्यः सखा"**- (वा. सं. ६ । ४) इति । वज्रं वा ऽएष प्राहार्षीद्- यो यूपमुदशिश्रियत् । विष्णोर्विजितिं पश्यत इत्येवैतदाह- यदाह- विष्णोः कर्माणि पश्यत यतो व्रतानि पस्पशे इन्द्रस्य युज्यः सखेति । इन्द्रो वै यज्ञस्य देवता । वैष्णवो यूपः । तं सेन्द्रं करोति । तस्मादाह- इन्द्रस्य युज्यः सखेति ॥ १७ ॥ 
</details>

<details><summary>सायणः</summary>

**अथैवमभिपद्ये**ति । एवं कर्मकलापं कृत्वा यूपमन्वारभ्य 'वाचयति' "विष्णोः कर्माणि"- इत्यमुं मन्त्रम् । “विष्णोः कर्माणीति वाचयति यूपमन्वारब्धम्" [^१_२३८]- इति हि सूत्रम् (का. श्रौ. सू. ६ । ६५) अयमर्थः- ‘विष्णोः’ यज्ञात्मनः कर्माणि पश्यत इह नराः ! 'यतः' यस्माद् 'व्रतानि' कर्माणि जायन्ते यानि च 'पस्पशे' स्पृष्टवान् । यो विष्णुः 'इन्द्रस्य' च यज्ञाभिमानिनो देवस्य 'युज्यः' योग्यः 'सखा' सखिभूतः । 

मन्त्रतात्पर्यं व्याचष्टे- **वज्रं वा एष** इत्यादिना । 'उदशिश्रियत्'- इति, “श्रिञ् सेवायाम्"- (धा. पा. ९२२) इत्यस्य लुङि रूपम् । 'विजितिम्' विजयम् । कर्मणां बहुत्वे ऽपि विजितेरेकत्वादेकवचनान्तं निर्द्दिष्टम् । चतुर्थपादे इन्द्रश्रवणं सङ्गतमित्याह- **इन्द्रो वै यज्ञस्य देवते**ति ॥ ९७ ॥ 

[^१_२३८]: ब्रह्मदृँ हेतिमैत्रावरुणदण्डेन समंतं त्रिः पर्यूषति । का. श्रौ. सू. ६ । ६३ । ६४ । इमां भूमिं कृत्वा ऽद्भिरुपसिच्य व्विष्णोः कर्म्माणीति व्वाचयति यूपमन्वारब्धम् । का. श्रौ. सू. ६ । ६५ । 
</details>

<details><summary>Eggeling</summary>

17. Thereupon he makes (the sacrificer) say while touching it (Vāj. S. VI, 4; Rig-veda I, 22, 19), 'See ye the deeds of Vishṇu, whereby he beheld the sacred ordinances, Indra's allied

friend!' For he who has set up the sacrificial stake has hurled the thunderbolt: 'See ye Vishṇu's conquest!' he means to say when he says, 'See ye the deeds of Vishṇu, whereby he beheld the sacred ordinances, Indra's allied friend.' Indra, forsooth, is the deity of the sacrifice, and the sacrificial stake belongs to Vishṇu; he thereby connects it with Indra; therefore he says, 'Indra's allied friend.'
</details>


## १८


<details open><summary>विश्वास-प्रस्तुतिः</summary>

(त्य᳘) अ᳘थ चषा᳘लमु᳘दीक्षते॥  
तद्वि᳘ष्णोः परमं᳘ पदᳫं᳭ स᳘दा पश्यन्ति सूर᳘यः। दि᳘वीव च᳘क्षुरा᳘ततमि᳘ति व्व᳘ज्रं वा᳘ ऽएष प्रा᳘हार्षीद्यो यू᳘पमुद᳘शिश्रियत्तां व्वि᳘ष्णोर्व्वि᳘जितिं पश्यते᳘त्ये᳘वैत᳘दाह यदा᳘ह तद्वि᳘ष्णोः परमं᳘ पदᳫँ᳭ स᳘दा पश्यन्ति सूर᳘यः॥ दि᳘वीव च᳘क्षुरा᳘ततमिति[[!!]]॥
</details>

<details><summary>मूलम् - श्रीधरादि</summary>

(त्य᳘) अ᳘थ चषा᳘लमु᳘दीक्षते॥  
तद्वि᳘ष्णोः परमं᳘ पदᳫं᳭ स᳘दा पश्यन्ति सूर᳘यः। दि᳘वीव च᳘क्षुरा᳘ततमि᳘ति व्व᳘ज्रं वा᳘ ऽएष प्रा᳘हार्षीद्यो यू᳘पमुद᳘शिश्रियत्तां व्वि᳘ष्णोर्व्वि᳘जितिं पश्यते᳘त्ये᳘वैत᳘दाह यदा᳘ह तद्वि᳘ष्णोः परमं᳘ पदᳫँ᳭ स᳘दा पश्यन्ति सूर᳘यः॥ दि᳘वीव च᳘क्षुरा᳘ततमिति[[!!]]॥
</details>

<details><summary>मूलम् - Weber</summary>

अ᳘थ चषा᳘लमु᳘दीक्षते॥  
तद्वि᳘ष्णोः परम᳘म् पदᳫं स᳘दा पश्यन्ति सूर᳘यः दिॗवीव च᳘क्षुरा᳘ततमि᳘ति व᳘ज्रं वा᳘ एष प्रा᳘हार्षीद्यो यू᳘पमुद᳘शिश्रियत्ता वि᳘ष्णोर्वि᳘जितिम् पश्यते᳘त्येॗवैत᳘दाह यदा᳘ह तद्वि᳘ष्णोः परम᳘म् पदᳫं स᳘दा पश्यन्ति सूर᳘यः दिॗवीव च᳘क्षुरा᳘ततमि᳘ति॥
</details>

<details><summary>मूलम् - विस्वरम्</summary>

अथ चषालमुदीक्षते- **"तद्विष्णोः परमं पदं सदा पश्यन्ति सूरयः । दिवीव चक्षुराततम्"**- (वा. सं. ६ । ५) इति । वज्रं वा ऽएष प्राहार्षीद्- यो यूपमुदशिश्रियत् । तां विष्णोर्विजितिं पश्यत- इत्येवैतदाह- तद्विष्णोः परमं पदं सदा पश्यन्ति सूरयः दिवीव चक्षुराततमिति ॥ १८ ॥ 
</details>

<details><summary>सायणः</summary>

**अथ चषालमुदीक्षते तद्विष्णोरि**त्यादि [^१_२३९] । 'उदीक्षते' ऊर्द्ध्वमीक्षेत । 'विष्णोः' यज्ञस्य 'तत्' 'परमं पदम्' पद्यत इति पदं यूपः, तं 'सदा पश्यन्ति' 'सूरयः' विद्वांसः । कीदृशम् ? 'दिवि' आकाशे निरावरणे 'आततं' प्रसृतम् 'चक्षुरिव' । मन्त्रस्य तात्पर्यमाह- परमपदस्य यूपस्य शत्रुवधार्थमुद्यतवज्ररूपत्वात्, तद्दर्शनेन यज्ञविघातकानामसुराणां पलायनात्, उच्छ्रितयूप एव विष्णोर्विजितिस्तं 'पश्यत' 'इति' मन्त्र 'आह' इत्यर्थः ॥ १८ ॥ 

[^१_२३९]: तद्विष्णोरिति चषालमीक्षमाणम् । का. श्रौ. सू. ६ । ६६ । 
</details>

<details><summary>Eggeling</summary>

18. He then looks up at the top-ring with (Vāj. S. VI, 5; Rig-veda I, 22, 20), 'The wise ever behold that highest step of Vishṇu, fixed like an eye in the heaven.' For he who has set up the sacrificial stake has hurled the thunderbolt: 'See ye that conquest of Vishṇu!' he means to say when he says, 'The wise ever behold that highest step of Vishṇu, fixed like an eye in the heaven.'
</details>


## १९


<details open><summary>विश्वास-प्रस्तुतिः</summary>

(त्य᳘) अ᳘थ प᳘रिव्ययति॥  
(त्य) अनग्नतायै᳘[[!!]] न्वेव प᳘रिव्ययति त᳘स्माद᳘त्रेव प᳘रिव्ययत्य᳘त्रेव᳘ हीदं व्वा᳘सो भ᳘वत्यन्ना᳘द्यमे᳘वास्मिन्नेत᳘द्दधात्य᳘त्रेव᳘[[!!]] हीदम᳘न्नं प्रतिति᳘ष्ठति त᳘स्माद᳘त्रेव प᳘रिव्ययति॥
</details>

<details><summary>मूलम् - श्रीधरादि</summary>

(त्य᳘) अ᳘थ प᳘रिव्ययति॥  
(त्य) अनग्नतायै᳘[[!!]] न्वेव प᳘रिव्ययति त᳘स्माद᳘त्रेव प᳘रिव्ययत्य᳘त्रेव᳘ हीदं व्वा᳘सो भ᳘वत्यन्ना᳘द्यमे᳘वास्मिन्नेत᳘द्दधात्य᳘त्रेव᳘[[!!]] हीदम᳘न्नं प्रतिति᳘ष्ठति त᳘स्माद᳘त्रेव प᳘रिव्ययति॥
</details>

<details><summary>मूलम् - Weber</summary>

अ᳘थ प᳘रिव्ययति॥  
अनग्न᳘तायैॗ न्वेव प᳘रिव्ययति त᳘स्माद᳘त्रेव प᳘रिव्ययत्य᳘त्रेवॗ हीदं वा᳘सो भ᳘वत्यन्ना᳘द्यमेॗवास्मिन्नेत᳘द्दधात्य᳘त्रे᳘वॗ हीदम᳘न्नम् प्रतिति᳘ष्ठति त᳘स्माद᳘त्रेव प᳘रिव्ययति॥
</details>

<details><summary>मूलम् - विस्वरम्</summary>

अथ परिव्ययति । अनग्नतायै न्वेव परिव्ययति । तस्मादत्रेव परिव्ययति । अत्रैव हीदं वासो भवति । अन्नाद्यमेषास्मिन्नेतद्दधाति । अत्रेव हीदमन्नं प्रतितिष्ठति । तस्मादत्रेव परिव्ययति ॥ १९ ॥ 
</details>

<details><summary>सायणः</summary>

रशनापरिव्ययणं विधाय प्रशंसति- **अथ परिव्ययती**ति [^१_२३९] । परिव्ययणप्रदेशमभिनयेन निर्दिशति- 'अत्रेव' नाभिप्रदेशे इत्यर्थः । "नाभिदघ्ने परिव्ययति" इति तैत्तिरीयकम् (तै. सं. ६ । ३ । ४) । उक्तार्थे लोकस्थितिं हेतूकरोति- **अत्रेव ही**ति । लोके हि मध्यदेशे खलु 'इदं' वसनं 'भवति'; तस्मादित्यर्थः । **अन्नाद्यमेवे**त्यादि । रशनाया अन्नसम्बन्धिविकारत्वेनान्नरूपत्वादन्नमेवास्मिन्नुपस्थापितवान् भवति ॥ १९ ॥ 

[^१_२३९]: परिवीयमाणायानुवाचयति । त्रिगुणात्रिव्यामाकौशीरशनासतया नाभिमात्रे त्रिव्वृतं परिव्ययति परिवीरसीति । का. श्रौ. सू. ६ । ६७ । सँ सृज्यान्यतरस्यामंतं प्रवेशयति । का. श्रौ. सू. ६ । ६८ ।
</details>

<details><summary>Eggeling</summary>

19. He then girds (the stake with a rope of kuśa-grass). Now it is to cover its nakedness that he girds it; wherefore he girds it in this place (viz. on a level with the sacrificer's navel), for it is thus that this (nether) garment is (slung round) [^egg_446]. He thereby puts food into him, for it is there that the food settles; therefore he girds it at that place.

[^egg_446]: 172:1 According to the Kāṇva text it is to be slung round nīvídaghne, 'on a level with the nether garment' (nābhidaghne, Taitt. S. VI, 3, 4, 5). According to Kāty. VI, 3, 1, the girding is preceded by a call on the Hotr̥ to recite to the post being anointed; but neither recension mentions this.
</details>


## २०


<details open><summary>विश्वास-प्रस्तुतिः</summary>

त्रिवृ᳘ता प᳘रिव्ययति॥  
त्रिवृद्ध्य᳘न्नं पश᳘वो ह्य᳘न्नं पिता᳘ माता यज्जा᳘यते तत्तृती᳘यं[[!!]] त᳘स्मात्त्रिवृ᳘ता प᳘रिव्ययति॥
</details>

<details><summary>मूलम् - श्रीधरादि</summary>

त्रिवृ᳘ता प᳘रिव्ययति॥  
त्रिवृद्ध्य᳘न्नं पश᳘वो ह्य᳘न्नं पिता᳘ माता यज्जा᳘यते तत्तृती᳘यं[[!!]] त᳘स्मात्त्रिवृ᳘ता प᳘रिव्ययति॥
</details>

<details><summary>मूलम् - Weber</summary>

त्रिवृ᳘ता प᳘रिव्ययति॥  
त्रिवृद्ध्यन्नम् पश᳘वो ह्य᳘न्नम् पिता᳘ माता यज्जा᳘यते त᳘त्तृती᳘यं तस्मात्त्रिवृ᳘ता प᳘रिव्ययति॥
</details>

<details><summary>मूलम् - विस्वरम्</summary>

त्रिवृता परिव्ययति । त्रिवृद्ध्यन्नम् । पशवो ह्यन्नम् । पिता, माता, यज्जायते तत्तृतीयम् । तस्मात् त्रिवृता परिव्ययति ॥ २० ॥ 
</details>

<details><summary>सायणः</summary>

रशनायास्त्रैगुण्यमाह- **त्रिवृते**ति (का. श्रौ. सू. ६ । ६७) । अन्नस्य त्रिवृत्त्वं कुत्र दृष्टमिति, तद्दर्शयति- **पशवो ह्यन्नमि**ति । कथं तेषु त्रिवृत्त्वमिति तदुपपादयति- **पिता माते**त्यादि । दधिपयोरूपस्यान्नस्य त्रयाणामपि कारणत्वात् तेषामप्यन्नत्वोपचारः ॥ २० ॥ 
</details>

<details><summary>Eggeling</summary>

20. He girds it with a triple (rope), for threefold is food, and food means cattle; and (there is) the father and the mother, and what is born is the third; therefore he girds it with a triple (rope).
</details>


## २१


<details open><summary>विश्वास-प्रस्तुतिः</summary>

स प᳘रिव्ययति॥  
परिवी᳘रसि प᳘रि त्वा दै᳘वीर्व्वि᳘शो व्ययन्तां प᳘रीमं य᳘जमानᳫँ᳭ रा᳘यो मनु᳘ष्याणामि᳘ति तद्य᳘जमानायाशि᳘षमा᳘शास्ते यदा᳘ह प᳘रीमं य᳘जमानᳫँ᳭ रा᳘यो मनु᳘ष्याणामिति[[!!]]॥
</details>

<details><summary>मूलम् - श्रीधरादि</summary>

स प᳘रिव्ययति॥  
परिवी᳘रसि प᳘रि त्वा दै᳘वीर्व्वि᳘शो व्ययन्तां प᳘रीमं य᳘जमानᳫँ᳭ रा᳘यो मनु᳘ष्याणामि᳘ति तद्य᳘जमानायाशि᳘षमा᳘शास्ते यदा᳘ह प᳘रीमं य᳘जमानᳫँ᳭ रा᳘यो मनु᳘ष्याणामिति[[!!]]॥
</details>

<details><summary>मूलम् - Weber</summary>

स प᳘रिव्ययति॥  
परिवी᳘रसि प᳘रि त्वा दै᳘वीर्वि᳘शो व्ययन्ताम् प᳘रीमं य᳘जमानं रा᳘यो मनुॗष्याणामि᳘ति तद्य᳘जमानायाशि᳘षमा᳘शास्ते यदा᳘ह प᳘रीमं य᳘जमानं रा᳘यो मनुॗष्याणामि᳘ति॥
</details>

<details><summary>मूलम् - विस्वरम्</summary>

स परिव्ययति- **“परिवीरसि परि त्वा दैवीर्विशो व्ययन्तां परीमं यजमानं रायो मनुष्याणाम्"**- (वा. सं. ६ । ६) इति । तद् यजमानायाशिषमाशास्ते- यदाह परीमं यजमानं रायो मनुष्याणामिति ॥ २१ ॥ 
</details>

<details><summary>सायणः</summary>

**स परिव्ययती**ति । परिव्ययणे मन्त्रमाह- **परिवीरसी**ति । हे यूप ! त्वं 'परिवीरसि' परितो रशनया वेष्टितो ऽसि । 'दैवीः विशः' देवसम्बन्धिन्यः प्रजाः त्वा 'परिव्ययन्ताम्' वेष्टयन्तु । तथा 'इमं यजमानम्' एव 'मनुष्याणाम्' इतरेषां मध्ये 'रायः' धनानि परिव्ययन्तु ॥ २१ ॥ 
</details>

<details><summary>Eggeling</summary>

21. He girds it with (Vāj. S. VI, 6), 'Thou art enfolded; may the heavenly hosts enfold

thee! may riches enfold this sacrificer among men!' He invokes a blessing on the sacrificer, when he says, 'May riches enfold this sacrificer among men.'
</details>


## २२


<details open><summary>विश्वास-प्रस्तुतिः</summary>

(त्य᳘) अ᳘थ यूपशकलम᳘वगूहति॥  
दिवः᳘ सूनु᳘रसी᳘ति प्रजा᳘ है᳘वास्यैषा त᳘स्माद्य᳘दि यू᳘पैकादशिनी स्यात्स्व᳘ᳫं᳘ स्वमेवा᳘वगूहेद᳘विपर्यासं त᳘स्य हैषा[[!!]] मुग्धा᳘नुव्व्रता प्रजा᳘ जायते᳘ ऽथ यो᳘ विपर्या᳘समवगू᳘हति न स्व᳘ᳫं᳘ स्वं त᳘स्य हैषा᳘ मुग्धा᳘ननुव्व्रता प्रजा᳘ जायते त᳘स्मादु स्व᳘ᳫं᳘ स्वमेवा᳘वगूहेद᳘विपर्यासम्॥
</details>

<details><summary>मूलम् - श्रीधरादि</summary>

(त्य᳘) अ᳘थ यूपशकलम᳘वगूहति॥  
दिवः᳘ सूनु᳘रसी᳘ति प्रजा᳘ है᳘वास्यैषा त᳘स्माद्य᳘दि यू᳘पैकादशिनी स्यात्स्व᳘ᳫं᳘ स्वमेवा᳘वगूहेद᳘विपर्यासं त᳘स्य हैषा[[!!]] मुग्धा᳘नुव्व्रता प्रजा᳘ जायते᳘ ऽथ यो᳘ विपर्या᳘समवगू᳘हति न स्व᳘ᳫं᳘ स्वं त᳘स्य हैषा᳘ मुग्धा᳘ननुव्व्रता प्रजा᳘ जायते त᳘स्मादु स्व᳘ᳫं᳘ स्वमेवा᳘वगूहेद᳘विपर्यासम्॥
</details>

<details><summary>मूलम् - Weber</summary>

अ᳘थ यूपशकलम᳘वगूहति॥  
दिवः᳘ सूनु᳘रसी᳘ति प्रजा᳘ हैॗवास्यैषा त᳘स्माद्य᳘दि यू᳘पैकादशिनी स्यात्स्व᳘ᳫं᳘ स्वमेवा᳘वगूहेद᳘विपर्यासं त᳘स्य हैषा᳘मुग्धा᳘नुव्रता प्रजा᳘ जायते᳘ ऽथ यो᳘ विपर्या᳘समवगू᳘हति न स्व᳘ᳫं᳘स्वं त᳘स्य हैषा᳘ मुग्धा᳘ननुव्रता प्रजा᳘ जायते त᳘स्मादु स्व᳘ᳫं᳘ स्वमेवा᳘वगूहेद᳘विपर्यासम्॥
</details>

<details><summary>मूलम् - विस्वरम्</summary>

अथ यूपशकलमवगूहति- **"दिवः सूनुरसि"**- (वा. सं. ६ । ६) इति । प्रजा हैवास्यैषा । तस्माद् यदि यूपैकादशिनी स्यात्- स्वं स्वमेवावगूहेद्- अविपर्यासम् । तस्यै हैषा मुग्धानुव्रता प्रजा जायते । अथ यो विपर्यासमवगूहति- न स्वं स्वम् । तस्य हैषा मुग्धाननुव्रता प्रजा- जायते तस्मादु स्वं स्वमेवावगूहेदविपर्यासम् ॥ २२ ॥ 
</details>

<details><summary>सायणः</summary>

**अथ यूपशकलमवगूहती**ति [^१_२४०] । 'यूपशकलं' स्वरुम् अवगूहेत् रशनामध्ये । तस्मात् 'स्वरोर्यूपरूपत्वात्' । एवं सर्वथ ऽवगूहनीयत्वात् यूपैकादशित्वपक्षे ऽपि स्वस्वयूपानतिक्रमेणैवावगूहेत् । 'अविपर्यासं' विपर्यासायाः क्रमेणाग्रहणात् । दोषाविधानेनाविपर्यासं प्रशंसति- **तस्य हैषा मुग्धानुव्रते**त्यादिना । अमुग्धामाह- 'अनुव्रता' यजमानव्यापारानुकूला । विपर्यासपक्षे उक्तवैपरीत्यं व्याख्येयम् ॥ २२ ॥ 

[^१_२४०]: यूपशकलमस्यामवगहत्युत्तरेणा ऽग्निष्ठां दिवः सूनुरसीति । बहुषुयथास्वम् । का. श्रौ. सू. ६ । ६९ । ७० । 
</details>

<details><summary>Eggeling</summary>

22. Thereupon he inserts a chip of the stake (under the rope) with, 'Thou art the son of the sky.' For it is doubtless the offspring of that (sacrificial stake); hence if there be the full number of eleven stakes [^egg_447], let him insert in each its own (chip) without confounding them; and his offspring is born orderly and not foolish. But whosoever inserts them in confusion, not its own in each, verily his offspring is born disorderly and foolish; therefore let him insert its own in each without confounding them.

[^egg_447]: 173:1 When, instead of a single he-goat to Agni, eleven victims are slaughtered, they are either bound to one stake each, or all to one and the same. See III, 9, 1, 4 seq. The chip alluded to is one of those obtained in rough-hewing the stake and making it eight-cornered.
</details>


## २३


<details open><summary>विश्वास-प्रस्तुतिः</summary>

(ᳫं᳭) स्वर्ग᳘स्यो हैष᳘ लोक᳘स्य समारो᳘हणः क्रियते॥  
य᳘द्यूपशकल᳘ इय᳘ᳫँ᳘ रशना᳘ रशना᳘यै यू᳘पशकलो᳘ यूपशकला᳘च्चषा᳘लं चषा᳘लात्स्वर्गं᳘ लोकᳫं᳭ स᳘मश्नुते॥
</details>

<details><summary>मूलम् - श्रीधरादि</summary>

(ᳫं᳭) स्वर्ग᳘स्यो हैष᳘ लोक᳘स्य समारो᳘हणः क्रियते॥  
य᳘द्यूपशकल᳘ इय᳘ᳫँ᳘ रशना᳘ रशना᳘यै यू᳘पशकलो᳘ यूपशकला᳘च्चषा᳘लं चषा᳘लात्स्वर्गं᳘ लोकᳫं᳭ स᳘मश्नुते॥
</details>

<details><summary>मूलम् - Weber</summary>

स्वर्ग᳘स्यो हैष᳘ लोक᳘स्य समारो᳘हणः क्रियते॥  
य᳘द्यूपशकल᳘ इयं᳘ रशना᳘ रशना᳘यै यूपशकलो᳘ यूपशकला᳘च्चषा᳘लं चषा᳘लात्स्वर्गं᳘ लोकᳫं स᳘मश्नुते॥
</details>

<details><summary>मूलम् - विस्वरम्</summary>

स्वर्गस्यो हैष लोकस्य समारोहणः क्रियते यद्यूपशकलः । इयं रशना । रशनायै यूपशकलः । यूपशकलाच्चषालम् । चषालात्स्वर्गं लोकं समश्नुते ॥ २३ ॥ 
</details>

<details><summary>सायणः</summary>

यूपशकल-रशना-चषालानां क्रमेणोर्ध्वभावित्वात् स्वर्गारोहणसोपानत्वेन प्रशंसति- **स्वर्गस्यो हैष लोकस्य समारोहण** इत्यादिना ॥ २३ ॥ 
</details>

<details><summary>Eggeling</summary>

23. Moreover, that chip of the stake is made an ascent to the heavenly world; there is this girdle-rope; after the rope the chip of the stake; after the chip of the stake the top-ring; and from the top-ring one reaches the heavenly world.
</details>


## २४


<details open><summary>विश्वास-प्रस्तुतिः</summary>

(ते᳘ ऽथ) अ᳘थ य᳘स्मात्स्व᳘रुर्ना᳘म॥  
(मै) एत᳘स्माद्वा᳘ एषो᳘ ऽपच्छिद्यते त᳘दस्यैत्तत्स्व᳘मेवा᳘रुर्भवति त᳘स्मात्स्व᳘रुर्न्नाम॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ य᳘स्मात्स्व᳘रुर्ना᳘म॥  
(मै) एत᳘स्माद्वा᳘ एषो᳘ ऽपच्छिद्यते त᳘दस्यैत्तत्स्व᳘मेवा᳘रुर्भवति त᳘स्मात्स्व᳘रुर्न्नाम॥
</details>

<details><summary>मूलम् - Weber</summary>

अ᳘थ य᳘स्मात्स्व᳘रुर्ना᳘म॥  
एत᳘स्माद्वा᳘ एषो᳘ ऽपछिद्यते त᳘स्यैतत्स्व᳘मेवा᳘रुर्भवति त᳘स्मात्स्व᳘रुर्ना᳘म॥
</details>

<details><summary>मूलम् - विस्वरम्</summary>

अथ यस्मात् स्वरुर्नाम । एतस्माद्वा ऽएषो ऽपच्छिद्यते। तस्यैतत् स्वमेवारुर्भवति । तस्मात् स्वरुर्नाम ॥ २४ ॥ 
</details>

<details><summary>सायणः</summary>

यूपावयवत्वेन स्वरोः सर्वथावगूहनं प्रशंसितुं तन्नाम निर्वक्ति- **अथ यस्मात्स्वरुर्ना**मेति । 'एतस्मात्' एव 'एषः' यूपशकलः 'अपच्छिद्यते' । तत् 'एतत्' छिन्नं द्रव्यम् अस्य यूपसम्बन्धि पुनः 'स्वमेव' स्वकीयमेव 'अरुः' गन्ता भवति । 'तस्मात्' स्वमियर्त्तीति 'स्वरुः' ("त एतं स्वरुमपश्यन् यूपशकलम्" ऐ. ब्रा. २ । १ । ३) 'नाम' सम्पन्नम् ॥ २४ ॥ 
</details>

<details><summary>Eggeling</summary>

24. And as to why it is called svaru ('very sore'),--that (chip) is cut off from that (stake), and thus is its own (sva) sore (arus); therefore it is called 'svaru.'
</details>


## २५


<details open><summary>विश्वास-प्रस्तुतिः</summary>

त᳘स्य यन्नि᳘खातम्॥  
ते᳘न पितृलोकं᳘ जयत्य᳘थ य᳘दूर्द्धं᳘ नि᳘खातादा᳘ रशना᳘यै ते᳘न मनुष्यलोकं᳘ जयत्य᳘थ य᳘दूर्द्ध᳘ᳫँ᳭ रशना᳘या आ᳘चषा᳘लात्ते᳘न देवलोकं᳘ जयत्य᳘थ य᳘दूर्द्धं᳘ चषा᳘लाद्द्व्यङ्गुलं᳘ वा त्र्यङ्गुलं᳘ वा साध्या इ᳘ति देवास्ते᳘न ते᳘षां लोकं᳘ जयति स᳘लोको ह वै᳘ साध्यै᳘र्देवै᳘र्भवति य᳘ एव᳘मेतद्वे᳘द॥
</details>

<details><summary>मूलम् - श्रीधरादि</summary>

त᳘स्य यन्नि᳘खातम्॥  
ते᳘न पितृलोकं᳘ जयत्य᳘थ य᳘दूर्द्धं᳘ नि᳘खातादा᳘ रशना᳘यै ते᳘न मनुष्यलोकं᳘ जयत्य᳘थ य᳘दूर्द्ध᳘ᳫँ᳭ रशना᳘या आ᳘चषा᳘लात्ते᳘न देवलोकं᳘ जयत्य᳘थ य᳘दूर्द्धं᳘ चषा᳘लाद्द्व्यङ्गुलं᳘ वा त्र्यङ्गुलं᳘ वा साध्या इ᳘ति देवास्ते᳘न ते᳘षां लोकं᳘ जयति स᳘लोको ह वै᳘ साध्यै᳘र्देवै᳘र्भवति य᳘ एव᳘मेतद्वे᳘द॥
</details>

<details><summary>मूलम् - Weber</summary>

त᳘स्य यन्नि᳘खातम्॥  
ते᳘न पितृलोकं᳘ जयत्य᳘थ य᳘दूर्ध्वं नि᳘खातादा᳘ रशना᳘यै ते᳘न मनुष्यलोकं᳘ जयत्य᳘थ य᳘दूर्ध्वं᳘ रशना᳘या आ᳘ चषा᳘लात्ते᳘न देवलोकं᳘ जयत्य᳘थ य᳘दूर्ध्वं᳘ चषा᳘लाद्द्व्यङ्गुलं᳘ वा त्र्यङ्गुलं᳘ वा साध्या इ᳘ति देवास्ते᳘न ते᳘षां लोकं᳘ जयति स᳘लोको वै᳘ साध्यै᳘र्देवै᳘र्भवति य᳘ एव᳘मेतद्वे᳘द॥
</details>

<details><summary>मूलम् - विस्वरम्</summary>

तस्य यन्निखातं- तेन पितृलोकं जयति । अथ यदूर्द्ध्वं निखाताद्- आरशनायै, तेन मनुष्यलोकं जयति । अथ यदूर्ध्वं रशनाया- आचषालात्, तेन देवलोकं जयति । अथ यदूर्ध्वं चषालाद्- द्यङ्गुलं वा, त्र्यङ्गुलं वा- साध्या इति देवाः तेन तेषां लोकं जयति । सलोको ह वै साध्यैर्देवैर्भवति- य एवमेतद्वेद ॥ २५ ॥ 
</details>

<details><summary>सायणः</summary>

यूपं लोकत्रयजयात्मना प्रशंसति- **तस्य यन्निखातमि**ति । निखन्यत इति निखातो गर्त्तान्तरालः । **तेन पितृलोकं जयती**ति । चषालादुपरि यूपाग्रं द्वित्र्यंगुलभागो द्रष्टव्यः, 'तेन' भागेन 'साध्या इति' एवं प्रसिद्धाः 'देवाः' सन्ति, ‘तेषां लोकं जयति' (तै. सं. ६ । ३ । ४ । ७)। वेदितुः फलमाह- **सलोको ह वा** इति ॥ २५ ॥ 
</details>

<details><summary>Eggeling</summary>

25. With that part of it which is dug in, he gains the world of the Fathers; and with what is above the dug-in part, up to the girdle-rope, he gains the world of men; and with what is above the rope, up to the top-ring, he gains the world of the gods; and what (space of) two or three fingers’ breadths

there is above the top-ring,--the gods called the 'Blessed [^egg_448],'--their world he therewith gains; verily, whosoever thus knows this, he becomes one of the same world with the blessed gods.

[^egg_448]: 174:1 On the 'sādhyas' see Weber, Ind. Stud. IX, p. 6, note 2.
</details>


## २६


<details open><summary>विश्वास-प्रस्तुतिः</summary>

तं वै᳘ पूर्व्वार्द्धे᳘ मिनोति॥  
व्व᳘ज्रो वै यू᳘पो व्व᳘ज्रो दण्डः᳘ पूर्वार्द्धं वै᳘ दण्ड᳘स्याभिप᳘द्य प्र᳘हरति पूर्व्वार्द्ध᳘ एष᳘ यज्ञ᳘स्य त᳘स्मात्पूर्वार्द्धे᳘ मिनोति॥
</details>

<details><summary>मूलम् - श्रीधरादि</summary>

तं वै᳘ पूर्व्वार्द्धे᳘ मिनोति॥  
व्व᳘ज्रो वै यू᳘पो व्व᳘ज्रो दण्डः᳘ पूर्वार्द्धं वै᳘ दण्ड᳘स्याभिप᳘द्य प्र᳘हरति पूर्व्वार्द्ध᳘ एष᳘ यज्ञ᳘स्य त᳘स्मात्पूर्वार्द्धे᳘ मिनोति॥
</details>

<details><summary>मूलम् - Weber</summary>

तं वै᳘ पूर्वार्धे᳘ मिनोति॥  
व᳘ज्रो वै यू᳘पो व᳘ज्रो दण्डः᳘ पूर्वार्धं वै᳘ दण्ड᳘स्याभिप᳘द्य प्र᳘हरति पूर्वार्ध᳘ एष᳘ यज्ञ᳘स्य त᳘स्मात्पूर्वार्धे᳘ मिनोति॥
</details>

<details><summary>मूलम् - विस्वरम्</summary>

तं वै पूर्वार्द्धे मिनोति । वज्रो वै यूपः । वज्रो दण्डः । पूर्वार्द्धं वै दण्डस्याभिपद्य प्रहरति पूर्वार्द्ध एष यज्ञस्य । तस्मात्पूर्वार्द्धे मिनोति ॥ २६ ॥ 
</details>

<details><summary>सायणः</summary>

यूपस्य पूर्वार्द्धं भूमौ यन्मानम्, तद्दण्डसाम्यतः स्तौति- **तं वै पूर्वार्द्धे मिनोती**ति । यज्ञस्य प्रहरणसाधनत्वात् दीर्घत्वाच्च वज्रो दण्डः । 'दण्डस्य पूर्वार्द्धम्' 'अभिपद्य' गृहीत्वा 'प्रहरति'; 'यज्ञस्य' अपि 'एषः' यूपः 'पूर्वार्द्ध;' होमात् पूर्वमनुष्ठेयत्वात् । 'तस्मात्' 'पूर्वार्द्धे' पूर्वभागे 'मिनोति' ॥ २६ ॥ 
</details>

<details><summary>Eggeling</summary>

26. That (sacrificial stake) he sets up on the fore-part (of the altar); for the stake is a thunderbolt, as the club is a thunderbolt. But in hurling the club one takes hold of its fore-part; and that (stake) is the fore-part of the sacrifice; therefore he sets it up on the fore-part (of the altar).
</details>


## २७


<details open><summary>विश्वास-प्रस्तुतिः</summary>

यज्ञे᳘न वै᳘ देवाः᳘॥  
(ऽ) इमां जि᳘तिं जिग्यु᳘र्यैषामियं जि᳘तिस्ते᳘ होचुः कथं᳘ न ऽइदं᳘ मनु᳘ष्यैरनभ्यारोह्य᳘ᳫँ᳘स्यादि᳘ति ते᳘ यज्ञ᳘स्य र᳘सं धीत्वा य᳘था म᳘धु मधुकृ᳘तो निर्द्ध᳘येयुर्व्विदु᳘ह्य यज्ञं यू᳘पेन योपयित्वा᳘ ति᳘रो ऽभवन्न᳘थ य᳘देनेना᳘ योपयंस्त᳘स्माद्यू᳘पो ना᳘म पुर᳘स्ताद्वै᳘ प्रज्ञा᳘ पुर᳘स्तान्मनोजवस्त᳘स्मात्पूर्व्वार्द्धे᳘ मिनोति॥
</details>

<details><summary>मूलम् - श्रीधरादि</summary>

यज्ञे᳘न वै᳘ देवाः᳘॥  
(ऽ) इमां जि᳘तिं जिग्यु᳘र्यैषामियं जि᳘तिस्ते᳘ होचुः कथं᳘ न ऽइदं᳘ मनु᳘ष्यैरनभ्यारोह्य᳘ᳫँ᳘स्यादि᳘ति ते᳘ यज्ञ᳘स्य र᳘सं धीत्वा य᳘था म᳘धु मधुकृ᳘तो निर्द्ध᳘येयुर्व्विदु᳘ह्य यज्ञं यू᳘पेन योपयित्वा᳘ ति᳘रो ऽभवन्न᳘थ य᳘देनेना᳘ योपयंस्त᳘स्माद्यू᳘पो ना᳘म पुर᳘स्ताद्वै᳘ प्रज्ञा᳘ पुर᳘स्तान्मनोजवस्त᳘स्मात्पूर्व्वार्द्धे᳘ मिनोति॥
</details>

<details><summary>मूलम् - Weber</summary>

यज्ञे᳘न वै᳘ देवाः᳟॥  
इमां जि᳘तिं जिग्युॗर्यैषामियं जि᳘तिस्ते᳘ होचुः कथं᳘ न इद᳘म् मनुॗष्यैरनभ्यारोह्य᳘ᳫं᳘ स्यादि᳘ति ते᳘ यज्ञ᳘स्य र᳘सं धीत्वा य᳘था म᳘धु मधुकृ᳘तो निर्ध᳘येयुर्विदु᳘ह्य यज्ञं यू᳘पेन योपयित्वा᳘ तिॗरो ऽभवन्न᳘थ य᳘देनेना᳘योपयंस्त᳘स्माद्यू᳘पो ना᳘म पुर᳘स्ताद्वै᳘ प्रज्ञा᳘ पुर᳘स्तान्मनोजवस्त᳘स्मात्पूर्वार्धे᳘ मिनोति॥
</details>

<details><summary>मूलम् - विस्वरम्</summary>

यज्ञेन वै देवा इमां जितिं जिग्युः- यैषामियं जितिः । ते होचुः- कथं न इदं मनुष्यैरनभ्यारोह्यं स्यादिति । ते यज्ञस्य रसं धीत्वा- यथा मधु मधुकृतो निर्द्धयेयुः- विदुह्य यज्ञं यूपेन योपयित्वा तिरो ऽभवन् । अथ यदेनेनायोपयन्- तस्माद्यूपो नाम । पुरस्ताद्वै प्रज्ञां । पुरस्तान्मनोजवः । तस्मात्पूर्वार्द्धे मिनोति ॥ २७ ॥ 
</details>

<details><summary>सायणः</summary>

प्रकारान्तरेण पूर्वार्द्धमभिमातुं भूयो द्योतयति- **यज्ञेन वै देवा** इत्यादिना । एतदसकृद्गतम् (श.प. ब्रा. १ । ६ । २ । १) । देवैस्तिरोभावितस्य यज्ञस्य यूपस्य इतरेषामनुष्ठातॄणां प्रज्ञापकत्वात्, प्रज्ञापकस्य पुरस्ताद्भावित्वदर्शनाद्यूपो ऽपि पुरस्ताद्देशे स्थाप्य इत्यर्थः । 'मनोजवः' मनसो वेगः । यूपस्य देवैराच्छादितयज्ञस्य प्रज्ञापकत्वं तैत्तिरीयके ऽप्युक्तम्- "यज्ञेन वै देवाः सुवर्गं लोकमायन्; ते ऽमन्यन्त, मनुष्या नो ऽन्वाभविष्यन्तीति; ते यूपेन योपयित्वा सुवर्गं लोकमायन् । तमृषयो यूपेनैवानुप्राजानन्; तद् यूपस्य यूपत्वम्"- (तै. सं. ६ । ३ । ४ । ७) इति ॥ २७ ॥ 
</details>

<details><summary>Eggeling</summary>

27. Verily, by means of the sacrifice the gods gained that supreme authority which they now wield. They spake, 'How may this (world) of ours be made unattainable to men?' They sipped the sap of the sacrifice, as bees would suck out honey, and having drained the sacrifice and scattered it by means of the sacrificial stake, they disappeared. And because they scattered (yopaya) therewith, therefore it is called yūpa (sacrificial stake). At the head stands intelligence, at the head swiftness of thought; therefore he sets it up on the fore-part (of the altar).
</details>


## २८


<details open><summary>विश्वास-प्रस्तुतिः</summary>

स वा᳘ ऽअष्टा᳘श्रिर्भवति॥  
अष्टा᳘क्षरा वै᳘ गायत्री᳘ पूर्व्वार्द्धो वै᳘ यज्ञ᳘स्य गायत्री᳘ पूर्व्वार्द्ध᳘ एष᳘ यज्ञ᳘स्य त᳘स्मादष्टा᳘श्रिर्भवति॥
</details>

<details><summary>मूलम् - श्रीधरादि</summary>

स वा᳘ ऽअष्टा᳘श्रिर्भवति॥  
अष्टा᳘क्षरा वै᳘ गायत्री᳘ पूर्व्वार्द्धो वै᳘ यज्ञ᳘स्य गायत्री᳘ पूर्व्वार्द्ध᳘ एष᳘ यज्ञ᳘स्य त᳘स्मादष्टा᳘श्रिर्भवति॥
</details>

<details><summary>मूलम् - Weber</summary>

स वा᳘ अष्टा᳘श्रिर्भवति॥  
अष्टा᳘क्षरा वै᳘ गायत्री᳘ पूर्वार्धो वै᳘ यज्ञ᳘स्य गायत्री᳘ पूर्वार्धे᳘ एष᳘ यज्ञ᳘स्य त᳘स्मादष्टा᳘श्रिर्भवति॥
</details>

<details><summary>मूलम् - विस्वरम्</summary>

स वा ऽअष्टाश्रिर्भवति । अष्टाक्षरा वै गायत्री । पूर्वार्द्धो वै यज्ञस्य गायत्री । पूर्वार्द्ध एष यज्ञस्य । तस्मादष्टाश्रिर्भवति ॥ २८ ॥ 
</details>

<details><summary>सायणः</summary>

**स वा अष्टाश्रिरि**त्यादि । स्पष्टम् ॥ २८ ॥ 
</details>

<details><summary>Eggeling</summary>

28. It is eight-cornered; for the gāyatrī  metre consists of eight syllables, and the gāyatrī is the fore-part of the sacrifice, as this (stake) is the forepart of the sacrifice; therefore it is eight-cornered.
</details>


## २९


<details open><summary>विश्वास-प्रस्तुतिः</summary>

त᳘ᳫँ᳘ ह स्मैतं᳘ देवा᳘ अनुप्र᳘हरन्ति॥  
य᳘थेदम᳘प्येतर्ह्ये᳘के ऽअनुप्रह᳘रन्ती᳘ति देवा᳘ अकुर्व्वन्नि᳘ति त᳘तो र᳘क्षाᳫंसि यज्ञ᳘मनू᳘दपिबन्त॥
</details>

<details><summary>मूलम् - श्रीधरादि</summary>

त᳘ᳫँ᳘ ह स्मैतं᳘ देवा᳘ अनुप्र᳘हरन्ति॥  
य᳘थेदम᳘प्येतर्ह्ये᳘के ऽअनुप्रह᳘रन्ती᳘ति देवा᳘ अकुर्व्वन्नि᳘ति त᳘तो र᳘क्षाᳫंसि यज्ञ᳘मनू᳘दपिबन्त॥
</details>

<details><summary>मूलम् - Weber</summary>

त᳘ᳫं᳘ ह स्मैतं᳘ देवा᳘ अनुप्र᳘हरन्ति॥  
य᳘थेदम᳘प्येतर्ह्ये᳘के ऽनुप्रह᳘रन्ती᳘ति देवा᳘ अकुर्वन्नि᳘ति त᳘तो र᳘क्षांसि यज्ञ᳘मनू᳘दपिबन्त॥
</details>

<details><summary>मूलम् - विस्वरम्</summary>

तं ह स्मैतं देवा अनुप्रहरन्ति । यथेदमप्येतर्ह्येके ऽनुप्रहरन्तीति- देवा अकुर्वन्निति । ततो रक्षांसि यज्ञमनूदपिबन्त ॥ २९ ॥ 
</details>

<details><summary>सायणः</summary>

यूपे [^१_२४२] निगूढस्य स्वरोरुत्तरत्र प्रतिपत्तिकर्मत्वेन यूपप्रतिनिध्यात्मना होममभिधातुमाह- **तं ह स्मैतमि**त्यादिना । **यथेदमप्येतर्ह्येक** इति । 'अप्येतर्हि' इदानीमपि, 'एके' अनुष्ठातारः, 'इदम्'- इत्यनुप्रहरणक्रियाविशेषणम् । देवा यथा, तथा अनुप्रहरन्तीत्यर्थः । इदानीमपि अनुप्रहरणमेव कुर्वन्ति । **देवा अकुर्वन्नि**ति । न तावद् यज्ञस्थानीयस्य यूपस्य दग्धत्वेन बाधकाभावात् यथाकामम् 'उदपिबन्त' ॥ २९ ॥ ३० ॥ 

[^१_२४२]: स्रुवेणावटे जुहोति तूष्णीम् । का. श्रौ. सू. ६ । ५३ । 
</details>

<details><summary>Eggeling</summary>

29. Now the gods once threw it after (the prastara into the fire) even as now some throw it after, thinking, 'So the gods did it.' Thereupon the Rakshas sipped the sacrifice (Soma) after (the gods).
</details>


## ३०


<details open><summary>विश्वास-प्रस्तुतिः</summary>

ते᳘ देवा᳘ अध्वर्यु᳘मब्रुवन्॥  
(न्यू) यूपशकल᳘मेव᳘ जुहुधि तद᳘हैष᳘ स्वगा᳘कृतो भविष्यति त᳘थो र᳘क्षाᳫंसि यज्ञं᳘[[!!]] नानू᳘त्पास्यन्ते ऽयं वै व्व᳘ज्र ऽउ᳘द्यत इति᳘[[!!]]॥
</details>

<details><summary>मूलम् - श्रीधरादि</summary>

ते᳘ देवा᳘ अध्वर्यु᳘मब्रुवन्॥  
(न्यू) यूपशकल᳘मेव᳘ जुहुधि तद᳘हैष᳘ स्वगा᳘कृतो भविष्यति त᳘थो र᳘क्षाᳫंसि यज्ञं᳘[[!!]] नानू᳘त्पास्यन्ते ऽयं वै व्व᳘ज्र ऽउ᳘द्यत इति᳘[[!!]]॥
</details>

<details><summary>मूलम् - Weber</summary>

ते᳘ देवा᳘ अध्वर्यु᳘मब्रुवन्॥  
यूपशकल᳘मेव᳘ जुहुधि तद᳘हैष᳘ स्वगा᳘कृतो भविष्यति त᳘थो र᳘क्षांसि यॗज्ञं नानू᳘त्पास्यन्ते ऽयं वै व᳘ज्र उ᳘द्यत इ᳘ति॥
</details>

<details><summary>मूलम् - विस्वरम्</summary>

ते देवा अध्वर्युमब्रुवन्- यूपशकलमेव जुहुधि, तदा हैष स्वगाकृतो भविष्यति, तथो रक्षांसि यज्ञं नानूत्पास्यन्ते- अयं वै वज्र उद्यत इति ॥ ३० ॥ 
</details>

<details><summary>सायणः</summary>

[व्याख्यानं नवविंशतितमे]
</details>

<details><summary>Eggeling</summary>

30. The gods said unto the Adhvaryu, 'Offer thou only a chip of the stake; thereby this (sacrificer)

will be bid good-speed [^egg_449]; and thus the Rakshas will not hereafter sip the sacrifice, thinking, "that (stake) surely is a raised thunderbolt."'

[^egg_449]: 175:1 See I, 8, 3, 11 seq.
</details>


## ३१


<details open><summary>विश्वास-प्रस्तुतिः</summary>

सो ऽध्वर्युः᳘॥  
(र्यू) यूपशकल᳘मे᳘वाजुहोत्तद᳘हैष᳘ स्वगा᳘कृत ऽआ᳘सीत्त᳘थो र᳘क्षाᳫं᳘सि यज्ञं᳘[[!!]] नानू᳘दपिबन्तायं वै व्व᳘ज्र ऽउ᳘द्यत इ᳘ति॥
</details>

<details><summary>मूलम् - श्रीधरादि</summary>

सो ऽध्वर्युः᳘॥  
(र्यू) यूपशकल᳘मे᳘वाजुहोत्तद᳘हैष᳘ स्वगा᳘कृत ऽआ᳘सीत्त᳘थो र᳘क्षाᳫं᳘सि यज्ञं᳘[[!!]] नानू᳘दपिबन्तायं वै व्व᳘ज्र ऽउ᳘द्यत इ᳘ति॥
</details>

<details><summary>मूलम् - Weber</summary>

सो ऽध्वर्युः᳟॥  
यूपशकल᳘मेॗवाजुहोत्तद᳘हैष᳘ स्वगा᳘कृत आ᳘सीत्त᳘थो र᳘क्षांसि यॗज्ञं नानू᳘दपिबन्तायं वै व᳘ज्र उ᳘द्यत इति॥
</details>

<details><summary>मूलम् - विस्वरम्</summary>

सो ऽध्वर्युर्यूपशकलमेवाजुहोत् । तद हैष स्वगाकृत आसीत् । तथो रक्षांसि यज्ञं नानूदपिबन्त अयं वै वज्र उद्यत इति ॥ ३१ ॥ 
</details>

<details><summary>सायणः</summary>

**सो ऽध्वर्युरि**ति । देवाः 'तत्' तेनैव खलु 'एषः' यज्ञः 'स्वगाकृतः' स्वं स्थानं प्राप्तः, कृतप्रतिपत्तिकः 'आसीत्' । स्पष्टमन्यत् ॥ ३१ ॥ ३२ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथब्राह्मणभाष्ये तृतीयकाण्डे सप्तमाध्याये प्रथमं ब्राह्मणम् ॥ (३-७-१) 
</details>

<details><summary>Eggeling</summary>

31. The Adhvaryu, then, offered up only a chip of the stake, and thereby that (sacrificer) was bid good-speed; and thus the Rakshas did not thereafter sip the sacrifice, thinking, 'that surely is a raised thunderbolt.'
</details>


## ३२


<details open><summary>विश्वास-प्रस्तुतिः</summary>

त᳘थो ऽए᳘वैष᳘ ऽएत᳘त्॥  
(द्यू) यूपशकल᳘मेव᳘ जुहोति तद᳘हैष᳘ स्वगा᳘कृतो भवति त᳘थो र᳘क्षाᳫँ᳭सि यज्ञं᳘[[!!]] नानूत्पिबन्ते ऽयं वै व्व᳘ज्र उ᳘द्यत इ᳘ति स᳘ जुहोति दि᳘वं ते धूमो᳘ गच्छतु᳘ स्वर्ज्यो᳘तिः[[!!]] पृथिवीं भ᳘स्मना᳘पृण स्वाहे᳘ति॥
</details>

<details><summary>मूलम् - श्रीधरादि</summary>

त᳘थो ऽए᳘वैष᳘ ऽएत᳘त्॥  
(द्यू) यूपशकल᳘मेव᳘ जुहोति तद᳘हैष᳘ स्वगा᳘कृतो भवति त᳘थो र᳘क्षाᳫँ᳭सि यज्ञं᳘[[!!]] नानूत्पिबन्ते ऽयं वै व्व᳘ज्र उ᳘द्यत इ᳘ति स᳘ जुहोति दि᳘वं ते धूमो᳘ गच्छतु᳘ स्वर्ज्यो᳘तिः[[!!]] पृथिवीं भ᳘स्मना᳘पृण स्वाहे᳘ति॥
</details>

<details><summary>मूलम् - Weber</summary>

त᳘थो एॗवैष᳘ एत᳘त्॥  
यूपशकल᳘मेव᳘ जुहोति तद᳘हैष᳘ स्वगा᳘कृतो भवति त᳘थो र᳘क्षांसि यॗज्ञं नानूत्पिबन्ते ऽयं वै व᳘ज्र उ᳘द्यत इ᳘ति स᳘ जुहोति दि᳘वं ते धूमो᳘ गछतु स्व᳘र्ज्यो᳘तिह् पृथिवीम् भ᳘स्मना᳘पृण स्वाहेति॥
</details>

<details><summary>मूलम् - विस्वरम्</summary>

तथो ऽएवैष एतद्यूपशकलमेव जुहोति । तदहैष स्वगाकृतो भवति । तथो रक्षांसि यज्ञं नानूत्पिबन्ते- अयं वै वज्र उद्यत इति । स जुहोति- **"दिवं ते धूमो गच्छतु स्वर्ज्योतिः । पृथिवीं भस्मना पृण स्वाहा"**- (माध्यं. सं. ६ । २१) (तै. सं. ६ । ३ । ३ । ४) इति ॥ ३२ ॥ 
</details>

<details><summary>सायणः</summary>

[व्याख्यानं एकत्रिंशतितमे]
</details>

<details><summary>Eggeling</summary>

32. And in like manner does he now only offer up that chip of the sacrificial stake [^egg_450]; thereby this (sacrificer) is bid good-speed; and thus the Rakshas do not thereafter sip the sacrifice, thinking, 'that surely is a raised thunderbolt!' He offers it [^egg_451] with the text (Vāj. S. VI, 21), 'May thy smoke rise up to the sky, thy light to the heavens! fill the earth with ashes, Hail!'

[^egg_450]: 175:2 See Ait. Br. II, 3.

[^egg_451]: 175:3 The offering of the chips does not take place till the end of the after-offerings (see note to III, 8, 5, 6). It is somewhat strange that it should be anticipated in this place, both in this and the Kāṇva recensions.
</details>

