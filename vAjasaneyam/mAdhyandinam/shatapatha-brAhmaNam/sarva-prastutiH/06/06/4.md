+++
title = "४"

+++


## ०१


<details open><summary>विश्वास-प्रस्तुतिः</summary>

अ᳘थ व्विष्णुक्रमा᳘न्क्रान्त्वा᳘॥  
व्वात्सप्रे᳘णोपस्थाया᳘स्तमित ऽआदित्ये भ᳘स्मैव᳘ प्रथममु᳘द्वपत्येतद्वा᳘ ऽएनमेतेना᳘न्नेन प्रीणात्येता᳘भिः समि᳘द्भिस्तस्या᳘न्नस्य जग्ध᳘स्यैष᳘ पाप्मा᳘ सीदति भ᳘स्म ते᳘नैनमेतद्व्या᳘वर्त्तयति त᳘स्मिन्न᳘पहतपाप्मन्वा᳘चं व्वि᳘सृजते व्वा᳘चं व्विसृ᳘ज्य समि᳘धमा᳘दधाति रा᳘त्र्या ऽए᳘वैनमेतद᳘न्नेन प्रीणाति रा᳘त्रीᳫँ᳭ रात्रीम᳘प्रयावं भ᳘रन्त ऽइ᳘ति त᳘स्योक्तो ब᳘न्धू रा᳘त्र्या ऽए᳘वैताम᳘रिष्टिᳫँ᳭ स्वस्तिमा᳘शास्ते तद्यत्किञ्चा᳘तो रा᳘त्र्योपसमाद᳘धात्या᳘हुतिकृतᳫँ᳭ है᳘वास्मै त᳘दुपसमा᳘दधाति॥
</details>

<details><summary>मूलम् - श्रीधरादि</summary>

अ᳘थ व्विष्णुक्रमा᳘न्क्रान्त्वा᳘॥  
व्वात्सप्रे᳘णोपस्थाया᳘स्तमित ऽआदित्ये भ᳘स्मैव᳘ प्रथममु᳘द्वपत्येतद्वा᳘ ऽएनमेतेना᳘न्नेन प्रीणात्येता᳘भिः समि᳘द्भिस्तस्या᳘न्नस्य जग्ध᳘स्यैष᳘ पाप्मा᳘ सीदति भ᳘स्म ते᳘नैनमेतद्व्या᳘वर्त्तयति त᳘स्मिन्न᳘पहतपाप्मन्वा᳘चं व्वि᳘सृजते व्वा᳘चं व्विसृ᳘ज्य समि᳘धमा᳘दधाति रा᳘त्र्या ऽए᳘वैनमेतद᳘न्नेन प्रीणाति रा᳘त्रीᳫँ᳭ रात्रीम᳘प्रयावं भ᳘रन्त ऽइ᳘ति त᳘स्योक्तो ब᳘न्धू रा᳘त्र्या ऽए᳘वैताम᳘रिष्टिᳫँ᳭ स्वस्तिमा᳘शास्ते तद्यत्किञ्चा᳘तो रा᳘त्र्योपसमाद᳘धात्या᳘हुतिकृतᳫँ᳭ है᳘वास्मै त᳘दुपसमा᳘दधाति॥
</details>

<details><summary>मूलम् - Weber</summary>

अ᳘थ विष्णुक्रमा᳘न्क्रान्त्वा᳟॥  
वात्सप्रे᳘णोपस्थाया᳘स्तमित आदित्ये भ᳘स्मैव᳘ प्रथममु᳘द्वपत्येतद्वा᳘ एनमेतेना᳘न्नेन प्रीणात्येता᳘भिः समि᳘द्भिस्तस्या᳘न्नस्य जग्घ᳘स्यैष᳘ पाप्मा᳘ सीदति भ᳘स्म ते᳘नैनमेतद्व्या᳘वर्तयति त᳘स्मिन्न᳘पहतपाप्मन्वा᳘चं वि᳘सृजते वा᳘चं विसृ᳘ज्य समि᳘धमा᳘दधाति रा᳘त्र्या एॗवैनमेतद᳘न्नेन प्रीणाति रा᳘त्रीं-रात्रीम᳘प्रयावम् भ᳘रन्त इ᳘ति त᳘स्योक्तो ब᳘न्धू रा᳘त्र्या एॗवैताम᳘रिष्टिᳫं स्वस्तिमा᳘शास्ते तद्यत्किं चा᳘ती रा᳘त्र्योपसमाद᳘धात्या᳘हुतिकृतᳫं हैॗवास्मै त᳘दुपसमा᳘दधाति॥
</details>

<details><summary>मूलम् - विस्वरम्</summary>

अथ विष्णुक्रमान्क्रान्त्वा, वात्सप्रेणोपस्थाय, अस्तमित ऽआदित्ये भस्मैव प्रथममुद्वपति । एतद्वा एनमेतेनान्नेन प्रीणाति- एताभिः समिद्भिः । तस्यान्नस्य जग्धस्यैष पाप्मा सीदति- भस्म । तेनैनमेतद् व्यावर्त्तयति । तस्मिन्नपहतपाप्मन् वाचं विसृजते । वाचं विसृज्य, समिधमादधाति । रात्र्या ऽएवैनमेतदन्नेन प्रीणाति । रात्रीं रात्रीमप्रयावं भरन्त इति । तस्योक्तो बन्धुः । राज्या ऽएवैतामरिष्टिं स्वस्तिमाशास्ते । तद्यत् किञ्चातो रात्र्योपसमादधाति; आहुतिकृतं हैवास्मै तदुपसमादधाति ॥ १ ॥ 
</details>

<details><summary>सायणः</summary>

अथ समिदाधानानतरं भस्मोद्वपनस्य कालमाह- **अथ विष्णुक्रमान् क्रान्त्वा वात्सप्रेणोपस्थायास्तमित आदित्ये भस्मैव प्रथममुद्वपती**ति [^१_१९६] । विष्णुक्रमवात्सप्रयोः स्वरूपमुपरिष्टाद् [^२_१९६] वक्ष्यते । 'प्रथमं' रात्रौ कर्त्तव्याया एकस्याः समिधः आधानात् पूर्वं 'भस्म' 'उद्वपति' अपगमयति । उद्वपनं प्रशंसति- एतद्वा एनमिति । समिदाधानमेव अग्नेः अन्नेन प्रीणनम्, अतो 'जग्धस्य' भक्षितस्य 'अन्नस्य' पापरूपं 'भस्म' 'सीदति' अवशिष्यते । 'एतत्' एतेन पापशमनेनैव 'एनम्' अग्निम् 'तेन' भस्मना 'व्यावर्त्तयति' यद्वा, 'एतत्' एतेन पापशमनप्रकारेण 'एनं' 'व्यावर्त्तयति' पश्चात् 'तस्मिन्' अग्नौ 'अपहतपाप्मन्' भस्माख्यपापरहिते सति पश्चात् अस्तमयात् प्राक् गृहीतां 'वाचम्', तदा 'विसृज्य' 'समिधम्' आदध्यात् । तत्समिदाधानम् अग्नेः रात्रिभोजनान्नस्थानीयम् ॥ तत्र मन्त्रं विधाय, तद्व्याख्यानं प्रागुक्तमित्यतिदिशति- **रात्रीꣳ रात्रीमप्रयावं भरन्त इती**ति [^३_१९६] । **तस्योक्तो बन्धुरि**ति । समिदाधानप्रस्तावे "अहरहरप्रयावं भरन्तः" (श. प. ६ । ६ । ३ । ८) इत्यत्र । तात्पर्यं दर्शयति- **रात्र्या एवैतामरिष्टिं स्वस्तिमाशास्ते** इति । रात्रीमिति मन्त्रपाठेन कृत्स्नायाः रात्र्याः सम्बन्धिनीमरिष्टिं सारहितां स्वस्तिम् अस्तिरभिपूजितः स च सुष्ठु अस्तीति स्वस्तिः तामग्नेराशास्ते । आशासनस्यापि प्रयोजनमाह- **तद्यत्किञ्चे**ति । अतः कारणात् तत्राग्नौ यत् किञ्चित् काष्ठादिकमादधाति, 'तत्' सर्वम् 'अस्मै' अग्नये 'आहुतिकृतमेव' 'उपसमादधाति' ॥ १ ॥ 

[^१_१९६]: विष्णुक्रमान् क्रमते व्विष्णोरिति प्रतिमंत्रमग्न्युद्ग्रभणं च तस्मिन् । वात्सप्रेण दिवस्परीत्येकादशभिः । उखाया भस्मोद्वपनमस्तमिते पात्रे का० श्रौ० सू० १६ । १६६-१७० ॥ 

[^२_१९६]: इहैव सप्तमाध्याये चतुर्थब्राह्मणे द्रष्टव्यम् श. प. ६ । ७ । ४ । 

[^३_१९६]: व्वाचं व्विसृज्य समिदाधान रात्री रात्रीमप्रयावमिति का. श्रौ. सू. १६ । १७१ । 
</details>

<details><summary>Eggeling</summary>

1. Having then stridden the Vishṇu strides, and reverentially stood by (the fire) with the Vātsapra [^egg_496] (hymn), after the sun has set, he in the first place throws out the ashes (from the fire-pan). For at that (former) time he regales him (Agni) with that food, those kindling-sticks; and the foul part of that eaten food sinks to the bottom as ashes. He now clears him thereof, and infuses speech into him [^egg_497], thus freed from foulness. Having infused speech, he puts on a kindling-stick,--and thereby regales him with food for the night,--with, 'Night for night bearing unremittingly [^egg_498]'--the meaning of this has been told: he prays for that same security and wellbeing for the night; and whatsoever he puts on 'thereafter by night, that he puts on as a libation offered to him [^egg_499].

[^egg_496]: 261:1 See VI, 7, 4, 1 seq.

[^egg_497]: 261:2 Or, sets free the speech in him.

[^egg_498]: 261:3 See above, VI, 6, 3, 8.

[^egg_499]: 261:4 Lit. 'made into a libation for him.'
</details>


## ०२


<details open><summary>विश्वास-प्रस्तुतिः</summary>

(त्य᳘) अ᳘थ प्रातरु᳘दित ऽआदित्ये[[!!]]॥  
भ᳘स्मैव᳘ प्रथममुद्वपत्येतद्वा᳘ ऽएनमेतेना᳘न्नेन[[!!]] प्रीणात्येत᳘या समि᳘धा य᳘च्च रा᳘त्र्योपसमाद᳘धाति तस्या᳘न्नस्य जग्ध᳘स्यैष᳘ पाप्मा᳘ सीदति भ᳘स्म ते᳘नैनमेतद्व्या᳘वर्त्तयति त᳘स्मिन्न᳘पहतपाप्मन्वा᳘चं व्वि᳘सृजते व्वा᳘चं विसृ᳘ज्य समि᳘धमा᳘दधात्य᳘ह्न ऽए᳘वैनमेतद᳘न्नेन प्रीणात्य᳘हरहर᳘प्रयावं भ᳘रन्त ऽइ᳘ति त᳘स्योक्तो ब᳘न्धुर᳘ह्न ऽए᳘वैताम᳘रिष्टिᳫँ᳭ स्वस्तिमा᳘शास्ते तद्यत्किञ्चातो᳘ ऽह्नोपसमाद᳘धात्या᳘हुतिकृतᳫँ᳭ है᳘वास्मै त᳘दुपसमा᳘दधाति॥
</details>

<details><summary>मूलम् - श्रीधरादि</summary>

(त्य᳘) अ᳘थ प्रातरु᳘दित ऽआदित्ये[[!!]]॥  
भ᳘स्मैव᳘ प्रथममुद्वपत्येतद्वा᳘ ऽएनमेतेना᳘न्नेन[[!!]] प्रीणात्येत᳘या समि᳘धा य᳘च्च रा᳘त्र्योपसमाद᳘धाति तस्या᳘न्नस्य जग्ध᳘स्यैष᳘ पाप्मा᳘ सीदति भ᳘स्म ते᳘नैनमेतद्व्या᳘वर्त्तयति त᳘स्मिन्न᳘पहतपाप्मन्वा᳘चं व्वि᳘सृजते व्वा᳘चं विसृ᳘ज्य समि᳘धमा᳘दधात्य᳘ह्न ऽए᳘वैनमेतद᳘न्नेन प्रीणात्य᳘हरहर᳘प्रयावं भ᳘रन्त ऽइ᳘ति त᳘स्योक्तो ब᳘न्धुर᳘ह्न ऽए᳘वैताम᳘रिष्टिᳫँ᳭ स्वस्तिमा᳘शास्ते तद्यत्किञ्चातो᳘ ऽह्नोपसमाद᳘धात्या᳘हुतिकृतᳫँ᳭ है᳘वास्मै त᳘दुपसमा᳘दधाति॥
</details>

<details><summary>मूलम् - Weber</summary>

अ᳘थ प्रातरु᳘दित आदित्ये᳟॥  
भ᳘स्मैव᳘ प्रथममु᳘द्वपत्येतद्वा᳘ एनमेतेना᳘न्नेन प्रीणात्येत᳘या समि᳘धा य᳘च्च रा᳘त्र्योपसमाद᳘धाति तस्या᳘न्नस्य जग्घ᳘स्यैष᳘ पाप्मा᳘ सीदति भ᳘स्म ते᳘नैनमेतद्व्या᳘वर्तयति त᳘स्मिन्न᳘पहतपाप्मन्वा᳘चं वि᳘सृजते वा᳘चं विसृ᳘ज्य समि᳘धमा᳘दधात्य᳘ह्न एॗवैनमेतद᳘न्नेन प्रीणात्य᳘हरहर᳘प्रयावम् भ᳘रन्त इ᳘ति त᳘स्योक्तो ब᳘न्धुर᳘ह्न एॗवैताम᳘रिष्टिᳫं स्वस्तिमा᳘शास्ते तद्यत्किं चातो᳘ ऽह्नोपसमाद᳘धात्या᳘हुतिकृतᳫं हैॗवास्मै त᳘दुपसमा᳘दधाति॥
</details>

<details><summary>मूलम् - विस्वरम्</summary>

अथ प्रातरुदित ऽआदित्ये भस्मैव प्रथममुद्वपति । एतद्वा ऽएनमेतेनान्नेन प्रीणाति- एतया समिधा, यच्च रात्र्योपसमादधाति । तस्यान्नस्य जग्धस्यैष पाप्मा सीदति- भस्म । तेनैनमेतद्व्यावर्त्तयति । तस्मिन्नपहतपाप्मन्वाचं विसृजति । वाचं विसृज्य समिधमादधाति । अह्न एवैनमेतदन्नेन प्रीणाति- अहरहरप्रयावं भरन्त इति । तस्योक्तो बन्धुः । अह्न ऽएवैतामरिष्टिं स्वस्तिमाशास्ते । तद्यत्किञ्चातो ऽह्नोपसमादधाति- आहुतिकृतं हैवास्मै तदुपसमादधाति ॥ २ ॥ 
</details>

<details><summary>सायणः</summary>

रात्रौ यत् कर्त्तव्यं भस्मोद्वपनादि उक्तम्, तत् सर्वं प्रातरपि विधत्ते- **अथ प्रातरुदित आदित्य** इत्यादिना **आहुतिकृतं हैवास्मै तदुपसमादधाती**त्यन्तेन । एतत् पूर्ववद् व्याख्येयम् । "अहरहरप्रयावम्"- इति मन्त्रपाठे विशेषः ॥ २ ॥ 
</details>

<details><summary>Eggeling</summary>

2. And in the morning, when the sun has risen, he in the first place throws out the ashes. For at that (former) time he regales him with that food, that kindling-stick; and the foul part of that eaten food which he puts on during the night sinks to the

bottom as ashes. He now clears him thereof, and infuses speech into him thus freed from foulness. Having infused speech, he puts on a kindling-stick,--and thereby regales him with food for the day--with, 'Day by day bearing unremittingly;'--the meaning of this has been told: he prays for that same security and well-being for the day; and whatsoever he puts on thereafter by day, that he puts on as a libation offered to him.
</details>


## ०३


<details open><summary>विश्वास-प्रस्तुतिः</summary>

(त्य) अहोरात्रे वा᳘ ऽअभिव᳘र्तमाने[[!!]] संव्वत्सर᳘माप्नुतः संव्वत्सर᳘ ऽइदᳫँ᳭ स᳘र्व्वमाह्णायै᳘वैताम᳘रिष्टिᳫँ᳭ स्वस्तिमा᳘शास्ते॥
</details>

<details><summary>मूलम् - श्रीधरादि</summary>

(त्य) अहोरात्रे वा᳘ ऽअभिव᳘र्तमाने[[!!]] संव्वत्सर᳘माप्नुतः संव्वत्सर᳘ ऽइदᳫँ᳭ स᳘र्व्वमाह्णायै᳘वैताम᳘रिष्टिᳫँ᳭ स्वस्तिमा᳘शास्ते॥
</details>

<details><summary>मूलम् - Weber</summary>

अहोरात्रे वा᳘ अभि᳘वर्तमाने संवत्सर᳘माप्नुतः संवत्सर᳘ इदᳫं स᳘र्वमाह्ना᳘यैॗवैताम᳘रिष्टिᳫं स्वस्तिमा᳘शास्ते॥
</details>

<details><summary>मूलम् - विस्वरम्</summary>

अहोरात्रे वा ऽअभिवर्तमाने संवत्सरमाप्नुतः । संवत्सर इदं सर्वम् । आह्नायैवैतामरिष्टिं स्वस्तिमाशास्ते ॥ ३ ॥ 
</details>

<details><summary>सायणः</summary>

रात्रावहनि च क्रियमाणे समिदाधानभस्मोद्वपने समुच्चित्य प्रशंसति- **अहोरात्रे वा अभिवर्त्तमाने संवत्सरमाप्नुत** इति । एतस्य सर्वस्य जगतः संवत्सरोपलक्षितकालाधारत्वात् अहोरात्रस्य सर्वजगदात्मकत्वम् । 'आह्नाय' संवत्सराय । अत्र कात्यायनः- "उखाया भस्मोद्वपनमस्तमिते पात्रे, वाचं विसृज्य समिदाधानं रात्रीꣳ रात्रीमप्रयावमिति, एवमुदिते भस्मोद्वपनादि, अहरहरित्याधानम्"- (का. श्रौ. सू. १६ । १७०-१७३) इति ॥ ३ ॥ 
</details>

<details><summary>Eggeling</summary>

3. Verily, day and night passing on come up to a year, and the year is everything here: he prays for that security and well-being for a succession of days.
</details>


## ०४


<details open><summary>विश्वास-प्रस्तुतिः</summary>

(स्ते᳘ ऽथ) अ᳘थ य᳘दा ऽस्मै व्रतं᳘ प्रय᳘च्छन्ति॥  
(न्त्य᳘) अ᳘थ व्व्रते न्य᳘ज्य समि᳘धमा᳘दधाति न᳘ व्व्रते न्यञ्ज्यादि᳘त्यु[[!!]] है᳘क ऽआहुरा᳘हुतिं त᳘ज्जुहुयाद᳘नवकॢप्तं वै तद्य᳘द्दीक्षित ऽआ᳘हुतिं जुहुयादि᳘ति॥
</details>

<details><summary>मूलम् - श्रीधरादि</summary>

(स्ते᳘ ऽथ) अ᳘थ य᳘दा ऽस्मै व्रतं᳘ प्रय᳘च्छन्ति॥  
(न्त्य᳘) अ᳘थ व्व्रते न्य᳘ज्य समि᳘धमा᳘दधाति न᳘ व्व्रते न्यञ्ज्यादि᳘त्यु[[!!]] है᳘क ऽआहुरा᳘हुतिं त᳘ज्जुहुयाद᳘नवकॢप्तं वै तद्य᳘द्दीक्षित ऽआ᳘हुतिं जुहुयादि᳘ति॥
</details>

<details><summary>मूलम् - Weber</summary>

अ᳘थ यॗदास्मै व्रत᳘म् प्रय᳘छन्ति॥  
अ᳘थ व्रते न्य᳘ज्य समि᳘धमा᳘दधाति न᳘ व्रते न्य᳘ञ्ज्यादि᳘त्यु है᳘क आहुरा᳘हुतिं त᳘ज्जुहुयाद᳘नवकॢप्तं वै तद्य᳘द्दीक्षित आ᳘हुतिं जुहुयादि᳘ति॥
</details>

<details><summary>मूलम् - विस्वरम्</summary>

अथ यदा ऽस्मै व्रतं प्रयच्छन्ति- अथ व्रते न्यज्य समिधमादधाति । न व्रते न्यञ्ज्यादित्यु हैक ऽआहुः । आहुतिं तज्जुहुयात् । अनवक्लृप्तं वै तद्- यद्दीक्षित आहुतिं जुहुयादिति ॥ ४ ॥ 
</details>

<details><summary>सायणः</summary>

व्रतप्रदानकाले व्रतपयसि समिधं न्यज्याधातव्यमिति विधत्ते- **अथ यदा ऽस्मै व्रतमि**ति [^१_१९७] । 'व्रतं' तत्साधनं पयः । अत्र केषाञ्चित् पक्षमुदाहृत्य तं निराकृत्य स्वपक्षमुपसंहरति- **न व्रते न्यञ्ज्यादित्यु हैक आहुरि**ति । न्यञ्जनपक्षे दोषमाह- **आहुतिं तज्जुहुयादि**ति । अस्त्वाहुतिः तत् को बाध इत्यत आह- **अनवक्लृप्तं वै तदि**ति । 'अनवक्लृप्तम्' असमर्थम्, अनधिकृतमित्यर्थः; "दीक्षितो न जुहोति न ददाति न पचति" इति निषेधात् ॥ ४ ॥ 

[^१_१९७]: न्यज्य समिधं व्व्रते प्रत्ते प्रत्ते ऽन्नपत इत्याधानम् । का० श्रौ० सू० १६ । १७७ ॥ 
</details>

<details><summary>Eggeling</summary>

4. And when they give him (the Sacrificer) the fast-milk, he puts on a kindling-stick, after dipping it into the fast-milk. Some, however, say, 'Let him not dip it into the fast-milk: he would be offering a libation, and it would be improper were one who is initiated to offer a libation.'
</details>


## ०५


<details open><summary>विश्वास-प्रस्तुतिः</summary>

स वै᳘ न्यञ्ज्यादेव[[!!]]॥  
दै᳘वो वा᳘ ऽअस्यैष᳘ ऽआत्मा᳘ मानुषो ऽयᳫँ᳭[[!!]] स यन्न᳘ न्यञ्ज्यान्न᳘ हैतं दै᳘वमात्मा᳘नं प्रीणीयाद᳘थ य᳘न्न्यन᳘क्ति त᳘थो हैतं दै᳘वमात्मा᳘नं प्रीणाति सा य᳘त्समित्ते᳘न ना᳘हुतिर्य᳘दु व्व्रते᳘ न्यक्ता तेना᳘न्नम᳘न्नᳫँ᳭ हि᳘ व्रतम्[[!!]]॥
</details>

<details><summary>मूलम् - श्रीधरादि</summary>

स वै᳘ न्यञ्ज्यादेव[[!!]]॥  
दै᳘वो वा᳘ ऽअस्यैष᳘ ऽआत्मा᳘ मानुषो ऽयᳫँ᳭[[!!]] स यन्न᳘ न्यञ्ज्यान्न᳘ हैतं दै᳘वमात्मा᳘नं प्रीणीयाद᳘थ य᳘न्न्यन᳘क्ति त᳘थो हैतं दै᳘वमात्मा᳘नं प्रीणाति सा य᳘त्समित्ते᳘न ना᳘हुतिर्य᳘दु व्व्रते᳘ न्यक्ता तेना᳘न्नम᳘न्नᳫँ᳭ हि᳘ व्रतम्[[!!]]॥
</details>

<details><summary>मूलम् - Weber</summary>

स वै न्य᳘ञ्ज्यादेव᳟॥  
दे᳘वो वा᳘ अस्यैष᳘ आत्मा᳘ मानुॗषो ऽयᳫं स यन्न᳘ न्यञ्ज्यान्न᳘ हैतं दै᳘वमात्मा᳘नम् प्रीणीयाद᳘थ य᳘न्न्यन᳘क्ति त᳘थो हैतं दै᳘वमात्मा᳘नम् प्रीणाति सा य᳘त्समित्ते᳘न ना᳘हुतिर्य᳘दु व्रते᳘ न्यक्ता तेना᳘न्नम᳘न्नᳫं हि᳘ व्रत᳘म्॥
</details>

<details><summary>मूलम् - विस्वरम्</summary>

स वै न्यञ्ज्यादेव । दैवो वा ऽअस्यैष आत्मा, मानुषो ऽयम् । स यन्न न्यञ्ज्यात्- न हैतं दैवमात्मानं प्रीणीयात् । अथ यन्न्यनक्ति- तथो हैतं दैवमात्मानं प्रीणाति । सा यत् समित्- तेन नाहुतिः । यदु व्रते न्यक्ता- तेनान्नम् । अन्नं हि व्रतम् ॥ ५ ॥ 
</details>

<details><summary>सायणः</summary>

स्वपक्षे युक्तिमाह- **स वै न्यञ्ज्यादेव दैवो वा** इत्यादिना । 'अस्य' यजमानस्य 'दैवः देवसम्बन्धी 'आत्मा' शरीरम् । क इत्याकाङ्क्षायामाह- **एष** इति । 'एषः' अग्निरित्यर्थः । उत्तरत्र वैश्वानररूपेण यजमानस्योत्पत्तेः 'अयं' पाञ्चभौतिकः आत्मा 'मानुषः,' अतो न्यञ्जने अकृते सति देवतासम्बन्धिनं स्वात्मानं न प्रीणीयात्; न्यञ्जने तु प्रीणात्येव । ननु अनवक्लृप्तिदोष उक्तः, तस्य कः परिहार इति, तत्राह- **सा यत् समित् तेन नाहुतिरि**ति । दैवस्यात्मनः कथं व्रताख्यान्नलाभ इति तत्राह- **यदु व्रते न्यक्ता, तेनान्नमि**ति । ननु पय एव कथमन्नमित्यत आह- **अन्नं हि व्रतमि**ति ॥ ५ ॥ 
</details>

<details><summary>Eggeling</summary>

5. Let him nevertheless dip it in, for that (Āhavanīya fire) is his (the Sacrificer's) divine body, and this (real body of his) is his human one. Now were he not to dip it in, he would not be satisfying that divine body of his; but when he clips it in, he does so satisfy that divine body. And in that it is a kindling-stick, it is not a libation; and in that it is dipped into the fast-milk, it is food, for the fast-milk is food.
</details>


## ०६


<details open><summary>विश्वास-प्रस्तुतिः</summary>

(ᳫँ᳭) स वै᳘ समि᳘धमाधाया᳘थ व्व्रतयति॥  
दै᳘वो वा᳘ ऽअस्यैष᳘ ऽआत्मा᳘ मानु᳘षो ऽयं᳘ देवा᳘ ऽउ वा ऽअग्रे᳘ ऽथ मनु᳘ष्यास्त᳘स्मात्समि᳘धमाधाया᳘थ व्व्रतयति॥
</details>

<details><summary>मूलम् - श्रीधरादि</summary>

(ᳫँ᳭) स वै᳘ समि᳘धमाधाया᳘थ व्व्रतयति॥  
दै᳘वो वा᳘ ऽअस्यैष᳘ ऽआत्मा᳘ मानु᳘षो ऽयं᳘ देवा᳘ ऽउ वा ऽअग्रे᳘ ऽथ मनु᳘ष्यास्त᳘स्मात्समि᳘धमाधाया᳘थ व्व्रतयति॥
</details>

<details><summary>मूलम् - Weber</summary>

स वै᳘ समि᳘धमाधाया᳘थ व्रतयति॥  
दै᳘वो वा᳘ अस्यैष᳘ आत्मा᳘ मानुॗषो ऽयं᳘ देवा᳘ उ वा अग्रे᳘ ऽथ मनुॗष्यास्त᳘स्मात्समि᳘धमाधाया᳘थ व्रतयति॥
</details>

<details><summary>मूलम् - विस्वरम्</summary>

स वै समिधमाधायाथ व्रतयति । दैवो वा ऽअस्यैष आत्मा, मानुषो ऽयम् । देवा उ वा ऽअग्रे, अथ मनुष्याः । तस्मात् समिधमाधायाथ व्रतयति ॥ ६ ॥ 
</details>

<details><summary>सायणः</summary>

व्रतपरिग्रहस्य समिदाधानानन्तर्यं प्रशंसति- **स वै समिधमाधायाथ व्रतयति दैवो वा** इति ॥ ६ ॥ 
</details>

<details><summary>Eggeling</summary>

6. And having put on the kindling-stick, he drinks the fast-milk; for that (fire) is his divine body, and this (body of his) is the human one; and the gods (come) first, and then men: hence he drinks the fast-milk after putting the kindling-stick on (the fire).
</details>


## ०७


<details open><summary>विश्वास-प्रस्तुतिः</summary>

(त्य᳘) अ᳘न्नपते᳘ ऽन्नस्य नो देहीति[[!!]]॥  
(त्य᳘) अ᳘शनपते᳘ ऽशनस्य नो देही᳘त्येत᳘दनमीव᳘स्य शुष्मि᳘ण ऽइ᳘त्यनशनाय᳘स्य शुष्मि᳘ण ऽइ᳘त्येतत्प्र᳘प्र दाता᳘रं तारिष ऽइ᳘ति य᳘जमानो वै᳘ दाता प्र य᳘जमानं तारिष ऽइ᳘त्येतदू᳘र्जं धेहि द्विप᳘दे च᳘तुष्पद ऽइ᳘त्याशि᳘षमा᳘शास्ते᳘ य᳘दु भिन्ना᳘यै प्रा᳘यश्चित्तिमाहो᳘त्तरस्मिंस्त᳘दन्वाख्या᳘न ऽइ᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘न्नपते᳘ ऽन्नस्य नो देहीति[[!!]]॥  
(त्य᳘) अ᳘शनपते᳘ ऽशनस्य नो देही᳘त्येत᳘दनमीव᳘स्य शुष्मि᳘ण ऽइ᳘त्यनशनाय᳘स्य शुष्मि᳘ण ऽइ᳘त्येतत्प्र᳘प्र दाता᳘रं तारिष ऽइ᳘ति य᳘जमानो वै᳘ दाता प्र य᳘जमानं तारिष ऽइ᳘त्येतदू᳘र्जं धेहि द्विप᳘दे च᳘तुष्पद ऽइ᳘त्याशि᳘षमा᳘शास्ते᳘ य᳘दु भिन्ना᳘यै प्रा᳘यश्चित्तिमाहो᳘त्तरस्मिंस्त᳘दन्वाख्या᳘न ऽइ᳘ति॥
</details>

<details><summary>मूलम् - Weber</summary>

अ᳘न्नपते᳘ ऽन्नस्य नो देही᳘ति॥  
अ᳘शनपते᳘ ऽशनस्य नो देही᳘त्येत᳘दनमीव᳘स्य शुष्मि᳘ण इ᳘त्यनशनाय᳘स्य शुष्मि᳘ण इ᳘त्येतत्प्र᳘-प्र दाता᳘रं तारिष इ᳘ति य᳘जमानो वै᳘ दाता प्र य᳘जमानं तारिष इ᳘त्येतदू᳘र्जं धेहि द्विप᳘दे च᳘तुष्पद इ᳘त्याशि᳘षमा᳘शास्ते य᳘दु भिन्ना᳘यै प्रा᳘यश्चित्तिमाहो᳘त्तरस्मिंस्त᳘दन्वाख्या᳘न इ᳘ति॥
</details>

<details><summary>मूलम् - विस्वरम्</summary>

**"अन्नपते ऽन्नस्य नो देहि"**- इति । अशनपते ऽशनस्य नो देहीत्येतत् । **"अनमीवस्य शुष्मिणः"**- इति । अनशनायस्य शुष्मिण इत्येतत् । **"प्रप्र दातारं तारिषः"**- इति । यजमानो वै दाता । प्र यजमानं तारिष इत्येतत् । **"ऊर्जं नो धेहि द्विपदे चतुष्पदे"**- (वा. सं. ११ । ८३) इति । आशिषमाशास्ते । यदु भिन्नायै प्रायश्चित्तिमाह- उत्तरस्मिंस्तदन्वाख्यान इति ॥ ७ ॥ 
</details>

<details><summary>सायणः</summary>

तत्र मन्त्रं विधाय विभज्य तात्पर्यमाह- **अन्नपते ऽन्नस्य नो देहीत्यशनपते ऽशनस्य नो देही**त्यादिना । 'अमीव'- शब्दो व्याधिवचनः, अत्र बुभुक्षाख्यव्याधिपर इति व्याचष्टे- **अनशनायस्य शुष्मिण इत्येतदि**ति । चरमपाद आशीःपर इत्याह- **आशिषमाशास्त** इति । हे 'अन्नपते !' अग्ने ! 'अन्नस्य' अन्नं 'देहि' प्रयच्छ 'नः' अस्मभ्यं देहीत्यर्थः । अन्नं विशिनष्टि- **अनमीवस्य शुष्मिण** इति । पुनरशनेच्छारूपो रोगो यस्य नास्ति, तादृशस्य 'शुष्मिणः' बलवतः । उक्तलक्षणमन्नम्, तस्य 'दातारम्' प्रयच्छन्तं 'प्रतारिषः ' प्रवर्द्धय । 'नः' अस्माकं 'द्विपदे चतुष्पदे' उभयविधाय प्राणिने 'ऊर्जम्' अन्नं बलं वा 'धेहि' ॥ 

भिन्नाया उखायाः प्रायश्चित्तं कर्त्तव्यम्, "तदुत्तरस्मिन् अन्वाख्याने"- आख्यानमनु आख्यायत इति 'अन्वाख्यानम्' ब्राह्मणम्, तदेतत् तत्र प्रदर्श्यत इति यत् प्रतिज्ञातम्, (श. प. ६ । ५ । २ । २३) तदिदानीं प्रदर्श्यत इत्यर्थः ॥ ७ ॥ 
</details>

<details><summary>Eggeling</summary>

7. [He puts it on, with Vāj. S. XI, 83] 'O

 Lord of food; give us of thy food!'--that is, 'O Lord of viands, give us of thy viands!'--'of the pain-allaying, strengthening'--that is, 'of the hunger-allaying, strengthening (food),'--'Onward, onward lead thou the giver!'--the giver, doubtless, is the Sacrificer: thus, 'Onward lead thou the Sacrificer!'--'Give us sustenance for the two-footed and the four-footed!'--he thereby asks a blessing. Now as to the expiation in case of (the fire-pan being) broken which, he said, would be explained 'in a subsequent chapter [^egg_500].'

[^egg_500]: 263:1 See VI, 5, 2, 22.
</details>


## ०८


<details open><summary>विश्वास-प्रस्तुतिः</summary>

य᳘द्ये᳘षोखा᳘ भिद्ये᳘त॥  
या᳘ ऽभिन्ना न᳘वा स्था᳘ल्युरुबिली स्यात्त᳘स्यामेनं पर्या᳘वपेदा᳘र्च्छति वा᳘ ऽए᳘षोखा या᳘ भिद्यते᳘ ऽनार्तो वा ऽइयं᳘ देवता᳘ ऽनार्त्तायामिमम᳘नार्तं ब्बिभराणी᳘ति त᳘त्रोखा᳘यै कपा᳘लं पुर᳘स्तात्प्रा᳘स्यति त᳘थो हैष᳘ ऽएत᳘स्यै स्वा᳘यै यो᳘नेर्न᳘ च्यवते॥
</details>

<details><summary>मूलम् - श्रीधरादि</summary>

य᳘द्ये᳘षोखा᳘ भिद्ये᳘त॥  
या᳘ ऽभिन्ना न᳘वा स्था᳘ल्युरुबिली स्यात्त᳘स्यामेनं पर्या᳘वपेदा᳘र्च्छति वा᳘ ऽए᳘षोखा या᳘ भिद्यते᳘ ऽनार्तो वा ऽइयं᳘ देवता᳘ ऽनार्त्तायामिमम᳘नार्तं ब्बिभराणी᳘ति त᳘त्रोखा᳘यै कपा᳘लं पुर᳘स्तात्प्रा᳘स्यति त᳘थो हैष᳘ ऽएत᳘स्यै स्वा᳘यै यो᳘नेर्न᳘ च्यवते॥
</details>

<details><summary>मूलम् - Weber</summary>

य᳘द्येॗषोखा᳘ भिद्ये᳘त॥  
या᳘भिन्ना न᳘वा स्था᳘ल्युरुबिलो स्यात्त᳘स्यामेनम् पर्या᳘वपेदा᳘र्छति वा᳘ एॗषोखा या᳘ भिद्यते᳘ ऽनार्तो इयं᳘ देवता᳘नार्तायामिमम᳘नार्तम् बिभराणी᳘ति त᳘त्रोखा᳘यै कपा᳘लम् पुर᳘स्तात्प्रा᳘स्यति त᳘थो हैष᳘ एत᳘स्यै यो᳘नेर्न᳘ च्यवते॥
</details>

<details><summary>मूलम् - विस्वरम्</summary>

यद्येषोखा भिद्येत- या ऽभिन्ना नवा स्थाल्युरुबिली स्यात् । तस्यामेनं पर्यावपेत् । आर्च्छति वा ऽएषोखा या भिद्यते । अनार्तो ऽइयं देवता । अनार्तायामिममनांर्तं बिभराणीति । तत्रोखायै कपालं पुरस्तात् प्रास्यति । तथो हैष एतस्यै स्वायै योनेर्न च्यवते ॥ ८ ॥ 
</details>

<details><summary>सायणः</summary>

प्रतिज्ञातमर्थं दर्शयति- **यद्येषोखा भिद्येतेत्या**दिना [^१_१९९] । ' यदि' प्रमादात् 'एषा उखा' 'भिद्येत' भिन्ना भवेत्, तर्हि अभिन्नायां प्रभूतबिलायां नवस्थाल्याम् 'एनम्' अग्निम् उखागतं 'पर्यावपेत्,' 'एषा' भिन्ना 'उखा' 'आर्च्छति वै' आर्तिम् नाशलक्षणां प्राप्नोति खलु । किं तत इत्यत आह- **अनार्त्तो वे**ति । 'इयम्' अग्न्याख्या देवता 'अनार्ता' आर्त्तिरहितैव खलु । आर्त्तोखाया अनर्हत्वात् अनार्त्तायां स्थाल्याम् 'अनार्त्तम्' अग्निं 'बिभराणि' इत्यभिप्रायेण प्रभूतबिल-नव-स्थाल्यां पर्यावपनं प्रशस्तम् । अग्नेरनार्तत्वमवान्तरदीक्षाप्रस्तावे प्रागुक्तम् (श. प. ३ । ४ । ३ । ३ । क.) । **तत्रोखाया** इति । भिन्नोखायाः 'कपालं' 'पुरस्तात्' स्थाल्याः पुरोदेशे 'प्रास्यति' प्रक्षिपेत् [^२_१९९] । 'तथा' सति अयमग्निः स्वस्य या 'योनिः' उत्पत्तिस्थानम्, ततो 'न च्यवते' प्रच्युतो न स्यात् ॥ ८ ॥ 

[^१_१९९]: उखाभेदने नवस्थाल्यां महामुख्यामुखाकपालं व्यवधायावपति । का० श्रौ० सू० १६ । २०७ । 

[^२_१९९]: उखोपशये पिष्ट्वा मृदा सहोखां करोत्याव्वृता का० श्रौ० सू० १६ । २०८ ।
</details>

<details><summary>Eggeling</summary>

8. If the fire-pan were to break, let him pour that (fire in the pan) into any such unbroken, new pot with a wide mouth as there may be; for the pan which is broken indeed suffers injury, but uninjured is this deity (Agni): 'Uninjured I will bear him in the uninjured!' so he thinks. Into that (pot) he first throws a potsherd of the (broken) pan, and thus he (Agni) is not deprived of that womb of his.
</details>


## ०९


<details open><summary>विश्वास-प्रस्तुतिः</summary>

(ते᳘ ऽथ) अ᳘थ मृ᳘दमाहृ᳘त्य॥  
(त्यो) उखां᳘ चोपशयां᳘ च पिष्ट्वा᳘ सᳫँ᳭सृ᳘ज्योखां᳘ करोत्येत᳘यै᳘वावृता᳘ ऽनुपहरन्य᳘जुस्तूष्णी᳘मेव᳘ पक्त्वा᳘ पर्या᳘वपति कर्मणि᳘रेव त᳘त्र प्रा᳘यश्चित्तिः पु᳘नस्तत्कपा᳘लमुखा᳘यामुपसम᳘स्योखां᳘[[!!]] चोपशयां᳘ च पिष्ट्वा᳘ सᳫँ᳭सृ᳘ज्य नि᳘दधाति प्रा᳘यश्चित्तिभ्यः॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ मृ᳘दमाहृ᳘त्य॥  
(त्यो) उखां᳘ चोपशयां᳘ च पिष्ट्वा᳘ सᳫँ᳭सृ᳘ज्योखां᳘ करोत्येत᳘यै᳘वावृता᳘ ऽनुपहरन्य᳘जुस्तूष्णी᳘मेव᳘ पक्त्वा᳘ पर्या᳘वपति कर्मणि᳘रेव त᳘त्र प्रा᳘यश्चित्तिः पु᳘नस्तत्कपा᳘लमुखा᳘यामुपसम᳘स्योखां᳘[[!!]] चोपशयां᳘ च पिष्ट्वा᳘ सᳫँ᳭सृ᳘ज्य नि᳘दधाति प्रा᳘यश्चित्तिभ्यः॥
</details>

<details><summary>मूलम् - Weber</summary>

अ᳘थ मृ᳘दमाहृ᳘त्य॥  
उखां᳘ चोपशयां᳘ च पिष्ट्वा᳘ संसृ᳘ज्योखां᳘ करोत्येत᳘यैॗवावृता᳘नुपहरन्य᳘जुस्तूष्णी᳘मेव᳘ पक्त्वा᳘ पर्या᳘वपति कर्मणि᳘रेव [^wbr_1] त᳘त्र प्रा᳘यश्चित्तिः पु᳘नस्त᳘त्कपा᳘लमुखा᳘यामुपसम᳘स्योखां᳘ चोपशयां᳘ च पिष्ट्वा᳘ संसृ᳘ज्य नि᳘दधाति प्रा᳘यश्चित्तिभ्यः॥  

[^wbr_1]: कर्मणि᳘रेव ABC.
</details>

<details><summary>मूलम् - विस्वरम्</summary>

अथ मृदमाहृत्य, उखां चोपशयां च पिष्ट्वा, संसृज्योखां करोति- एतयैवावृता- अनुपहरन् यजुः- तूष्णीमेव पक्त्वा पर्यावपति । कर्मणिरेव तत्र प्रायश्चित्तिः । पुनस्तत्कपालमुखायामुपसमस्य उखां चोपशयां च पिष्ट्वा संसृज्य निदधाति, प्रायश्चित्तिभ्यः ॥ ९ ॥ 
</details>

<details><summary>सायणः</summary>

किमेतावता प्रायश्चित्तिः स्यात् नेत्याह- **अथ मृदमि**त्यादिना । 'उखां' भिन्नाम्, 'उपशयाम्' उखानिर्माणकाले प्रायश्चित्तार्थमुखासमीपे स्थापितां 'च' 'मृदं' पुनः 'पिष्ट्वा' । 'आवृत्' प्रकारः, एतेन पूर्वोक्तेनैव प्रकारेण [^१_१९९] । मन्त्रस्यापि प्रसक्तावाह- **अनुपहरन् यजुरि**ति । यजुर्मन्त्रमनुपहरन् पाको ऽपि 'तूष्णीमेव' कर्त्तव्यः । 'पर्यावपति' स्थालीमेतामग्नौ प्रक्षिपेत् । 'कर्मणिरेव' पुनः करणरूपं कर्मैव 'तत्र' उखाभेदे । 'पुनः' 'तत्' उखाकपालं स्थाल्यां स्थापितम् 'उखायामुपसमस्य' तामुखाञ्चोपशसाञ्च शिष्टां 'पिष्ट्वा संसृज्य निदधाति' पुनः प्रायश्चित्तार्थम् [^२_१९९] ॥ ९ ॥ 

[^१_१९९]: पक्वायामावपति कपालं च । का. श्रौ. सू. १६ ।  २०९ ॥

[^१_१९९]: उखोपशये पिष्ट्वा संसृज्य निदधाति । का० श्रौ० सू० । १६ । २१० । 
</details>

<details><summary>Eggeling</summary>

9. He then takes the (remaining [^egg_501]) clay, and having pounded both the (broken) pan and that remainder, and mixed it, he makes a (new) pan in the very same way, without using any formula, quite silently. Having baked it, he pours (the fire) over. The expiation in this case is one of performance only. Having again thrown that potsherd into the (new) pan, and pounded both the (temporary) pan and the remaining clay, and mixed it, he lays it aside for expiation.

[^egg_501]: 263:2 See VI, 5, 3, 7.
</details>


## १०


<details open><summary>विश्वास-प्रस्तुतिः</summary>

(भ्यो᳘ ऽथ) अ᳘थ य᳘द्येष ऽउ᳘ख्यो ऽग्नि᳘रनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स आ᳘हृतो भ᳘वति गा᳘र्हपत्यादे᳘वैनं प्रा᳘ञ्चमुद्धृ᳘त्योपसमाधा᳘योखां प्र᳘व्वृञ्ज्यादेत᳘यै᳘वाव्वृता᳘ ऽनुपहरन्य᳘जुस्तूष्णी᳘मेव तां᳘ य᳘दा ऽग्नि᳘रारो᳘हति॥
</details>

<details><summary>मूलम् - श्रीधरादि</summary>

(भ्यो᳘ ऽथ) अ᳘थ य᳘द्येष ऽउ᳘ख्यो ऽग्नि᳘रनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स आ᳘हृतो भ᳘वति गा᳘र्हपत्यादे᳘वैनं प्रा᳘ञ्चमुद्धृ᳘त्योपसमाधा᳘योखां प्र᳘व्वृञ्ज्यादेत᳘यै᳘वाव्वृता᳘ ऽनुपहरन्य᳘जुस्तूष्णी᳘मेव तां᳘ य᳘दा ऽग्नि᳘रारो᳘हति॥
</details>

<details><summary>मूलम् - Weber</summary>

अ᳘थ य᳘द्येष उ᳘ख्यो ऽग्नि᳘रनुग᳘छेत्॥  
गा᳘र्हपत्यं वाव स᳘ गछति गा᳘र्हपत्याद्धि स आ᳘हृतो भ᳘वति गा᳘र्हपत्यादेॗवैनम् प्रा᳘ञ्चमुद्धृ᳘त्योपसमाधा᳘योखाम् प्र᳘वृञ्ज्यादेत᳘यैॗवावृता᳘नुपहरन्य᳘जुस्तूष्णी᳘मेव तां᳘ यॗदाग्नि᳘रारो᳘हति॥
</details>

<details><summary>मूलम् - विस्वरम्</summary>

अथ यद्येष उख्यो ऽग्निरनुगच्छेत्- गार्हपत्यं वाव स गच्छति । गार्हपत्याद्धि स आहृतो भवति । गार्हपत्यादेवैनं प्राञ्चमुद्धृत्योपसमाधायोखां प्रवृञ्ज्यात्- एतयैवावृता- अनुपहरन् यजुः- तूष्णीमेव । तां यदा ऽग्निरारोहति ॥ १० ॥ 
</details>

<details><summary>सायणः</summary>

उख्याग्न्यनुगमने प्रायश्चित्तमाह- **अथ यद्येष उख्यो ऽग्निरि**ति । गार्हपत्यमेव सो ऽनुगत उख्यो ऽग्निः गच्छति; गार्हपत्यादाहृतस्य आहवनीयस्य ज्वालारूपेणोख्याग्नित्वेनोत्पन्नत्वात् । एतदेवाह- **गार्हपत्याद्धी**ति । यत एवम्, अतो 'गार्हपत्यादेव' 'एनम्' अग्निम् 'प्राञ्चम्' 'उद्धृत्य,' 'उपसमाधाय' पुनः 'उखां' 'प्रवृञ्ज्यात्' । 'एतया एव आवृता' पूर्वोक्तोखाप्रवृञ्जनप्रकारेण अत्रापि 'अनुपहरन् यजुः' । तर्हि कथम् ? 'तूष्णीमेव' 'ताम्' उखाम् प्रवृञ्ज्यादिति शेषः [^१_२००] । प्रायश्चित्ताहुतेः उखाप्रवृञ्जनानन्तरत्वमाह- **यदा ऽग्निरारोहती**ति ॥ १० ॥ 

[^१_२००]: प्रव्वृंज्यादाव्वृतोख्ये । का. श्रौ. सू. १६ । २०५ । 
</details>

<details><summary>Eggeling</summary>

10. And if the fire in the pan (Ukhya Agni) were to go out, it is doubtless to the Gārhapatya that it goes, for from the Gārhapatya it has been taken. Having then taken it out of the Gārhapatya eastwards (to the place of the Āhavanīya), and put fuel on it, let him

put the fire-pan on it in the same way (as before), without using any formula, quite silently. When the fire rises up to it,--
</details>


## ११


<details open><summary>विश्वास-प्रस्तुतिः</summary>

(त्य᳘) अ᳘थ प्रा᳘यश्चित्ती करोति॥  
स᳘र्व्वेभ्यो वा᳘ ऽएष᳘ ऽएतं का᳘मेभ्य ऽआ᳘धत्ते तद्य᳘दे᳘वास्या᳘त्र का᳘मानां व्यवच्छिद्य᳘ते ऽग्नाव᳘नुगते त᳘दे᳘वैतत्स᳘न्तनोति स᳘न्दधात्युभे प्रा᳘यश्चित्ती करोत्यध्वरप्रायश्चित्तिं᳘ चाग्निप्रायश्चित्तिं᳘ चाध्वर᳘स्य पू᳘र्व्वाम᳘थाग्नेस्त᳘स्योक्तो ब᳘न्धुः॥
</details>

<details><summary>मूलम् - श्रीधरादि</summary>

(त्य᳘) अ᳘थ प्रा᳘यश्चित्ती करोति॥  
स᳘र्व्वेभ्यो वा᳘ ऽएष᳘ ऽएतं का᳘मेभ्य ऽआ᳘धत्ते तद्य᳘दे᳘वास्या᳘त्र का᳘मानां व्यवच्छिद्य᳘ते ऽग्नाव᳘नुगते त᳘दे᳘वैतत्स᳘न्तनोति स᳘न्दधात्युभे प्रा᳘यश्चित्ती करोत्यध्वरप्रायश्चित्तिं᳘ चाग्निप्रायश्चित्तिं᳘ चाध्वर᳘स्य पू᳘र्व्वाम᳘थाग्नेस्त᳘स्योक्तो ब᳘न्धुः॥
</details>

<details><summary>मूलम् - Weber</summary>

अ᳘थ प्रा᳘यश्चित्ती करोति॥  
स᳘र्वेभ्यो वा᳘ एष᳘ एतं का᳘मेभ्यो आ᳘धत्ते तद्य᳘देॗवास्या᳘त्र का᳘मानां व्यवछिद्य᳘ते ऽग्नाव᳘नुगते त᳘देॗवैतत्सं᳘तनोति सं᳘दधात्युभे प्रा᳘यश्चित्ती करोत्यध्वरप्रायश्चित्तिं᳘ चाग्निप्रायश्चित्तिं᳘ चाध्वर᳘स्य पू᳘र्वाम᳘थाग्नेस्त᳘स्योक्तो ब᳘न्धुः॥
</details>

<details><summary>मूलम् - विस्वरम्</summary>

अथ प्रायश्चित्ती करोति । सर्वेभ्यो वा ऽएष एतं कामेभ्य आधत्ते । तद्यदेवास्यात्र कामानां व्यवच्छिद्यते- अग्नावनुगते तदेवैतत् सन्तनोति, सन्दधाति । उभे प्रायश्चित्ती करोति- अध्वरप्रायश्चित्तिं च, अग्निप्रायश्चित्तिं च । अध्वरस्य पूर्वाम्- अथा ऽग्नेः । तस्योक्तो बन्धुः ॥ ११ ॥ 
</details>

<details><summary>सायणः</summary>

**अथ प्रायश्चित्ती करोती**ति । "उभे प्रायश्चित्ती करोति" इति वक्ष्यमाणेन प्रायश्चित्तेन प्रायश्चित्तद्वयं कुर्यादित्यर्थः । उख्याग्नेः सौमिकाग्निकोभयसाधारणत्वाद् विहितं प्रायश्चित्तं सर्वकामसन्तानरूपत्वेन स्तौति- **सर्वेभ्यो वा एष एतमि**ति । सर्वकामाभिवृद्ध्यर्थमग्नेराहितत्वात् तदनुगमे सति यदेवाङ्गं कामानां सम्बन्धि व्यवच्छिद्यते, ‘तत्’ एतेन प्रकारेण सन्ततं व्यवच्छिन्नं करोति । को ऽर्थः ? 'सन्दधाति' इत्यर्थः ॥ उभयविधं प्रायश्चित्तं कर्त्तव्यमित्याह- **उभे प्रायश्चित्ती करोती**ति [^१_२००] । प्रकारविशेषञ्च दर्शयति- **अध्वरस्य पूर्वामथाग्नेरि**ति । 'तस्य' अर्थवादात्मको 'बन्धुरुक्तः'- "उपायि ह्येतत् कर्म, यदग्निकर्म" इत्यनेनोक्त इत्यर्थः । (श. प. ६ । ६ । १ । ४) ॥ ११ ॥ 

[^१_२००]: अध्वरप्रायश्चित्तिं च सर्व्वेषु यथाकालं पूर्वां पूर्वाम् । का. श्रौ. सू. १६ । २०६ । 
</details>

<details><summary>Eggeling</summary>

11. He performs two expiations. For it is for (the obtainment of) all his wishes that he makes up that (fire); and whatever part of his wishes is here cut off when the fire goes out, that he thereby joins together and heals. He performs both expiations, that of the (Soma) sacrifice and that of the fire-altar,--first that of the sacrifice, then that of the fire-altar: the significance of this has been explained [^egg_502].

[^egg_502]: 264:1 See VI, 6, 1, 3 seq.
</details>


## १२


<details open><summary>विश्वास-प्रस्तुतिः</summary>

स᳘ समिधा᳘ ऽऽज्यस्योपहत्य[[!!]]॥  
(त्या᳘) आ᳘सीन ऽआ᳘हुतिं जुहोति व्विश्व᳘कर्मणे स्वाहेत्य᳘थोपोत्था᳘य समि᳘धमा᳘दधाति पु᳘नस्त्वा ऽऽदित्या᳘ रुद्रा व्व᳘सवः स᳘मिन्धतां पु᳘नर्ब्रह्म᳘णो व्वसुनीथ यज्ञैरि᳘त्येता᳘स्त्वा देव᳘ताः पु᳘नः स᳘मिन्धतामि᳘त्येत᳘द्घृते᳘न त्वं᳘ त᳘न्वं[[!!]] व्वर्द्धयस्व सत्याः᳘ सन्तु य᳘जमानस्य का᳘मा ऽइ᳘ति घृतेना᳘ह त्वं᳘ त᳘न्वं व्वर्द्ध᳘यस्व ये᳘भ्य ऽउ त्वां का᳘मेभ्यो य᳘जमान ऽआ᳘धत्त᳘ ते ऽस्य स᳘र्व्वे सत्याः᳘ सन्त्वि᳘त्येतत्[[!!]]॥
</details>

<details><summary>मूलम् - श्रीधरादि</summary>

स᳘ समिधा᳘ ऽऽज्यस्योपहत्य[[!!]]॥  
(त्या᳘) आ᳘सीन ऽआ᳘हुतिं जुहोति व्विश्व᳘कर्मणे स्वाहेत्य᳘थोपोत्था᳘य समि᳘धमा᳘दधाति पु᳘नस्त्वा ऽऽदित्या᳘ रुद्रा व्व᳘सवः स᳘मिन्धतां पु᳘नर्ब्रह्म᳘णो व्वसुनीथ यज्ञैरि᳘त्येता᳘स्त्वा देव᳘ताः पु᳘नः स᳘मिन्धतामि᳘त्येत᳘द्घृते᳘न त्वं᳘ त᳘न्वं[[!!]] व्वर्द्धयस्व सत्याः᳘ सन्तु य᳘जमानस्य का᳘मा ऽइ᳘ति घृतेना᳘ह त्वं᳘ त᳘न्वं व्वर्द्ध᳘यस्व ये᳘भ्य ऽउ त्वां का᳘मेभ्यो य᳘जमान ऽआ᳘धत्त᳘ ते ऽस्य स᳘र्व्वे सत्याः᳘ सन्त्वि᳘त्येतत्[[!!]]॥
</details>

<details><summary>मूलम् - Weber</summary>

स᳘ समिधा᳘ज्यस्योपह᳘त्य॥  
आ᳘सीन आ᳘हुतिं जुहोति विश्व᳘कर्मणे स्वाहेत्य᳘थोपोत्था᳘य समि᳘धमा᳘दधाति पु᳘नस्त्वादित्या᳘ रुद्रा व᳘सवः स᳘मिन्धताम् पु᳘नर्ब्रह्म᳘णो वसुनीथ यज्ञैरि᳘त्येता᳘स्त्वा देव᳘ताः पु᳘नः स᳘मिन्धतामि᳘त्येत᳘द्घृते᳘न त्वं᳘ तन्वं᳘ वर्धयस्व स्तयाः᳘ सन्तु य᳘जमानस्य का᳘मा इ᳘ति घृतेना᳘ह त्वं᳘ वर्ध᳘यस्व ये᳘भ्य उ त्वां का᳘मेभ्यो य᳘जमान आ᳘धत्त ते ऽस्य स᳘र्वे सत्याः᳘ सन्त्वि᳘त्येत᳘त्॥
</details>

<details><summary>मूलम् - विस्वरम्</summary>

स समिधा ऽऽज्यस्योपहत्य, आसीन आहुतिं जुहोति- **"विश्वकर्मणे स्वाहा"**- इति । अथोपोत्थाय समिधमादधाति- **"पुनस्त्वा ऽऽदित्या रुद्रा वसवः समिन्धताम् । पुनर्ब्रह्माणो वसुनीथ यज्ञैः"**- इति । एतास्त्वा देवताः पुनः समिन्धतामित्येतत् । **"घृतेन त्वं तन्वं वर्द्धयस्व सत्याः सन्तु यजमानस्य कामाः"**- (वा० सं० १२ । ४४) इति । घृतेनाह त्वं तन्वं वर्द्धयस्व- येभ्य उ त्वां कामेभ्यो यजमान आधत्त- ते ऽस्य सर्वे सत्याः सन्त्वित्येतत् ॥ १२ ॥ 
</details>

<details><summary>सायणः</summary>

तत्र ह्याग्निकप्रायश्चित्तस्य प्रकारविशेषं मन्त्रविशेषं च दर्शयति- **स समिधा ऽऽज्यस्योपहत्ये**त्यादिना [^१_२०१] । पूर्वत्र समिदाधाने तिष्ठनित्युक्तत्वात् (श. प. ६ । ६ । ३ । १७ कं.) अत्रापि तथात्वप्रसक्तावाह- **आसीन** इति । आज्यं समिधा आदाय जुहुयादित्यर्थः । तत्र मन्त्रं दर्शयति- **विश्वकर्मणे स्वाहेती**ति । आज्याहुत्यनन्तरं तत् समिदाधानं समन्त्रकमाह- **अथोपोत्थाय समिधमि**ति [^२_२०१] । आज्यहोमस्यासीनत्वाभिधानादुपोत्थायेत्युक्तम् ॥ 

मन्त्रस्यायमर्थः,- हे अग्ने ! 'त्वा' त्वाम् आदित्यादयः 'पुनः' 'समिन्धताम्' दीपयन्तु तथा 'ब्रह्माणः' ब्राह्मणाः ऋत्विगादयः 'समिन्धताम्' । हे 'वसुनीथ' नीथेति वाङ्नाम वस्वर्थस्तुत ! यद्वा वस्वर्थं गमयन् । 'यज्ञैः' निमित्तभूतैः 'समिन्धताम्' । 'त्वं' च 'घृतेन' 'तन्वं' तनुं 'वर्द्धयस्व' । 'यजमानस्य कामाः' 'सत्याः' अवितथाः ‘सन्तु' । **एतास्त्वा देवता** इति । पूर्वार्द्धतात्पर्यप्रदर्शनब्राह्मणं स्पष्टम् । उत्तरार्द्धमनूद्य व्याचष्टे- **येभ्य उ त्वामि**ति । 'येभ्यः' 'कामेभ्यः' निमित्तभूतेभ्यः 'यजमान आधत्त', 'ते सर्वे' अपि कामाः, 'सत्याः सन्तु' इति । आधानस्य सर्वकामनिमित्तत्वात् तस्य कृतत्वात् कामैरपि सत्यैर्भवितव्यमित्येतत् उत्तरार्द्धेनोक्तमित्यर्थः ॥ १२ ॥ 

[^१_२०१]: प्रायश्चित्तिꣳ समिधोपहृत्याज्यं व्विश्वकर्म्मण इति जुहोति । का० श्रौ० सू० १६ । २०० । 

[^२_२०१]: उत्थायादधाति समिधं पुनस्त्वेति । का. श्रौ. सू. १६ । २०१ । 
</details>

<details><summary>Eggeling</summary>

12. Having cut out with a kindling-stick some of the butter, he offers sitting a libation, with (Vāg;. S. XII, 4,), 'To Viśvakarman, hail!' Then stepping near he puts the kindling-stick on the fire, with (Vāj. S. XII, 44), 'Again the Ādityas, the Rudras, the Vasus may kindle thee, again the Brahmans with sacrifices, O bringer of good things!'--that is, 'May those deities again kindle thee!'--'With ghee make thou grow thy body, let the wishes of the Sacrificer be true!'--that is, 'With ghee indeed make thou grow thy body, and for whatever wishes the Sacrificer makes up a fire, may they all come true!'
</details>


## १३


<details open><summary>विश्वास-प्रस्तुतिः</summary>

(द᳘) अ᳘थ य᳘दि गा᳘र्हपत्यो ऽनुग᳘च्छेत्॥  
(द) अर᳘णी व्वाव स᳘ गच्छत्यर᳘णिभ्याᳫँ᳭ हि स ऽआ᳘हृतो भ᳘वत्यर᳘णिभ्यामे᳘वैनं मथि᳘त्वोपसमाधा᳘य प्रा᳘यश्चित्ती करोति॥
</details>

<details><summary>मूलम् - श्रीधरादि</summary>

(द᳘) अ᳘थ य᳘दि गा᳘र्हपत्यो ऽनुग᳘च्छेत्॥  
(द) अर᳘णी व्वाव स᳘ गच्छत्यर᳘णिभ्याᳫँ᳭ हि स ऽआ᳘हृतो भ᳘वत्यर᳘णिभ्यामे᳘वैनं मथि᳘त्वोपसमाधा᳘य प्रा᳘यश्चित्ती करोति॥
</details>

<details><summary>मूलम् - Weber</summary>

अ᳘थ य᳘दि गा᳘र्हपत्यो ऽनुग᳘छेत्॥  
अर᳘णी वाव स᳘ गछत्यर᳘णिभ्याᳫं हि स आ᳘हृतो भ᳘वत्यर᳘णिभ्यामेॗवैनम् मथिॗत्वोपसमाधा᳘य प्रा᳘यश्चित्ती करोति॥
</details>

<details><summary>मूलम् - विस्वरम्</summary>

अथ यदि गार्हपत्यो ऽनुगच्छेत् । अरणी वाव स गच्छति । अरणिभ्यां हि स आहृतो भवति । अरणिभ्यामेवैनं मथित्वोपसमाधाय प्रायश्चित्ती करोति ॥ १३ ॥ 
</details>

<details><summary>सायणः</summary>

उख्यस्यानुगमप्रसङ्गात् तदाश्रयभूतगार्हपत्यस्याप्यनुगमे प्रायश्चित्तमाह- **अथ यदि गार्हपत्य** इति [^१_२०१] । अरणीभ्यामग्निमुत्पाद्य गार्हपत्ये उपसमाधाय आध्वरिकाग्निकोभयप्रायश्चित्ते कुर्यात् ॥ १३ ॥ 

[^१_२०१]: गार्हपत्ये गते निर्मथ्य । का. श्रौ. सू. १६ । २०२ । 
</details>

<details><summary>Eggeling</summary>

13. And if the Gārhapatya fire were to go out, it is doubtless to the churning-sticks that it goes, for from the churning-sticks it has been taken. Having churned it out with the churning-sticks, and put fuel on it, he performs two expiations.
</details>


## १४


<details open><summary>विश्वास-प्रस्तुतिः</summary>

(त्य᳘) अ᳘थ य᳘दि प्र᳘सुत ऽआहवनी᳘यो ऽनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स ऽआ᳘हृतो भ᳘वति गा᳘र्हपत्यादे᳘वैनं प्रा᳘ञ्चᳫँ᳭ साङ्काशिने᳘न हृ᳘त्वोपसमाधा᳘य प्रा᳘यश्चित्ती करोति यस्त᳘स्मिन्का᳘ले ऽध्वरः स्यात्ता᳘मध्वरप्रायश्चित्तिं᳘ कुर्या᳘त्समान्य᳘ग्निप्रायश्चित्तिः[[!!]]॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘दि प्र᳘सुत ऽआहवनी᳘यो ऽनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स ऽआ᳘हृतो भ᳘वति गा᳘र्हपत्यादे᳘वैनं प्रा᳘ञ्चᳫँ᳭ साङ्काशिने᳘न हृ᳘त्वोपसमाधा᳘य प्रा᳘यश्चित्ती करोति यस्त᳘स्मिन्का᳘ले ऽध्वरः स्यात्ता᳘मध्वरप्रायश्चित्तिं᳘ कुर्या᳘त्समान्य᳘ग्निप्रायश्चित्तिः[[!!]]॥
</details>

<details><summary>मूलम् - Weber</summary>

अ᳘थ य᳘दि प्र᳘सुत आहवनी᳘यो ऽनुग᳘छेत्॥  
गा᳘र्हपत्यं वाव स᳘ गछति गा᳘र्हपत्याद्धि स आ᳘हृतो भ᳘वति गा᳘र्हपत्यादेॗवैनम् प्रा᳘ञ्चᳫं सांकाशिने᳘न हृॗत्वोपसमाधा᳘य प्रा᳘यश्चित्तीं करोति यस्त᳘स्मिन्काॗले ऽध्वरः स्यात्ता᳘मध्वरप्रायश्चित्तिं᳘ कुर्या᳘त्समान्य᳘ग्निप्रायश्चित्तिः᳟॥
</details>

<details><summary>मूलम् - विस्वरम्</summary>

अथ यदि प्रसुत आहवनीयो ऽनुगच्छेत्- गार्हपत्यं वाव स गच्छति । गार्हपत्याद्धि स आहृतो भवति । गार्हपत्यादेवैनं प्राञ्चं साङ्काशिनेन हृत्वोपसमाधाय प्रायश्चित्ती करोति- यस्तस्मिन्काले ऽध्वरः स्यात्-तामध्वरप्रायश्चित्तिं कुर्यात्, समान्यग्निप्रायश्चित्तिः ॥ १४ ॥ 
</details>

<details><summary>सायणः</summary>

सुत्यादिने आहवनीयानुगतौ प्रायश्चित्तमाह- **अथ यदि प्रसुत आहवनीय** इति [^१_२०२] । **साङ्काशिनेन हृत्वे**ति । साङ्काशिनं नाम शालामुखीयमारभ्य सदोहविर्द्धानमध्यगतपूर्व्यरज्जुमवलम्ब्योत्तरदिक्पर्यन्तः प्रागायतरज्जुमार्गः । स्पष्टमन्यत् ॥ 

**प्रायश्चित्ती करोती**ति । सर्वत्र प्रायश्चित्तद्वयमभिहितम्, तयोर्व्यवस्थामाह- **यस्तस्मिन् काले ऽध्वरः स्यादि**ति । तत्कालानुरूपां प्रायश्चित्तिमध्वरप्रायश्चित्तिम्, सौमिकीमित्यर्थः । 

**समान्यग्निप्रायश्चित्तिरि**ति । 'समानी' एकरूपैव आग्निकी प्रायश्चित्तिः । स समिधा ऽऽज्यस्योपहत्येत्याद्युक्ता च । अयमर्थः,- सर्वत्रानुगमे अध्वरप्रयोगवेलायां तत्तत्कालचोदितां प्रायश्चित्तिं कुर्यात्, अभिप्रयोगवेलायामुक्तामेकरूपामेव आग्निकीं कुर्यादिति ॥ १४ ॥ 

[^१_२०२]: सुत्याहवनीये सांकाशिनेन हृत्वा । का. श्रौ. सू. १६ । २०३ । 
</details>

<details><summary>Eggeling</summary>

14. And if the Āhavanīya fire were to go out whilst the pressing (of Soma) proceeds, it is doubtless to the Gārhapatya that it goes, for from the Gārhapatya it has been taken. Having taken it straightway

eastward from the Gārhapatya, and put fuel on it, he performs two expiations: whatever (kind of Soma) sacrifice may be (performed) at the time, the expiation of that sacrifice he should perform; and of like kind is the expiation of the fire-altar.
</details>


## १५


<details open><summary>विश्वास-प्रस्तुतिः</summary>

(र᳘) अ᳘थ य᳘द्याग्नीध्री᳘यो ऽनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स ऽआ᳘हृतो भ᳘वति गा᳘र्हपत्यादे᳘वैनं प्रा᳘ञ्चमु᳘त्तरेण स᳘दो हृ᳘त्वोपसमाधा᳘य प्रा᳘यश्चित्ती करोत्य᳘थ य᳘दि गा᳘र्हपत्यो ऽनुग᳘च्छेत्त᳘स्योक्तो ब᳘न्धुः॥
</details>

<details><summary>मूलम् - श्रीधरादि</summary>

(र᳘) अ᳘थ य᳘द्याग्नीध्री᳘यो ऽनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स ऽआ᳘हृतो भ᳘वति गा᳘र्हपत्यादे᳘वैनं प्रा᳘ञ्चमु᳘त्तरेण स᳘दो हृ᳘त्वोपसमाधा᳘य प्रा᳘यश्चित्ती करोत्य᳘थ य᳘दि गा᳘र्हपत्यो ऽनुग᳘च्छेत्त᳘स्योक्तो ब᳘न्धुः॥
</details>

<details><summary>मूलम् - Weber</summary>

अ᳘थ य᳘द्याग्नीध्री᳘यो ऽनुग᳘छेत्॥  
गा᳘र्हपत्यं वाव स᳘ गछति गा᳘र्हपत्याद्धि स आ᳘हृतो भ᳘वति गा᳘र्हपत्यादेॗवैनम् प्रा᳘ञ्चमु᳘त्तरेण स᳘दो हृॗत्वोपसमाधा᳘य प्रा᳘यश्चित्ती करोत्य᳘थ य᳘दि गा᳘र्हपत्यो ऽनुग᳘छेत्त᳘स्योक्तो ब᳘न्धुः॥
</details>

<details><summary>मूलम् - विस्वरम्</summary>

अथ यद्याग्नीध्रीयो ऽनुगच्छेत्- गार्हपत्यं वाव स गच्छति । गार्हपत्याद्धि स आहृतो भवति । गार्हपत्यादेवैनं प्राञ्चमुत्तरेण सदो हृत्वोपसमाधाय प्रायश्चित्ती करोति । अथ यदि गार्हपत्यो ऽनुगच्छेत्- तस्योक्तो बन्धुः ॥ १५ ॥ 
</details>

<details><summary>सायणः</summary>

**अथ यद्याग्नीध्रीय** इत्यादि । अग्नीध्रमण्डपे भवः 'आग्नीध्रीयः' । तस्यापि गार्हपत्यादेव प्रततत्वात् अनुगतो ऽग्निः तत्रैव प्रविष्टो भवति, अतः 'गार्हपत्यात् एव' 'एनम्' अग्निम् 'प्राञ्चम्' 'उत्तरेण' सदः सदस उत्तरदेशतो 'हृत्वा' आग्नीध्रे [^१_२०३] 'उपसमाधाय' तत्कर्मोचितां प्रायश्चित्तिं कुर्यात् [^२_२०३] । सुत्यादिने गार्हपत्यानुगमप्रायश्चित्तमाह- **अथ यदि गार्हपत्यो ऽनुगच्छेत् तस्योक्तो बन्धुरि**ति । "अरणीं वाव स गच्छति" (श. प. ६ । ६ । ४ । १३) इत्यादिनोक्त इत्यर्थः ॥ १५ ॥ 

[^१_२०३]: आग्नीध्रीयमुत्तरेण सदः । का. श्रौ. सू. १६ । २०४ । 

[^२_२०३]: अध्वरप्रायश्चित्तिं च सर्व्वेषु यथाकालं पूर्व्वां पूर्व्वाम् । का. श्रौ. सू. १६ । २०६ । 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये षष्ठकाण्डे षष्ठे ऽध्याये चतुर्थं ब्राह्मणम् ॥ (६-६-४) 

वेदार्थस्य प्रकाशेन तमो हार्द्दं निवारयन् । 
पुमर्थांश्चतुरो देयाद् विद्यातीर्थमहेश्वरः ॥ १ ॥

ब्रह्माण्डं गोसहस्रं कनकहयतुलापूरुषौ स्वर्णगर्भं,
सप्ताब्धीन्पञ्च सीरींस्त्रिदशतरुलताधेनुसौवर्णभूमीः । 
रत्नोस्रां रुक्मवाजिद्विपमहितरथौ सायणिः सिङ्गणार्यो,
व्यश्राणीद्विश्वचक्रं प्रथितविधिमहाभूतयुक्तं घटं च ॥ 

धान्याद्रिं धन्यजन्मा तिलभवमतुलः स्वर्णजं वर्णमुख्यः,
कार्पासीयं कृपावान्गुडकृतमजडो राजतं राजपूज्यः ।
आज्योत्थं प्राज्यजन्मा लवणजमनृणः शार्करं चार्कतेजा,
रत्नाढ्यो रत्नरूपं गिरिमकृत मुदा पात्रसात्सिङ्गणार्यः ॥

इति श्रीमद्राजाधिराजपरमेश्वरवैदिकमार्गप्रवर्तकश्रीहरिहरमहाराजसाम्राज्यधुरन्धरेण सायणाचार्येण विरचिते माधवीये वेदार्थप्रकाशे माध्यन्दिनशतपथब्राह्मणभाष्ये षष्ठकाण्डे षष्ठाध्यायः समाप्तः ॥ ६-६ ॥ 
</details>

<details><summary>Eggeling</summary>

15. And if the Āgnīdhrīya fire were to go out, it is doubtless to the Gārhapatya that it goes, for from the Gārhapatya it has been taken. Having taken it from the Gārhapatya eastward along the north of the Sadas, and put fuel on it, he performs two expiations. And if the Gārhapatya were to go out, the meaning (procedure) of that has been explained.
</details>

