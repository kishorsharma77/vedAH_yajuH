+++
title = "१"

+++


## ०१


<details open><summary>विश्वास-प्रस्तुतिः</summary>

भू᳘याᳫँ᳭सि हवी᳘ᳫँ᳘षि भवन्ति॥  
(न्त्य) अग्निचित्या᳘यां य᳘दु चा᳘नग्निचित्यायाम᳘तीनि ह क᳘र्माणि[[!!]] सन्ति या᳘न्यन्यत्कर्मा᳘ति तान्य᳘तीनि ते᳘षामग्निचित्या᳘ राजसू᳘यो व्वाजपे᳘यो ऽश्वमेधस्तद्यत्ता᳘न्यन्या᳘नि क᳘र्माण्य᳘ति त᳘स्मात्तान्य᳘तीनि॥
</details>

<details><summary>मूलम् - श्रीधरादि</summary>

भू᳘याᳫँ᳭सि हवी᳘ᳫँ᳘षि भवन्ति॥  
(न्त्य) अग्निचित्या᳘यां य᳘दु चा᳘नग्निचित्यायाम᳘तीनि ह क᳘र्माणि[[!!]] सन्ति या᳘न्यन्यत्कर्मा᳘ति तान्य᳘तीनि ते᳘षामग्निचित्या᳘ राजसू᳘यो व्वाजपे᳘यो ऽश्वमेधस्तद्यत्ता᳘न्यन्या᳘नि क᳘र्माण्य᳘ति त᳘स्मात्तान्य᳘तीनि॥
</details>

<details><summary>मूलम् - Weber</summary>

भू᳘यांसि हवीं᳘षि भवन्ति॥  
अग्निचित्या᳘यां य᳘दु चा᳘नग्निचित्यायाम᳘तीनि ह क᳘र्माणि᳘ सन्ति या᳘न्यन्यत्कर्मा᳘ति तान्य᳘तीनि ते᳘षामग्निचित्या᳘ राजसू᳘यो वाजपेयी ऽश्वमेधस्तद्यत्ता᳘न्यन्या᳘नि क᳘र्माण्य᳘ति त᳘स्मात्तान्य᳘तीनि॥
</details>

<details><summary>मूलम् - विस्वरम्</summary>

भूयांसि हवींषि भवन्त्यग्निचित्यायाम्- यदु चानग्निचित्यायाम् । अतीनि ह कर्माणि सन्ति । यान्यन्यत् कर्म- अति- तान्यतीनि । तेषामग्निचित्या राजसूयो वाजपेयो ऽश्वमेधः । तद्यत्तान्यन्यानि कर्माण्यति- तस्मात्तान्यतीनि ॥ १ ॥ 
</details>

<details><summary>सायणः</summary>

यस्य निःश्वसितं वेदा यो वेदेभ्यो ऽखिलं जगत् । 
निर्ममे तमहं वन्दे विद्यातीर्थमहेश्वरम् ॥ १ ॥ 

पूर्वस्मिन्नध्याये उखासम्भरणमषाढाविश्वज्योतिषां चेष्टकानां तिर्यङ्मानमुक्तम्, अथ षष्ठे दीक्षणीयाद्युखाभेदनप्रायश्चित्तान्तः प्रयोग उच्यते । तत्र प्राकृतीमाग्नावैष्णवीष्टिं, वैकृतीं वैश्वानरद्वादशकपालेष्टिमादितो विधातुमुपोद्घातयति- **भूयांसि हवींषि भवन्त्यग्निचित्यायामि**त्यादिना । भूयसां हविषां सद्भावयोग्यत्वाभिधानाय अस्यातिकर्मत्वं प्रवक्तुं प्रतिजानीते- **अतीनि ह कर्माणि सन्ती**ति । तेषां स्वरूपदर्शनविलम्बमसहमानो ऽतिकर्मशब्दं तावन्निर्वक्ति- **यान्यन्यत् कर्माति तान्यतीनी**ति । 'यानि' 'अन्यत् कर्म' ज्योतिष्टोमादिकं कर्मातिक्रमविशेषेण हविष्मन्ति सन्ति 'तान्यतीनि' तेषु मध्ये ऽग्निचित्याप्येकमिति प्रदर्शयितुं कानिचित्परिगणयति- **तेषामग्निचित्या राजसूयो वाजपेयो ऽश्वमेध** इति । तेषामतिकर्मणां मध्ये एषूक्तलक्षणसद्भावमाह- **तद्यत्तान्यन्यानि कर्माण्यति तस्मात्तान्यतीनी**ति ॥ १ ॥ 
</details>

<details><summary>Eggeling</summary>

1. Many [^egg_481] are the oblations, in the building of the fire-altar, as well as at any other (special ceremony) than the building of the fire-altar. For there are supernumerary rites,--supernumerary are those which are (performed) over and above another rite: of these [^egg_482] are the building of the altar (Agnicityā), the Rājasūya, the Vājapeya, and the Aśvamedha; and because they are over and above the other (normal) rites, therefore they are supernumerary.

[^egg_481]: 246:1 Or rather, too many, more (than are required at one of the normal Soma-sacrifices),--ādhvarikebhyo bahutarāni, Sāy.

[^egg_482]: 246:2 That is, as would seem from Sāyaṇa, of such ceremonies as have supernumerary, or additional, oblations to the normal ones connected with them. This discussion seems to be introduced here on account of the additional oblation (that to Vaiśvānara) offered at the initiation ceremony. As an 'additional' or special, oblation at the Vājapeya, Sāyaṇa refers to the pap of wild rice (V, 1, 4, 12); whilst at the Rājasūya the one to Anumati (V, 2, 3, 4) is said to belong to the same category.
</details>


## ०२


<details open><summary>विश्वास-प्रस्तुतिः</summary>

(न्या) आग्नावैष्णव ऽए᳘कादशकपालः॥  
(स्त᳘) त᳘दध्वर᳘स्य दीक्षणी᳘यं व्वैश्वानरो द्वा᳘दशकपाल ऽआदित्य᳘श्च चरुस्ते᳘ ऽअग्नेः[[!!]]+॥
</details>

<details><summary>मूलम् - श्रीधरादि</summary>

(न्या) आग्नावैष्णव ऽए᳘कादशकपालः॥  
(स्त᳘) त᳘दध्वर᳘स्य दीक्षणी᳘यं व्वैश्वानरो द्वा᳘दशकपाल ऽआदित्य᳘श्च चरुस्ते᳘ ऽअग्नेः[[!!]]+॥
</details>

<details><summary>मूलम् - Weber</summary>

आग्नावैष्णव ए᳘कादशकपालः॥  
त᳘दध्वर᳘स्य दीक्षणी᳘यं वैश्वानरो द्वा᳘दशकपाल आदित्य᳘श्च चरुस्ते᳘ अग्नेः᳟॥
</details>

<details><summary>मूलम् - विस्वरम्</summary>

आग्नावैष्णव एकादशकपालः । तदध्वरस्य दीक्षणीयम् । वैश्वानरो द्वादशकपालः । आदित्यश्च चरुः । ते ऽअग्नेः ॥ २ ॥ 
</details>

<details><summary>सायणः</summary>

इदानीमाग्नावैष्णवादिहवींषि विधत्ते- **अथाग्नावैष्णव एकादशकपाल** इत्यादिना । 'तत्' 'अध्वरस्य' सोमयागस्य 'दीक्षणीयं' दीक्षासंस्कारकं हविः । 'वैश्वानरो द्वादशकपालः,' 'आदित्यश्चरुः' च 'ते' एते हविषी 'अग्नेः' एव प्रातिस्विके ॥ २ ॥ 
</details>

<details><summary>Eggeling</summary>

2. A cake [^egg_483] on eleven potsherds to Agni and Vishṇu,--that is the initiation (offering) of the (Soma) sacrifice;--one on twelve potsherds to Vaiśvānara, and a pap to the Ādityas,--these two belong to Agni.

[^egg_483]: 247:1 These and the subsequent offerings form part of the Dīkshā, or initiation ceremony, for the Soma-sacrifice to be performed after the completion of the fire-altar. This initiation ceremony commences on the day of new moon, a week after the preparation of the ukhā, or fire-pan. An integral part of (the first day of) this ceremony is the kindling of a fire in the ukhā--the 'Ukhya Agni'--which ultimately serves to supply the fires for the brick altars built on the completion of the period of initiation. The Dīkshā is, as a rule, to be performed daily for a year, during which time the fire has to be kept up in the ukhā, and carried about by the Sacrificer for a time each day. while the cake to Agni-Vishṇu here mentioned is the ordinary cake-offering prescribed for the Dīkshā of the normal Soma-sacrifice (see III, 1, 3, 1), the Vaiśvānara cake is peculiar to the Agnicayana.
</details>


## ०३


<details open><summary>विश्वास-प्रस्तुतिः</summary>

स य᳘दाग्नावैष्णव᳘मेव᳘ निर्व्व᳘पेत्॥  
(न्ने᳘) ने᳘तरे हवि᳘षी ऽअध्वर᳘स्यैव᳘ दीक्षणी᳘यं कृतᳫँ᳭ स्या᳘न्नाग्नेर᳘थ यदि᳘तरे ऽएव᳘ हवि᳘षी निर्व्व᳘पे᳘न्नाग्नावैष्णव᳘मग्ने᳘रेव᳘ दीक्षणी᳘यं कृतᳫँ᳭ स्या᳘न्नाध्वर᳘स्य॥
</details>

<details><summary>मूलम् - श्रीधरादि</summary>

स य᳘दाग्नावैष्णव᳘मेव᳘ निर्व्व᳘पेत्॥  
(न्ने᳘) ने᳘तरे हवि᳘षी ऽअध्वर᳘स्यैव᳘ दीक्षणी᳘यं कृतᳫँ᳭ स्या᳘न्नाग्नेर᳘थ यदि᳘तरे ऽएव᳘ हवि᳘षी निर्व्व᳘पे᳘न्नाग्नावैष्णव᳘मग्ने᳘रेव᳘ दीक्षणी᳘यं कृतᳫँ᳭ स्या᳘न्नाध्वर᳘स्य॥
</details>

<details><summary>मूलम् - Weber</summary>

स य᳘दाग्नावैष्णव᳘मेव᳘ निर्व᳘पेत्॥  
ने᳘तरे हवि᳘षी अध्वर᳘स्यैव᳘ दीक्षणी᳘यं कृतᳫं स्याॗन्नाग्नेर᳘थ यदि᳘तरे एव᳘ हवि᳘षी निर्व᳘पेॗन्नाग्नावैष्णव᳘मग्ने᳘रेव᳘ दीक्षणी᳘यं कृतᳫं स्याॗन्नाध्वर᳘स्य॥
</details>

<details><summary>मूलम् - विस्वरम्</summary>

स यदाग्नावैष्णवमेव निर्वपेत्, नेतरे हविषी- अध्वरस्यैव दीक्षणीयं कृतं स्यात्- नाग्नेः । अथ यदितरे ऽएव हविषी निर्वपेत्- नाग्नावैष्णवम्- अग्नेरेव दीक्षणीयं कृतं स्यात्- नाध्वरस्य ॥ ३ ॥ 
</details>

<details><summary>सायणः</summary>

इत्थमध्वरचित्याग्न्योर्हविर्व्यवस्थामुक्त्वा उभयविधान्यपि हवींषि कर्त्तव्यानीत्याह- **स यदाग्नावैष्णवमेव निर्वपेदि**त्यादिना । अध्वरस्य चितेश्चेत्युभयोर्दीक्षणीयत्वसिद्धये उभयानि हवींषि अनुष्ठेयानि, अन्यतरहविषो ऽकरणे तन्न स्यादित्यर्थः ॥ ३ ॥ 
</details>

<details><summary>Eggeling</summary>

3. Now were he to prepare only the one for Agni and Vishṇu, and not the other two oblations, then only the initiation (offering) of the (Soma) sacrifice would be performed, and not those of Agni (the fire-altar); and were he to prepare only the other two oblations, and not the one to Agni and Vishṇu, only the initiation (offering) of Agni would be performed, and not that of the sacrifice.
</details>


## ०४


<details open><summary>विश्वास-प्रस्तुतिः</summary>

(स्यो) उभ᳘यानि नि᳘र्व्वपति॥  
(त्य) अध्वर᳘स्य चाग्ने᳘श्चो᳘भ᳘य᳘ᳫँ᳘ ह्येतत्क᳘र्माध्वरकर्म᳘ चाग्निकर्म᳘ चाध्वर᳘स्य पू᳘र्व्वम᳘थाग्ने᳘रुपायि᳘ ह्येतत्क᳘र्म य᳘दग्निकर्म[[!!]]॥
</details>

<details><summary>मूलम् - श्रीधरादि</summary>

(स्यो) उभ᳘यानि नि᳘र्व्वपति॥  
(त्य) अध्वर᳘स्य चाग्ने᳘श्चो᳘भ᳘य᳘ᳫँ᳘ ह्येतत्क᳘र्माध्वरकर्म᳘ चाग्निकर्म᳘ चाध्वर᳘स्य पू᳘र्व्वम᳘थाग्ने᳘रुपायि᳘ ह्येतत्क᳘र्म य᳘दग्निकर्म[[!!]]॥
</details>

<details><summary>मूलम् - Weber</summary>

उभ᳘यानि नि᳘र्वपति॥  
अध्वर᳘स्य चाग्ने᳘श्चोॗभ᳘यᳫं ह्येतत्क᳘र्माध्वरकर्म᳘ चाग्निकर्म᳘ चाध्वर᳘स्य पू᳘र्वम᳘थाग्ने᳘रुपायिॗ ह्येतत्क᳘र्म य᳘दग्निकर्म᳟॥
</details>

<details><summary>मूलम् - विस्वरम्</summary>

उभयानि निर्वपति- अध्वरस्य च । अग्नेश्च । उभयं ह्येतत्कर्म- अध्वरकर्म चाग्निकर्म च । अध्वरस्य पूर्वम्- अथाग्नेः । उपायि ह्येतत्कर्म- यदग्निकर्म ॥ ४ ॥ 
</details>

<details><summary>सायणः</summary>

**उभयानि निर्वपती**ति । **उभयं ह्येतत् कर्मे**ति । 'एतत्' साग्निचयनसौमिकं 'कर्म,' 'उभयम्' उभयात्मकं खलु । किं तदुभयमिति, तत्राह- **अध्वरकर्म चाग्निकर्म चे**ति । तत्र पौर्वापर्यस्यानियमप्राप्तौ आह- **अध्वरस्य पूर्वमथाग्नेरि**ति । अग्नेः कर्मणः प्राथम्यं किं न स्यात् इत्यत आह- **उपायि ह्येतत् कर्म, यदग्निकर्मे**ति । 'उप' प्रकृतकर्मणः समीपे, तदुपजीव्य 'एति' आयातीति 'उपायि' ॥ ४ ॥ 
</details>

<details><summary>Eggeling</summary>

4. He prepares both that of the sacrifice, and those of Agni, for this rite is both a rite of sacrifice, and a rite of fire: first (comes) that of the sacrifice, and then that of the fire, for the rite of the fire is an accessory rite.
</details>


## ०५


<details open><summary>विश्वास-प्रस्तुतिः</summary>

स य᳘ ऽएष᳘ ऽआग्नावैष्णवः[[!!]]॥  
(स्त᳘) त᳘स्य त᳘देव ब्रा᳘ह्मणं यत्पुरश्च᳘रणे व्वैश्वानरो द्वा᳘दशकपालो व्वैश्वानरो वै स᳘र्व्वे ऽग्न᳘यः स᳘र्व्वेषामग्नीनामु᳘पाप्त्यै द्वा᳘दशकपालो द्वा᳘दश मा᳘साः संव्वत्सरः᳘ संव्वत्सरो᳘ व्वैश्वानरः[[!!]]॥
</details>

<details><summary>मूलम् - श्रीधरादि</summary>

स य᳘ ऽएष᳘ ऽआग्नावैष्णवः[[!!]]॥  
(स्त᳘) त᳘स्य त᳘देव ब्रा᳘ह्मणं यत्पुरश्च᳘रणे व्वैश्वानरो द्वा᳘दशकपालो व्वैश्वानरो वै स᳘र्व्वे ऽग्न᳘यः स᳘र्व्वेषामग्नीनामु᳘पाप्त्यै द्वा᳘दशकपालो द्वा᳘दश मा᳘साः संव्वत्सरः᳘ संव्वत्सरो᳘ व्वैश्वानरः[[!!]]॥
</details>

<details><summary>मूलम् - Weber</summary>

स य᳘ एष᳘ आग्नावैष्णवः᳟॥  
त᳘स्य त᳘देव ब्रा᳘ह्मणं यत्पुरश्च᳘रणे वैश्वानरो द्वा᳘दशकपालो वैश्वानरो वै स᳘र्वे ऽग्न᳘यः स᳘र्वेषामग्नीनामु᳘पाप्त्यै द्वा᳘दशकपालो द्वा᳘दश मा᳘साः संवत्सरः᳘ संवत्सरो᳘ वैश्वानरः᳟॥
</details>

<details><summary>मूलम् - विस्वरम्</summary>

स य एष आग्नावैष्णवः- तस्य तदेव ब्राह्मणम्- यत् पुरश्चरणे । वैश्वानरो द्वादशकपालः । वैश्वानरो वै सर्वे ऽग्नयः । सर्वेषामग्नीनामुपाप्त्यै । द्वादशकपालः । द्वादश मासाः संवत्सरः । संवत्सरो वैश्वानरः ॥ ५ ॥ 
</details>

<details><summary>सायणः</summary>

प्राकृतस्याग्नावैष्णवस्य प्रयोगः किं न व्याख्यायत इत्याशङ्क्य आग्निष्टोमिकं ब्राह्मणमतिदिशति- **स य एष आग्नावैष्णवस्तस्ये**ति । **यत् पुरश्चरण** इति । 'पुरः' पूर्वं 'चरणम्' अनुष्ठानं यस्मिन्, तत् 'पुरश्चरणम्,' प्राकृतमग्निष्टोमकर्मेत्यर्थः । तस्मिन् यद् 'ब्राह्मणम्' उक्तम्, 'तदेव' 'तस्य' अग्निचयनस्य; यद्वा 'तस्य' तत्क्रतोराग्नावैष्णवस्य (श. प. ३ । १ । ३ । १) ॥ अथाग्नेर्दीक्षणीयं हविरनूद्य प्रशंसति- **वैश्वानरो द्वादशकपालो वैश्वानरो वै सर्वे ऽग्नय** इति । यो 'वैश्वानरः' चित्यां स्थाप्यमानः, सः 'सर्वे ऽग्नयः' चितिरूपाः षडग्नयः अधिष्ठानारोप्ययोरभेदात् । अथवा विश्वेषां नराणां हितत्वेन सम्बन्धी 'वैश्वानरः' श्रुतिलोकसाधारणो ऽग्निः स एव 'सर्वे ऽग्नयः' और्वजाठरवैद्युताहवनीयाद्यग्नयः; तेषां सर्वेषामिह प्राप्तौ वैश्वानराग्निदेवत्यः । कपालगतसङ्ख्यां प्रशंसति- **द्वादशकपालो द्वादश मासाः संवत्सर** इति ॥ ५ ॥ 
</details>

<details><summary>Eggeling</summary>

5. Now as regards that (cake) for Agni and Vishṇu, its mystic import is the same as what is (implied) in a preparatory ceremony. And the (cake) on twelve potsherds for Vaiśvānara is for

the obtainment of all the fires, Vaiśvānara being all the fires;--it is one of twelve potsherds, for twelve months are a year, and Vaiśvānara is the year.
</details>


## ०६


<details open><summary>विश्वास-प्रस्तुतिः</summary>

(रो) य᳘द्वे᳘वैतं᳘ व्वैश्वानरं᳘ निर्व्व᳘पति॥  
व्वैश्वानरं वा᳘ ऽएत᳘मग्निं᳘ जनयिष्य᳘न्भवति त᳘मेत᳘त्पुर᳘स्ताद्दीक्षणी᳘यायाᳫँ᳭ रे᳘तोभूत᳘ᳫँ᳘ सिञ्चति यादृग्वै यो᳘नौ रे᳘तः सिच्य᳘ते तादृ᳘ग्जायते तद्य᳘देतम᳘त्र व्वैश्वानरᳫँ᳭ रे᳘तोभूत᳘ᳫँ᳘ सिञ्च᳘ति त᳘स्मादे᳘षो ऽमु᳘त्र व्वैश्वानरो᳘ जायते॥
</details>

<details><summary>मूलम् - श्रीधरादि</summary>

(रो) य᳘द्वे᳘वैतं᳘ व्वैश्वानरं᳘ निर्व्व᳘पति॥  
व्वैश्वानरं वा᳘ ऽएत᳘मग्निं᳘ जनयिष्य᳘न्भवति त᳘मेत᳘त्पुर᳘स्ताद्दीक्षणी᳘यायाᳫँ᳭ रे᳘तोभूत᳘ᳫँ᳘ सिञ्चति यादृग्वै यो᳘नौ रे᳘तः सिच्य᳘ते तादृ᳘ग्जायते तद्य᳘देतम᳘त्र व्वैश्वानरᳫँ᳭ रे᳘तोभूत᳘ᳫँ᳘ सिञ्च᳘ति त᳘स्मादे᳘षो ऽमु᳘त्र व्वैश्वानरो᳘ जायते॥
</details>

<details><summary>मूलम् - Weber</summary>

य᳘द्वेॗवैतं᳘ वैश्वानरं᳘ निर्व᳘पति॥  
वैश्वानरं वा᳘ एत᳘मग्निं᳘ जनयिष्य᳘न्भवति त᳘मेत᳘त्पुर᳘स्ताद्दीक्षणी᳘यायां रे᳘तो भूत᳘ᳫं᳘ सिञ्चति यादृग्वै यो᳘नौ रे᳘तः सिच्य᳘ते तादृ᳘ग्जायते तद्य᳘देतम᳘त्र वैश्वानरं रे᳘तो भूत᳘ᳫं᳘ सिञ्च᳘ति त᳘स्मादेॗषो ऽमु᳘त्र वैश्वानरो᳘ जायते॥
</details>

<details><summary>मूलम् - विस्वरम्</summary>

यद्वेवैतं वैश्वानरं निर्वपति । वैश्वानरं वा ऽएतमग्निं जनयिष्यन्भवति । तमेतत् पुरस्ताद्दीक्षणीयायां रेतोभूतं सिञ्चति । यादृग्वै योनौ रेतः सिच्यते- तादृग् जायते । तद्यदेतमत्र वैश्वानरं रेतोभूतं सिञ्चति- तस्मादेषो ऽमुत्र वैश्वानरो जायते ॥ ६ ॥ 
</details>

<details><summary>सायणः</summary>

प्रकारान्तरेण पुरोडाशदेवतां प्रशंसति- **यद्वेवैतं वैश्वानरमि**ति । 'एतं' 'वैश्वानरं' सप्तचित्यात्मकं 'जनयिष्यन्' इष्टकाभिरुत्पादयिष्यन् भवति, अतः 'तम्' 'एतत्' इदानीं 'पुरस्तात्' उत्पादनात् प्रागेव, 'दीक्षणीयायाम्' एव वैश्वानरहविःकरणेन 'रेतोभूतं' बीजरूपापन्नं 'सिञ्चति' । अत उभयोर्निषेक्तव्यजनयितव्ययोर्विलक्षणत्वपरिहाराय आदावपि पुरोडाशो वैश्वानर एव कर्त्तव्यः । उक्तो ऽर्थो लोकसिद्ध इति दर्शयति- **यादृग्वै योनौ रेत** इति । प्रतिपादितं सादृश्यं प्रकृते दर्शयन् पुनर्निगमयति- **तद्यदेतमत्र वैश्वानरमि**ति । 'तद्यत्'- इत्यत्र तच्छब्दो ऽनुवादी यच्छब्देन प्रयुज्यते, 'अत्र' दीक्षाकाले, 'अमुत्र' चयननिष्पत्तिकाले । अथवा, 'अत्र' प्राचीनवंशे रेतोभूतं सिञ्चति वैश्वानरम्; 'अमुत्र' सौमिके चितिप्रदेशे जनयति ॥ ६ ॥ 
</details>

<details><summary>Eggeling</summary>

6. And, again, as to why he prepares one for Vaiśvānara,--it is because he is about to produce Agni as Vaiśvānara (belonging, or dear to, all men): in the initiation offering he first pours him forth as seed, and whatlike the seed is that is poured into the womb, suchlike is (the child) born therefrom; and inasmuch as he now pours forth that (Agni) Vaiśvānara as seed, therefore he is born hereafter as Vaiśvānara.
</details>


## ०७


<details open><summary>विश्वास-प्रस्तुतिः</summary>

य᳘द्वे᳘वैते᳘ हवि᳘षी निर्व्व᳘पति॥  
क्षत्रं वै᳘ व्वैश्वानरो व्वि᳘डेष᳘ ऽआदित्य᳘श्चरुः᳘ क्षत्रं᳘ च तद्वि᳘शं च करोति व्वैश्वानरं पू᳘र्व्वं नि᳘र्व्वपति क्षत्रं त᳘त्कृत्वा व्वि᳘शं करोति॥
</details>

<details><summary>मूलम् - श्रीधरादि</summary>

य᳘द्वे᳘वैते᳘ हवि᳘षी निर्व्व᳘पति॥  
क्षत्रं वै᳘ व्वैश्वानरो व्वि᳘डेष᳘ ऽआदित्य᳘श्चरुः᳘ क्षत्रं᳘ च तद्वि᳘शं च करोति व्वैश्वानरं पू᳘र्व्वं नि᳘र्व्वपति क्षत्रं त᳘त्कृत्वा व्वि᳘शं करोति॥
</details>

<details><summary>मूलम् - Weber</summary>

य᳘द्वेॗवैते᳘ हवि᳘षी निर्व᳘पति॥  
क्षत्रं वै᳘ वैश्वानरो वि᳘डेष᳘ आदित्य᳘श्चरुः᳘ क्षत्रं᳘ च तद्वि᳘शं च करोति वैश्वानरम् पू᳘र्वं नि᳘र्वपति क्षत्रं त᳘त्कृत्वा वि᳘शे करोति॥
</details>

<details><summary>मूलम् - विस्वरम्</summary>

यद्वेवैते हविषी निर्वपति । क्षत्रं वै वैश्वानरः, विडेष आदित्यश्चरुः । क्षत्रं च तद् विशं च करोति । वैश्वानरं पूर्वं निर्वपति । क्षत्रं तत्कृत्वा विशं करोति ॥ ७ ॥ 
</details>

<details><summary>सायणः</summary>

अथ वैकृते उभे हविषी समुच्चित्य प्रशंसति- **यद्वेवैते हविषी** इति । 'एते हविषी' वैश्वानरद्वादशकपालादित्यचर्वाख्ये । **क्षत्रं वै वैश्वानर** इति । 'वैश्वानरः' अग्निः, 'क्षत्रं' क्षत्रियजातिः । तथा च बृहदारण्यकम्- "यान्येतानि देवत्रा क्षत्राणीन्द्रो वरुणः सोमो रुद्रः पर्जन्यो यमो मृत्युरीशान इति"- (बृह. उ. १ । ४ । ब्रा. २२ कं.) इति । आदित्यानां तु "अग्निर्वसुभिः, सोमो रुद्रैः, वरुण आदित्यैः"- इत्यादिश्रुतिषु (बृ. उ. १ । ४ । २३) तृतीयान्तानामुपसर्जनप्रतीतेस्तेषां प्रजारूपत्वम् । यद्यपि "विडेष आदित्यश्चरुः"- इति चरोः प्राधान्यं प्रतिभाति, तथापि चरोः वैश्यजातित्वयोगात् तद्धितान्तावयवभूता देवतैवात्र विवक्ष्यते । एवं वैश्वानरवाक्ये ऽपि । यद्वा, देवताद्वारा द्रव्ययोरप्युक्तजातित्वम्; 'एते हविषी' भवत इति हविषः प्राधान्यात् पुरोडाशस्यैकपिण्डत्वेन प्राधान्याच्चर्ववयवानां तण्डुलानां बहुत्वाद्वा पुरोडाशचर्वोः क्षत्रविड्जातित्वं द्रष्टव्यम् । उभयोरप्यवश्यमनुष्ठेयत्वादनियमप्रसक्तावाह- **वैश्वानरं पूर्वमि**ति ॥ ७ ॥ 
</details>

<details><summary>Eggeling</summary>

7. And why he prepares those two (other) oblations,--Vaiśvānara is the ruling power, and that Āditya pap is the people: he thus makes both the ruling power and the people. The Vaiśvānara (cake) he prepares first, and having thereby made the ruling power, he makes the people.
</details>


## ०८


<details open><summary>विश्वास-प्रस्तुतिः</summary>

(त्ये᳘) ए᳘क ऽएष᳘ भवति॥  
(त्ये) एकदेव᳘त्य ऽएकस्थं त᳘त्क्षत्र᳘मेकस्थाᳫँ᳭ श्रि᳘यं करोति चरुरि᳘तरो बहुदेव᳘त्यो भूमा वा᳘ ऽएष᳘ तण्डुला᳘नां य᳘च्चरु᳘र्भू᳘मो ऽएष᳘ देवा᳘नां य᳘दादित्या᳘ व्विशि त᳘द्भूमा᳘नं दधाती᳘त्यधिदेवतम्[[!!]]॥
</details>

<details><summary>मूलम् - श्रीधरादि</summary>

(त्ये᳘) ए᳘क ऽएष᳘ भवति॥  
(त्ये) एकदेव᳘त्य ऽएकस्थं त᳘त्क्षत्र᳘मेकस्थाᳫँ᳭ श्रि᳘यं करोति चरुरि᳘तरो बहुदेव᳘त्यो भूमा वा᳘ ऽएष᳘ तण्डुला᳘नां य᳘च्चरु᳘र्भू᳘मो ऽएष᳘ देवा᳘नां य᳘दादित्या᳘ व्विशि त᳘द्भूमा᳘नं दधाती᳘त्यधिदेवतम्[[!!]]॥
</details>

<details><summary>मूलम् - Weber</summary>

ए᳘क एष᳘ भवति॥  
एकदेव᳘त्य एकस्थं त᳘त्क्षत्र᳘मेकस्थां श्रि᳘यं करोति चरुरि᳘तरो बहुदेव᳘त्यो भूमा वा᳘ एष᳘ तण्डुला᳘नां य᳘च्चरु᳘र्भूॗमो एष᳘ देवा᳘नां य᳘दादित्या᳘ विशि त᳘द्भूमा᳘नं दधाती᳘त्यधिदेवत᳘म्॥
</details>

<details><summary>मूलम् - विस्वरम्</summary>

एक एष भवत्येकदेवत्यः । एकस्थं तत् क्षत्रमेकस्थां श्रियं करोति । चरुरितरो बहुदेवत्यः । भूमा वा ऽएष तण्डुलानां- यच्चरुः । भूमो ऽएष देवानाम्- यदादित्याः । विशि तद् भूमानं दधाति । इत्यधिदेवतम् ॥ ८ ॥ 
</details>

<details><summary>सायणः</summary>

पूर्वस्मिन् हविषि द्रव्यस्य देवतायाश्चैकत्वम्, उत्तरस्मिन् तद्बहुत्वं च प्रशंसति- **एक एष भवती**त्यादिना । 'एषः' पुरोडाशः 'एको भवति,' स च 'एकदेवत्यः' एका एव देवता यस्य स तथोक्तः । 'तत्' तेन, तथात्वसम्पादनेन 'एकस्थं' 'क्षत्रं' क्षत्रियम्, एकमेव सर्वस्यापि महामण्डलस्य कृतवान् भवति । बहुराजस्य दुष्टत्वात् । फलितमर्थमाह- **एकस्थां श्रियं करोती**ति । श्रियो राजाश्रयत्वनियमात् राज्ञ एकत्वसम्पादनादेव तस्य श्रियमप्येकस्थां करोति । इत्थं वैश्वानरस्य पुरोडाशस्य च परस्परयोग्यतामभिधाय आदित्यानां चरोश्च सङ्गतत्वमाह- **चरुरितरो बहुदेवत्य** इति । यतः 'एषः' 'तण्डुलानां' 'भूमा वै' बहुत्वं खलु । भूमेति पुँल्लिङ्ग-प्रतिनिर्देशमपेक्ष्य एष इति पुँल्लिङ्गता । "भूमो एष देवानाम्"- इत्यत्र 'भूमा उ' इति निपातानिपातसमुदायः । शिष्टं स्पष्टम् । प्रकारान्तरेण पुनः स्तोतुमुक्तमर्थं व्यवस्थापयति- **इत्यधिदेवतमि**ति । "यद्वेवैते हविषी"- इत्युपक्रम्य, "विशि तद् भूमानं दधाति"- इत्यन्तेन ग्रन्थसन्दर्भेण प्रतिपादितम् 'अधिदेवतम्' देवतामधिकृत्य प्रवृत्तमुक्तम् ॥ ८ ॥ 
</details>

<details><summary>Eggeling</summary>

8. That (Vaiśvānara cake) is one single (oblation), having one single deity: he thus makes the ruling power to be concentrated in one (person), and excellence to be concentrated in one. The other, the pap, has many deities, for the pap is a multiplicity of rite-grains, and those Ādityas are a multiplicity of gods: he thus bestows multiplicity on the people. Thus much as to the deities.
</details>


## ०९


<details open><summary>विश्वास-प्रस्तुतिः</summary>

(म᳘) अ᳘थाध्यात्मम्[[!!]]॥  
(ᳫँ᳭) शि᳘र ऽएव᳘ व्वैश्वानर᳘ ऽआ᳘त्मैष᳘ ऽआदित्य᳘श्चरुः शि᳘रश्च त᳘दात्मा᳘नं च करोति व्वैश्वानरं पू᳘र्व्वं नि᳘र्व्वपति शि᳘रस्त᳘त्कृ᳘त्वा ऽऽत्मा᳘नं करोति॥
</details>

<details><summary>मूलम् - श्रीधरादि</summary>

(म᳘) अ᳘थाध्यात्मम्[[!!]]॥  
(ᳫँ᳭) शि᳘र ऽएव᳘ व्वैश्वानर᳘ ऽआ᳘त्मैष᳘ ऽआदित्य᳘श्चरुः शि᳘रश्च त᳘दात्मा᳘नं च करोति व्वैश्वानरं पू᳘र्व्वं नि᳘र्व्वपति शि᳘रस्त᳘त्कृ᳘त्वा ऽऽत्मा᳘नं करोति॥
</details>

<details><summary>मूलम् - Weber</summary>

अ᳘थाध्यात्म᳘म्॥  
शि᳘र एव᳘ वैश्वानर᳘ आॗत्मैष᳘ आदित्य᳘श्चरुः शि᳘रश्च त᳘दात्मा᳘नं च करोति वैश्वानरम् पू᳘र्वं नि᳘र्वपति शि᳘रस्त᳘त्कृॗत्वात्मा᳘नं करोति॥
</details>

<details><summary>मूलम् - विस्वरम्</summary>

अथाध्यात्मम् । शिर एव वैश्वानरः । आत्मैष आदित्यश्चरुः । शिरश्च तदात्मानं च करोति । वैश्वानरं पूर्वं निर्वपति । शिरस्तत्कृत्वा ऽऽत्मानं करोति ॥ ९ ॥ 
</details>

<details><summary>सायणः</summary>

**अथाध्यात्मं** वक्ष्यते- **शिर एष वैश्वानरः, आत्मैष आदित्यश्चरुरि**त्यादिना । प्रथममनुष्ठेयत्वेन प्राधान्यात् एकत्वाच्च साम्यात् 'आदित्यश्चरुः' 'आत्मा' अङ्गप्रत्यङ्गसहितं कृत्स्नं शरीरम् । शिष्टम् अधिदेवतवाक्यवद्व्याख्येयम् ॥ ९ ॥ १० ॥ 
</details>

<details><summary>Eggeling</summary>

9. Now as regards the self (or body of Agni). The Vaiśvānara (cake) is the head, and that Āditya pap is the body: he thus makes both the head and the body. The Vaiśvānara (cake) he prepares first; and having thereby made the head, he then makes the body.
</details>


## १०


<details open><summary>विश्वास-प्रस्तुतिः</summary>

(त्ये᳘) ए᳘क ऽएष᳘ भवति॥  
(त्ये᳘) ए᳘कमिव हि शि᳘रश्चरुरि᳘तरो बहुदेव᳘त्यो भूमा वा᳘ ऽएष᳘ तण्डुला᳘नां य᳘च्चरु᳘र्भू᳘मो ऽएषो᳘ ऽङ्गानां य᳘दा᳘त्मा ऽऽत्मंस्तद᳘ङ्गानां भूमा᳘नं दधाति॥
</details>

<details><summary>मूलम् - श्रीधरादि</summary>

(त्ये᳘) ए᳘क ऽएष᳘ भवति॥  
(त्ये᳘) ए᳘कमिव हि शि᳘रश्चरुरि᳘तरो बहुदेव᳘त्यो भूमा वा᳘ ऽएष᳘ तण्डुला᳘नां य᳘च्चरु᳘र्भू᳘मो ऽएषो᳘ ऽङ्गानां य᳘दा᳘त्मा ऽऽत्मंस्तद᳘ङ्गानां भूमा᳘नं दधाति॥
</details>

<details><summary>मूलम् - Weber</summary>

ए᳘क एष᳘ भवति॥  
ए᳘कमिव हि शि᳘रश्चरुरि᳘तरो बहुदेव᳘त्यो भूमा वा᳘ एष᳘ तण्डुला᳘नां य᳘च्चरु᳘र्भूॗमो एषो᳘ ऽङ्गानां य᳘दाॗत्मात्मंस्तद᳘ङ्गानाम् भूमा᳘नं दधाति॥
</details>

<details><summary>मूलम् - विस्वरम्</summary>

एक एष भवति । एकमेव हि शिरः । चरुरितरो बहुदेवत्यः । भूमा वा एष तंडुलानां यच्चरुः । भूमो एषो ऽङ्गानां यदात्मा । आत्मंस्तदंगानां भूमानं दधाति ॥ १० ॥ 
</details>

<details><summary>सायणः</summary>

[व्याख्यानं नवमे]
</details>

<details><summary>Eggeling</summary>

10. That (Vaiśvānara cake) is one single (oblation), for the head is, as it were, one only; and the

other, the pap, has many deities, for that pap is a multiplicity of rice-grains, and this body is a multiplicity of limbs: he thus bestows on the body a multiplicity of limbs.
</details>


## ११


<details open><summary>विश्वास-प्रस्तुतिः</summary>

घृत᳘ ऽएष᳘ भवति॥  
घृत᳘भाजना᳘ ह्यादित्याः स्वे᳘नै᳘वैनानेत᳘द्भागे᳘न स्वे᳘न र᳘सेन प्रीणात्युपा᳘ᳫँ᳘श्वेता᳘नि हवी᳘ᳫँ᳘षि भवन्ति रे᳘तो वा ऽअ᳘त्र यज्ञ᳘ ऽउपाᳫँ᳭शु वै रे᳘तः सिच्यते॥
</details>

<details><summary>मूलम् - श्रीधरादि</summary>

घृत᳘ ऽएष᳘ भवति॥  
घृत᳘भाजना᳘ ह्यादित्याः स्वे᳘नै᳘वैनानेत᳘द्भागे᳘न स्वे᳘न र᳘सेन प्रीणात्युपा᳘ᳫँ᳘श्वेता᳘नि हवी᳘ᳫँ᳘षि भवन्ति रे᳘तो वा ऽअ᳘त्र यज्ञ᳘ ऽउपाᳫँ᳭शु वै रे᳘तः सिच्यते॥
</details>

<details><summary>मूलम् - Weber</summary>

घृत᳘ एष᳘ भवति॥  
घृत᳘भाजनाॗ ह्यादित्याः स्वेनैॗवैनानेत᳘द्भागे᳘न स्वे᳘न र᳘सेन प्रीणात्युपांॗश्वेता᳘नि हवीं᳘षि भवन्ति रे᳘तो वा अ᳘त्र यज्ञ᳘ उपांशु वै रे᳘तः सिच्यते॥
</details>

<details><summary>मूलम् - विस्वरम्</summary>

घृत एष भवति । घृतभाजना ह्यादित्याः । स्वेनैवैनानेतद् भागेन स्वेन रसेन प्रीणाति । उपांश्वेतानि हवींषि भवंति । रेतो वा अत्र यज्ञः । उपांशु वै रेतः सिच्यते ॥ ११ ॥ 
</details>

<details><summary>सायणः</summary>

चरोराश्रयं द्रव्यमाह- **घृत एष भवती**ति । 'घृतभाजना ह्यादित्याः'- इति । घृतभागा इत्यर्थः । "तेजो वै घृतम्” (ऐ. ब्रा. ८ । ४ । ६) (तै. सं. २-५ । २ । ७) इति श्रुतेः घृतस्य तेजोद्रव्यत्वादादित्यानामपि तथात्वात् "आदित्यं घृतेन चरुम्"- (श. प. ३ । २ । ३ । १) इत्यादौ घृतसम्बन्धाद्वा तेषां तद्भागभाक्त्वम् । ‘स्वेनैव भागेन', 'स्वेन रसेन' इति व्याख्यानव्याख्येयभावः । अत्र कात्यायनः उखानिष्पादनानन्तरप्रयोगमुक्त्वा ऽऽह- "दीक्षा ऽमावास्यायामामावास्येनेष्ट्वा, आग्नावैष्णववैश्वानरौ, घृते चरुरादित्येभ्यः"- (का. श्रौ. सू. १६ । १२७-१२९) इति । एषां त्रयाणां हविषामुपांशुधर्मकत्वं विधत्ते- **उपांश्वेतानि हवींषि भवन्ती**ति । "करणवदशब्दमुपांशु"- इति तल्लक्षणम् । **रेतो वा अत्र यज्ञ** इति । 'अत्र' अस्मिन् दीक्षासमये क्रियमाणो 'यज्ञः' 'रेतो वै' रेतोरूपः खलु । अस्य रेतस्त्वमुक्तं प्राक् ॥ ११ ॥ 
</details>

<details><summary>Eggeling</summary>

11. That (pap) is (prepared) on ghee, for the Ādityas are consumers of ghee: he thus gratifies them, each by his own share, by his own liquor. These offerings are (made) silently, for here in the sacrifice there is seed, and silently seed is infused.
</details>


## १२


<details open><summary>विश्वास-प्रस्तुतिः</summary>

(ते᳘ ऽथौ) अ᳘थौद्ग्रभणा᳘नि जुहोति॥  
(त्यौ) औद्ग्रभणैर्वै᳘ देवा᳘ ऽआत्मा᳘नमस्मा᳘ल्लोका᳘त्स्वर्गं᳘ लोक᳘मभ्यु᳘दगृह्णत य᳘दुद᳘गृह्णत त᳘स्मादौद्ग्रभणा᳘नि त᳘थै᳘वैतद्य᳘जमान ऽऔद्ग्रभणै᳘रे᳘वात्मा᳘नमस्मा᳘ल्लोका᳘त्स्वर्गं᳘ लोक᳘मभ्यु᳘द्गृह्णीते॥
</details>

<details><summary>मूलम् - श्रीधरादि</summary>

(ते᳘ ऽथौ) अ᳘थौद्ग्रभणा᳘नि जुहोति॥  
(त्यौ) औद्ग्रभणैर्वै᳘ देवा᳘ ऽआत्मा᳘नमस्मा᳘ल्लोका᳘त्स्वर्गं᳘ लोक᳘मभ्यु᳘दगृह्णत य᳘दुद᳘गृह्णत त᳘स्मादौद्ग्रभणा᳘नि त᳘थै᳘वैतद्य᳘जमान ऽऔद्ग्रभणै᳘रे᳘वात्मा᳘नमस्मा᳘ल्लोका᳘त्स्वर्गं᳘ लोक᳘मभ्यु᳘द्गृह्णीते॥
</details>

<details><summary>मूलम् - Weber</summary>

अ᳘थौद्ग्रभणा᳘नि जुहोति॥  
औद्ग्रभणैर्वै᳘ देवा᳘ आत्मा᳘नमस्मा᳘ल्लोका᳘त्स्वर्गं᳘ लोक᳘मभ्यु᳘दगृह्णत य᳘दुद᳘गृह्णत त᳘स्मादौद्ग्रभणा᳘नि त᳘थैॗवैतद्य᳘जमान औद्ग्रभणै᳘रेॗवात्मा᳘नमस्मा᳘ल्लोका᳘त्स्वर्गं᳘ लोक᳘मभ्यु᳘द्गृह्णीते॥
</details>

<details><summary>मूलम् - विस्वरम्</summary>

अथौद्ग्रभणानि जुहोति । औद्ग्रभणैर्वै देवा आत्मानमस्माल्लोकात्स्वर्गं लोकमभ्युदगृह्णत । यदुदगृह्णत- तस्मादौद्ग्रभणानि । तथैवैतद्यजमान औद्ग्रभणैरेवात्मानमस्माल्लोकात्स्वर्गं लोकमभ्युद्गृह्णीते ॥ १२ ॥ 
</details>

<details><summary>सायणः</summary>

अथौद्ग्रभणानि हवींषि विधाय तन्निर्वचनद्वारेण प्रशंसति- **अथौद्ग्रभणानि जुहोती**ति [^१_१७२] । **औद्ग्रभणैर्वै देवा आत्मानमि**ति । 'आत्मानं' लिङ्गशरीरोपाधिकं जीवात्मानं 'देवाः' 'अस्माद्' भूलोकात् 'स्वर्गं' 'लोकम्' 'अभि'- लक्ष्य 'उदगृह्णत' ऊर्द्ध्वमुखमाकर्षणं कृतवन्तः । उद्ग्रहणसाधनत्वात् 'औद्ग्रभणानि' इति नाम सम्पन्नम् । "हृमहोर्भः"- (पा. सू. ८ । २ । ३२ वा०) । **तथैवैतदि**ति । दृष्टान्तवद् व्याख्येयम् ॥ १२ ॥ 

[^१_१७२]: प्राकृतान्योद्ग्रभणानि हुत्वा सप्ताग्निकानि । का. श्रौ. सू. १६ । १३० । 
</details>

<details><summary>Eggeling</summary>

12. He then offers the Audgrabhaṇa (libations) [^egg_484], for by the Audgrabhaṇas (elevatory libations) the gods raised themselves from this world to the heavenly world: and inasmuch as (thereby) they raised themselves (ud-grabh), they are called 'audgrabhaṇa;'--and in like manner does the Sacrificer, by means of the Audgrabhaṇas, now raise himself from this world to the heavenly world.

[^egg_484]: 249:1 See III, 1, 4, 1.
</details>


## १३


<details open><summary>विश्वास-प्रस्तुतिः</summary>

ता᳘नि वै भू᳘याᳫँ᳭सि भवन्ति॥  
(न्त्य) अग्निचित्या᳘यां य᳘दु चा᳘नग्निचित्यायां त᳘स्याक्तो ब᳘न्धुरुभ᳘यानि भवन्ति त᳘स्यो᳘क्तो ऽध्वर᳘स्य पूर्व्वाण्य᳘थाग्नेस्त᳘स्यो ऽए᳘वोक्तः[[!!]]॥
</details>

<details><summary>मूलम् - श्रीधरादि</summary>

ता᳘नि वै भू᳘याᳫँ᳭सि भवन्ति॥  
(न्त्य) अग्निचित्या᳘यां य᳘दु चा᳘नग्निचित्यायां त᳘स्याक्तो ब᳘न्धुरुभ᳘यानि भवन्ति त᳘स्यो᳘क्तो ऽध्वर᳘स्य पूर्व्वाण्य᳘थाग्नेस्त᳘स्यो ऽए᳘वोक्तः[[!!]]॥
</details>

<details><summary>मूलम् - Weber</summary>

ता᳘नि वै भू᳘यांसि भवन्ति॥  
अग्निचित्या᳘यां य᳘दु चा᳘नग्निचित्यायां त᳘स्याक्तो ब᳘न्धुरुभ᳘यानि भवन्ति त᳘स्योॗक्तो ऽध्वर᳘स्य पू᳘र्वाण्य᳘थाग्नेस्त᳘स्यो एॗवोक्तः᳟॥
</details>

<details><summary>मूलम् - विस्वरम्</summary>

तानि वै भूयांसि भवन्त्यग्निचित्यायाम्, यदु चानग्निचित्यायाम् । तस्योक्तो बन्धुः । उभयानि भवन्ति । तस्योक्तः । अध्वरस्य पूर्वाणि- अथाग्नेः । तस्यो ऽएवोक्तः ॥ १३ ॥ 
</details>

<details><summary>सायणः</summary>

तेषां भूयस्त्वमाह- **तानि वै भूयांसी**ति । 'अनग्निचित्यायाम्' अग्निचयनव्यतिरिक्तायां केवलज्योतिष्टोमादिक्रियायां 'यदु' यान्येव हवींषि, ततो ऽपि 'भूयांसि' 'अग्निचित्यायां' क्रियायां 'भवन्ति' । चयनस्य हविर्भूयस्त्वं स्वयमेव वक्ष्यति । हविर्भूयस्त्वार्थवादब्राह्मणं किमिति नोक्तमित्याशङ्कायामाह- **तस्योक्तो बन्धुरि**ति । 'तस्य' हविर्भूयस्त्वस्य 'बन्धुः' अर्थनिबन्धको ऽर्थवादः 'उक्तः' अध्यायादौ "भूयांसि हवींषि भवन्त्यग्निचित्यायाम्"- (श. प. ६ । ६ । १ । १) इत्यादिना । आग्निकैः सौमिकबाधप्रसक्तत्वमाह- **उभयानि भवन्ति तस्योक्त** इति । आग्निकानि सौमिकानि च 'उभयानि' भवेयुः, तस्योभयत्वस्य अर्थवाद उक्तो दीक्षणीयहविःप्रस्तावे- "उभयानि निर्वपति अध्वरस्य चाग्नेश्च"- इत्यदिना (अस्मिन्नेव ब्राह्मणे चतुर्थकण्डिकायाम्) । आध्वरिकाणां पूर्वभावित्वम्, आग्निकानां पश्चाद्भावित्वं च विधाय तदर्थवादं चातिदिशति- **अध्वरस्य पूर्वाणि, अथाग्नेः, तस्यो एवोक्त** इति । "उपायि ह्येतत् कर्म, यदग्निकर्म"- इत्येवमुक्त इत्यर्थः ॥ १३ ॥ 
</details>

<details><summary>Eggeling</summary>

13. There are many of these, in the building of the fire-altar as well as at any other (special ceremony): the significance of this has been told. They are of both kinds: (the significance) of this has been told;--first those of the sacrifice, and then those of the fire: (the significance) of this also has been told.
</details>


## १४


<details open><summary>विश्वास-प्रस्तुतिः</summary>

प᳘ञ्चाध्वर᳘स्य जुहोति॥  
पा᳘ङ्क्तो यज्ञो या᳘वान्यज्ञो या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति स᳘प्ताग्नेः᳘ सप्त᳘चितिको ऽग्निः᳘ स᳘प्त ऽर्त᳘वः[[!!]] संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति ता᳘न्युभ᳘यानि द्वा᳘दश स᳘म्पद्यन्ते द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥
</details>

<details><summary>मूलम् - श्रीधरादि</summary>

प᳘ञ्चाध्वर᳘स्य जुहोति॥  
पा᳘ङ्क्तो यज्ञो या᳘वान्यज्ञो या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति स᳘प्ताग्नेः᳘ सप्त᳘चितिको ऽग्निः᳘ स᳘प्त ऽर्त᳘वः[[!!]] संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति ता᳘न्युभ᳘यानि द्वा᳘दश स᳘म्पद्यन्ते द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥
</details>

<details><summary>मूलम् - Weber</summary>

प᳘ञ्चाद्वर᳘स्य जुहोति॥  
पा᳘ङ्क्तो यज्ञो या᳘वान्यज्ञो या᳘वत्यस्य मा᳘त्रा ता᳘वतैॗवैनमेतद्रे᳘तो भूत᳘ᳫं᳘ सिञ्चति सॗप्ताग्नेः᳘ सप्त᳘चितिको ऽग्निः᳘ सप्त᳘ ऽर्त᳘वः संवत्सरः᳘ संवत्सरो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनमेतद्रे᳘तो भूत᳘ᳫं᳘ सिञ्चति ता᳘न्युभ᳘यानि द्वा᳘दश स᳘म्पद्यन्ते द्वा᳘दश मा᳘साः संवत्सरः᳘ संवत्सॗरो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥
</details>

<details><summary>मूलम् - विस्वरम्</summary>

पञ्चाध्वरस्य जुहोति । पाङ्क्तो यज्ञः । यावान्यज्ञो, यावत्यस्य मात्रा- तावतैवैनमेतद्रेतोभूतं सिञ्चति । सप्ताग्नेः । सप्तचितिको ऽग्निः । सप्त ऽर्तवः संवत्सरः । संवत्सरो ऽग्निः । यावानग्निः- यावत्यस्य मात्रा- तावतैवैनमेतद्रेतोभूतं सिञ्चति । तान्युभयानि द्वादश सम्पद्यन्ते । द्वादश मासाः संवत्सरः । सम्वत्सरो ऽग्निर्यावानग्निर्यावत्यस्य मात्रा तावत्तद्भवति ॥ १४ ॥ 
</details>

<details><summary>सायणः</summary>

आध्वरिकाणां पञ्चसङ्ख्यामनूद्य प्रशंसति- **पञ्चाध्वरस्य जुहोति पाङ्क्तो यज्ञ** इति । प्रातरादिसवनानि त्रीणि, प्रायणीयोदयनीयौ द्वौ, इति पञ्चसङ्ख्यायोगाद् 'यज्ञः' 'पाङ्क्तः' । यद्वा, "धानाः करम्भ परिवापः पुरोडाशः पयस्या" इत्येवं तैत्तिरीयोक्तहविःपञ्चकसंख्यायोगात् (तै. सं. ६ । ५ । ११) (ऐ. ब्रा. २ । ३ । ६) (श. प. ३ । २ । १२ सा. भा.) पाङ्क्तत्वम् । हविष्पञ्चकत्वनिष्पादने सति 'यज्ञः' सोमयागः 'यावान्' यत्परिमाणः, 'अस्य' 'मात्रा' अवयवा 'यावती' यत्परिमाणा, 'तावता' तेन कृत्स्नेनापि 'एनम्' उत्पाद्यमानं चयनलक्षणमग्निं 'रेतोभूतं' बीजरूपेणावस्थितम् 'एतत्'- इति क्रियाविशेषणम्, क्रियमाणप्रकारेण 'सिञ्चति' निषेकं कृतवान् भवति ॥
 
अग्निचयनीयानामौद्ग्रभणानां सप्तसंख्यारूपं यद्धविर्भूयस्त्वं तद् विधाय प्रशंसति- **सप्ताग्नेः सप्तचितिको ऽग्निरि**त्यादिना । अग्नेः सप्त चितय इत्थं द्रष्टव्याः । षट् चितय इष्टकामय्यः, सप्तमी श्रूयते- "विकर्णीं च स्वयमातृण्णाञ्चोपदधाति ०-० सा सप्तमी चितिः" (श. प. ८ । १ । ४ । ९) इति । शिष्टं पूर्ववत् । मिलितानां संख्यामनूद्य प्रशंसति- **तान्युभयानी**ति । द्वादशमासलक्षण एक इति, व्यावृत्तधर्मकाः षट्; अनुगतकाललक्षण एक इति वा सप्तर्त्तुत्वम् ॥ १४ ॥ 
</details>

<details><summary>Eggeling</summary>

14. He offers five of the sacrifice [^egg_485],--the sacrifice is fivefold: as great as the sacrifice is, as great as is its measure, by so much he thus pours it forth as seed. Seven (libations) of the fire,--the fire(-altar) consists of seven layers [^egg_486]; seven seasons are a year, and

[^egg_485]: 249:2 Viz. the five Audgrabhaṇa libations of the ordinary Soma-sacrifice offered in the manner there described. See part ii, p. 20, note.

[^egg_486]: 249:3 Though Agni, or the fire-altar, is commonly called the five-layered one (pañcacitika), consisting as it does of five complete  layers of bricks, on the top of these there is a small additional pile of two layers, the lower one (punaściti) in the form of the Gārhapatya hearth (VII, 1, 1, 1 seq.), and the upper one, consisting of two bricks, on which the fire is ultimately laid down. See p. 188, note 4. Hence Agni is also called 'saptacitika.'

 Agni is the year: as great as Agni is, as great as is his measure, by so much he thus pours him forth as seed. Those two kinds (of libations) amount to twelve,--twelve months are a year, and Agni is the year: as great as Agni is, as great as is his measure, so great does this become.
</details>


## १५


<details open><summary>विश्वास-प्रस्तुतिः</summary>

स᳘ जुहोति॥  
(त्या᳘) आ᳘कूतिमग्निं᳘ प्रयु᳘जᳫँ᳭ स्वाहेत्या᳘कूताद्वा᳘ ऽएतद᳘ग्रे क᳘र्म स᳘मभवत्त᳘दे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - श्रीधरादि</summary>

स᳘ जुहोति॥  
(त्या᳘) आ᳘कूतिमग्निं᳘ प्रयु᳘जᳫँ᳭ स्वाहेत्या᳘कूताद्वा᳘ ऽएतद᳘ग्रे क᳘र्म स᳘मभवत्त᳘दे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - Weber</summary>

स᳘ जुहोति॥  
आ᳘कूतिमग्निं᳘ प्रयु᳘जᳫं स्वाहेत्या᳘कूताद्वा᳘ एतद᳘ग्रे क᳘र्म स᳘मभवत्त᳘देॗवैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - विस्वरम्</summary>

स जुहोति- **"आकूतिमग्निं प्रयुजं स्वाहा"**- इति । आकूताद्वा ऽएतदग्रे कर्म समभवत् । तदेवैतदेवस्मै कर्मणे प्रयुङ्क्ते ॥ १५ ॥ 
</details>

<details><summary>सायणः</summary>

सप्तौद्ग्रभणहविषां मन्त्राननूद्य व्याचष्टे- **स जुहोति आकूतिमग्निं प्रयुजं स्वाहे**त्यादि [^१_१७४] । 'आकूतिः' आत्मधर्मो मनसः प्रेरणहेतुः । यद्वा, 'आकूतिः' सङ्कल्पः, तदवस्थापन्नम् 'प्रयुजं' प्रकृर्षेण युनक्ति तादृशीं वृत्तिमिति प्रयुक्, तादृशम् 'अग्निं' 'चयनात्मकविराड्रूपम् । 'स्वाहा' तमभिलक्ष्य सुहुतमस्तु । **आकूताद्वा एतदग्रे कर्म समभवत् तदेवैतदेतस्मै कर्मणे प्रयुङ्क्ते**- इति । एतत्पूर्वं सम्भूतप्रकारेण 'कर्म' नयनाख्यम् 'अग्रे' पुरा 'आकूतात्' प्रकारात् 'समभवत्' सम्पन्नमासीत्, 'तदेव' 'एतत्' इदानीं क्रियमाणप्रकारविशेषम् 'एतस्मै' चयनाख्याय 'कर्मणे' 'प्रयुङ्क्ते' प्रयुक्तवान् भवति । एवमुत्तरवाक्यान्यपि व्याख्येयानि ॥ १५ ॥ 

[^१_१७४]: आकूतिमिति प्रतिमंत्रम् । का० श्रौ० सू० १६ । १३० ॥ 
</details>

<details><summary>Eggeling</summary>

15. He offers [^egg_487], with (Vāj. S. XI, 66-67), 'The Purpose, Agni, the Impulse, hail!'--from purpose, indeed, this sacred rite originated at first, and he now impels (yokes, uses) it for this rite.

[^egg_487]: 250:1 Viz. the seven special Audgrabhaṇa libations of the Agnicayana.
</details>


## १६


<details open><summary>विश्वास-प्रस्तुतिः</summary>

म᳘नो मेघा᳘मग्निं᳘ प्रयु᳘जᳫँ᳭ स्वाहे᳘ति॥  
म᳘नसो वा᳘ ऽएतद᳘ग्रे क᳘र्म स᳘मभवत्त᳘दे᳘वैतदेत᳘स्मै[[!!]] क᳘र्मणे प्र᳘युङ्क्ते॥
</details>

<details><summary>मूलम् - श्रीधरादि</summary>

म᳘नो मेघा᳘मग्निं᳘ प्रयु᳘जᳫँ᳭ स्वाहे᳘ति॥  
म᳘नसो वा᳘ ऽएतद᳘ग्रे क᳘र्म स᳘मभवत्त᳘दे᳘वैतदेत᳘स्मै[[!!]] क᳘र्मणे प्र᳘युङ्क्ते॥
</details>

<details><summary>मूलम् - Weber</summary>

म᳘नो मेघा᳘मग्नि᳘म् प्रयु᳘जᳫं स्वाहे᳘ति॥  
म᳘नसो वा᳘ एतद᳘ग्रे क᳘र्म स᳘मभवत्त᳘देॗवैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - विस्वरम्</summary>

**"मनो मेधामग्निं प्रयुजं स्वाहा"**- इति । मनसो वा ऽएतदग्रे कर्म समभवत् । तदेवैतदेतस्मै कर्मणे प्रयुङ्क्ते ॥ १६ ॥ 
</details>

<details><summary>सायणः</summary>

**मनो मेधामि**ति । उपर्युपरि व्यापारशीला मनसो वृत्तिर्मेधा, तद्रूपं यत् 'मनः' अस्ति । विमर्शलक्षणं तदात्मकतामापन्नं अग्निम् । गतमन्यत् । "मनसो वा एतदग्रे"- इत्यर्थवादो ऽपि व्याख्यातप्रायः ॥ १६ ॥ 
</details>

<details><summary>Eggeling</summary>

16. 'Mind, Wisdom, Agni, the Impulse, hail!'--from the mind indeed this sacred rite originated at first, and he now impels it for this rite.
</details>


## १७


<details open><summary>विश्वास-प्रस्तुतिः</summary>

चित्तं व्वि᳘ज्ञातमग्निं᳘ प्रयु᳘जᳫँ᳭ स्वाहे᳘ति॥  
चित्ताद्वा᳘ ऽएतद᳘ग्रे क᳘र्म स᳘मभवत्त᳘दे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - श्रीधरादि</summary>

चित्तं व्वि᳘ज्ञातमग्निं᳘ प्रयु᳘जᳫँ᳭ स्वाहे᳘ति॥  
चित्ताद्वा᳘ ऽएतद᳘ग्रे क᳘र्म स᳘मभवत्त᳘दे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - Weber</summary>

चित्तं वि᳘ज्ञातमग्नि᳘म् प्रयु᳘जᳫं स्वाहे᳘ति॥  
चित्ताद्वा᳘ एतद᳘ग्रे क᳘र्म स᳘मभवत्त᳘देॗवैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - विस्वरम्</summary>

**"चित्तं विज्ञातमग्निं प्रयुजं स्वाहा"**- इति । चित्ताद्वा ऽएतदग्रे कर्म समभवत् । तदेवैतदेतस्मै कर्मणे प्रयुङ्क्ते ॥ १७ ॥ 
</details>

<details><summary>सायणः</summary>

**चित्तं विज्ञातमग्निमि**ति । अनुसन्धानरूपं 'चित्तम्', "अनुसंन्धानतश्चित्तं विमर्शान्मन उच्यते"- इति स्मरणात् । गतमन्यत् ॥ १७ ॥ 
</details>

<details><summary>Eggeling</summary>

17. 'Thought, knowledge, Agni, the Impulse, hail!'--from thought, indeed, this sacred rite originated at first, and he now impels it for this rite.
</details>


## १८


<details open><summary>विश्वास-प्रस्तुतिः</summary>

व्वाचो व्वि᳘धृतिमग्निं᳘ प्रयु᳘जᳫँ᳭ स्वाहे᳘ति॥  
व्वाचो वा ऽएतद᳘ग्रे क᳘र्म स᳘मभवत्ता᳘मे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - श्रीधरादि</summary>

व्वाचो व्वि᳘धृतिमग्निं᳘ प्रयु᳘जᳫँ᳭ स्वाहे᳘ति॥  
व्वाचो वा ऽएतद᳘ग्रे क᳘र्म स᳘मभवत्ता᳘मे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - Weber</summary>

वाचो वि᳘धृतिमग्नि᳘म् प्रयु᳘जᳫं स्वाहे᳘ति॥  
वाचो वा एतद᳘ग्रे क᳘र्म स᳘मभवत्ता᳘मेॗवैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - विस्वरम्</summary>

**"वाचो विधृतिमग्निं प्रयुजं स्वाहा"**- इति । वाचो वा ऽएतदग्रे कर्म समभवत् । तामेवैतदेतस्मै कर्मणे प्रयुङ्क्ते ॥ १८ ॥ 
</details>

<details><summary>सायणः</summary>

इत्थं मानसव्यापाररूपमापन्नस्य अग्नेः प्रतिपादकं होमसाधनं मन्त्रमभिधायाथ वागात्मतामापन्नस्य अग्नेर्वाचकं होमसाधनं मन्त्रत्रयमनूद्य व्याचष्टे- **वाचो विधृतिमग्निमि**ति । 'वाचो विधृतिः' वचसो विधर्त्ता वाचा नियम्यम्, वाग्रूपमापन्नमित्यर्थः । वाचो वा इत्यादि, गतम् ॥ १८ ॥ 
</details>

<details><summary>Eggeling</summary>

18. 'The distinction of Speech, Agni, the Impulse, hail!'--from speech, indeed, this sacred rite originated at first, and he now impels it for this rite.
</details>


## १९


<details open><summary>विश्वास-प्रस्तुतिः</summary>

प्रजा᳘पतये म᳘नवे स्वाहे᳘ति॥  
प्रजा᳘पतिर्व्वै म᳘नुः स᳘ हीदᳫँ᳭ स᳘र्व्वम᳘मनुत प्रजा᳘पतिर्व्वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - श्रीधरादि</summary>

प्रजा᳘पतये म᳘नवे स्वाहे᳘ति॥  
प्रजा᳘पतिर्व्वै म᳘नुः स᳘ हीदᳫँ᳭ स᳘र्व्वम᳘मनुत प्रजा᳘पतिर्व्वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - Weber</summary>

प्रजा᳘पतये म᳘नवे स्वाहे᳘ति॥  
प्रजा᳘पतिर्वै म᳘नुः सॗ हीदᳫं स᳘र्वम᳘मनुत प्रजा᳘पतिर्वा᳘ एतद᳘ग्रे क᳘र्माकरोत्त᳘मेॗवैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - विस्वरम्</summary>

**"प्रजापतये मनवे स्वाहा"**- इति । प्रजापतिर्वै मनुः । स हीदं सर्वममनुत । प्रजापतिर्वा ऽएतदग्रे कर्माकरोत् । तमेवैतदेतस्मै कर्मणे प्रयुङ्क्ते ॥ १९ ॥ 
</details>

<details><summary>सायणः</summary>

**प्रजापतये मनवे स्वाहे**ति- पञ्चमो मन्त्रः । तत्र प्रजापतेर्मनोश्च वैयधिकरण्यशङ्कां व्युदस्यति- प्रजापतिर्वै मनुरिति । कथं तस्य मनुत्वमिति तत्राह- **स हीदं सर्वममनुते**ति । 'इदं' 'सर्वं' जगत् 'अमनुत' अहमित्यवागच्छत्; तस्य विराड्रूपत्वात् । "प्रजापतिर्वा एतदग्रे कर्माकरोत्, तमेवैतत्"- इत्यादि स्पष्टम् । 'कर्म' चयनाख्यम् ॥ १९ ॥ 
</details>

<details><summary>Eggeling</summary>

19. 'To Prajāpati, to Manu, hail!'--Mann, forsooth, is Prajāpati, for he thought out (man) all this (universe); and Prajāpati, indeed, of old performed this rite, and he now makes use of him for this rite.
</details>


## २०


<details open><summary>विश्वास-प्रस्तुतिः</summary>

(ङ्क्ते ऽग्न᳘) अग्न᳘ये व्वैश्वानरा᳘य स्वाहे᳘ति॥  
संव्वत्सरो वा᳘ ऽअग्नि᳘र्व्वैश्वानरः᳘ संव्वत्सरो वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - श्रीधरादि</summary>

(ङ्क्ते ऽग्न᳘) अग्न᳘ये व्वैश्वानरा᳘य स्वाहे᳘ति॥  
संव्वत्सरो वा᳘ ऽअग्नि᳘र्व्वैश्वानरः᳘ संव्वत्सरो वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - Weber</summary>

अग्न᳘ये वैश्वानरा᳘य स्वाहे᳘ति॥  
संवत्सरो वा᳘ अग्नि᳘र्वैश्वानरः᳘ संवत्सरो वा᳘ एतद᳘ग्रे क᳘र्माकरोत्त᳘मेॗवैत᳘देत᳘स्मै क᳘र्मणे प्र᳘युङ्क्ते॥
</details>

<details><summary>मूलम् - विस्वरम्</summary>

**"अग्नये वैश्वानराय स्वाहा"**- (वा. सं. ११ । ६६) इति । संवत्सरो वा ऽअग्निर्वैश्वानरः । संवत्सरो वा ऽएतदग्रे कर्माकरोत् । तमेवैतदेतस्मै कर्मणे प्रयुङ्क्ते ॥ २० ॥ 
</details>

<details><summary>सायणः</summary>

**अग्नये वैश्वानराय स्वाहे**ति- अस्मिन् षष्ठमन्त्रे वैश्वानरशब्दं संवत्सरपरतया व्याचष्टे- **संवत्सरो वा अग्निर्वैश्वानर** इति । सवितृप्रदेशे स्थाप्यमानो ऽग्निः वैश्वानरः, स च संवत्सरं कृत्वा संवत्सरः । गतमन्यत् (श. प. १ । ५ । १ । १६) ॥ २० ॥ 
</details>

<details><summary>Eggeling</summary>

20. 'To Agni Vaiśvānara, hail!'--Agni Vaiśvānara, doubtless, is the year; and the year, indeed,

of old performed this rite; and he now makes use thereof for this rite.
</details>


## २१


<details open><summary>विश्वास-प्रस्तुतिः</summary>

(ङ्क्ते᳘थ) अ᳘थ सावित्रीं᳘ जुहोति॥  
सविता वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते व्वि᳘श्वो देव᳘स्य नेतुर्म᳘र्तो व्वुरीत सख्य᳘म्। व्वि᳘श्वो राय᳘ इषुध्यति द्युम्नं᳘ व्वृणीत पुष्य᳘से स्वाहे᳘ति यो᳘ देव᳘स्य सवितुः᳘ सख्यं᳘ व्वृणीते स᳘ द्युम्नं᳘ च पु᳘ष्टिं च व्वृणीत ऽएष वा᳘ ऽअस्य सख्यं᳘ व्वृणीते य᳘ ऽएतत्क᳘र्म करो᳘ति॥
</details>

<details><summary>मूलम् - श्रीधरादि</summary>

(ङ्क्ते᳘थ) अ᳘थ सावित्रीं᳘ जुहोति॥  
सविता वा᳘ ऽएतद᳘ग्रे क᳘र्माकरोत्त᳘मे᳘वैत᳘देत᳘स्मै क᳘र्मणे प्र᳘युङ्क्ते व्वि᳘श्वो देव᳘स्य नेतुर्म᳘र्तो व्वुरीत सख्य᳘म्। व्वि᳘श्वो राय᳘ इषुध्यति द्युम्नं᳘ व्वृणीत पुष्य᳘से स्वाहे᳘ति यो᳘ देव᳘स्य सवितुः᳘ सख्यं᳘ व्वृणीते स᳘ द्युम्नं᳘ च पु᳘ष्टिं च व्वृणीत ऽएष वा᳘ ऽअस्य सख्यं᳘ व्वृणीते य᳘ ऽएतत्क᳘र्म करो᳘ति॥
</details>

<details><summary>मूलम् - Weber</summary>

अ᳘थ सावित्रीं᳘ जुहोति॥  
सविता वा᳘ एतद᳘ग्रे क᳘र्माकरोत्त᳘मेॗवैत᳘देत᳘स्मै क᳘र्मणे प्र᳘युङ्क्ते वि᳘श्वो देव᳘स्य नेतुर्म᳘र्तो वुरीत सख्य᳘म् वि᳘श्वो राय᳘ इषुध्यति द्युम्नं᳘ वृणीत पुष्य᳘से स्वाहे᳘ति यो᳘ देव᳘स्य सवितुः᳘ सख्यं᳘ वृणीते स᳘ द्युम्नं᳘ च पु᳘ष्टिं च वृणीत एष अस्य सख्यं᳘ वृणीते य᳘ एतत्क᳘र्म करो᳘ति॥
</details>

<details><summary>मूलम् - विस्वरम्</summary>

अथ सावित्रीं जुहोति । सविता वा ऽएतदग्रे कर्माकरोत् । तमेवैतदेतस्मै कर्मणे प्रयुङ्क्ते । **“विश्वो देवस्य नेतुर्मर्तो वुरीत सख्यम् । विश्वो राय इषुध्यति द्युम्नं वृणीत पुष्यसे स्वाहा"**- (वा. सं. ११ । ६७) इति । यो देवस्य सवितुः सख्यं वृणीते, स द्युम्नं च पुष्टिं च वृणीते । एष वा ऽअस्य सख्यं वृणीते- य एतत् कर्म करोति ॥ २१ ॥ 
</details>

<details><summary>सायणः</summary>

अथ सप्तमं मन्त्रमनूद्य व्याचष्टे- **अथ सावित्रीं जुहोति, सविता वा एतदि**त्यादिना । सविता देवता यस्या ऋचः सा 'सावित्री;' “देवस्य नेतुः"- इति लिङ्गात् । तन्मन्त्रसाध्या आहुतिरपि सावित्री । **सविता वा एतदि**त्यादि- व्याख्यातम् ॥ 

साकल्येन मन्त्रं पठति- **विश्वो देवस्य नेतुरि**ति । व्याख्यातो ऽयं तृतीयकाण्डे (श. प. ३ । १ । ४ । १८) । सवितुः सख्यं लब्धवतो हिरण्यादिबहुधनं शरीरपुष्टिश्च सुलभेत्ययमर्थः उत्तरार्द्धस्य तात्पर्यमित्याह- **यो देवस्य सवितुः सख्यं वृणीते, स द्युम्नं च पुष्टिं च वृणीते इति** । यद्यपि तत्र द्युम्नवत् पुष्टिशब्दो द्वितीयान्ततया न निर्द्दिष्टः, तथापि 'पुष्यसे'- इत्यत्र पोषलक्षणं प्रकृत्यर्थं विवक्षित्वा एवं व्याख्यातमिति मन्तव्यम् । अस्तु सख्यं कृतवत एतत्फलद्वयं तुच्छस्यामर्त्तस्य भगवता सवित्रा सह सख्यं कथमुपपद्यत इत्यत आह- **एष वा अस्य सख्यं वृणीते, य एतत् कर्म करोती**ति । 'यः' पुरुषः 'एतत्' सवितृदेवताकं 'कर्म' 'करोति,' 'एष' खलु 'सख्यं वृणीते' तदीयकर्मसम्पादनमेतत्सख्यलाभहेतुरित्यर्थः । अत्र कात्यायनः- "प्राकृतान्यौद्ग्रभणानि हुत्वा सप्ताग्निकान्याकूतिमिति प्रतिमन्त्रम्"- (का. श्रौ. सू. १६ । १३०) इति ॥ २१ ॥
</details>

<details><summary>Eggeling</summary>

21. He then offers the one to Savitr̥, for Savitr̥, indeed, of old performed this rite, and he now makes use of him for this rite,--(Vāj. S. XI, 67; R̥k S. V, 50, 1), 'Every mortal would choose the friendship of the divine Guide; every one craves riches, and would have glory for him to prosper, hail!' He who chooses the friendship of the god Savitr̥, chooses both glory and prosperity; and he who performs this rite, indeed chooses his friendship.
</details>


## २२


<details open><summary>विश्वास-प्रस्तुतिः</summary>

ता᳘न्यु है᳘के॥  
(क ऽ) उखा᳘यामे᳘वैता᳘न्यौद्ग्रभणा᳘नि जुह्वति का᳘मेभ्यो वा᳘ ऽएता᳘नि हूयन्त ऽआ᳘त्मो ऽएष य᳘जमानस्य य᳘दु᳘खा ऽऽत्मन्य᳘जमानस्य स᳘र्व्वान्का᳘मान्प्र᳘तिष्ठापयाम इ᳘ति न त᳘था कुर्यादेत᳘स्य वै᳘ यज्ञ᳘स्य स᳘ᳫँ᳘स्थितस्यैता᳘सामा᳘हुती᳘नां यो र᳘सस्त᳘देत᳘दर्चिर्यद्दी᳘प्यते तद्यत्स᳘ᳫँ᳘स्थिते यज्ञे᳘ हुते᳘ष्वौद्ग्रभणे᳘षूखां᳘ प्रवृण᳘क्ति त᳘देनामेष᳘ यज्ञ ऽआ᳘रोहति तं᳘ यज्ञं᳘ बिभर्त्ति त᳘स्मात्स᳘ᳫँ᳘स्थित ऽएव᳘ यज्ञे᳘ हुते᳘ष्वौद्ग्रभणे᳘षूखां प्र᳘वृञ्ज्यात्॥ [अर्धप्रपाठकः॥]
</details>

<details><summary>मूलम् - श्रीधरादि</summary>

ता᳘न्यु है᳘के॥  
(क ऽ) उखा᳘यामे᳘वैता᳘न्यौद्ग्रभणा᳘नि जुह्वति का᳘मेभ्यो वा᳘ ऽएता᳘नि हूयन्त ऽआ᳘त्मो ऽएष य᳘जमानस्य य᳘दु᳘खा ऽऽत्मन्य᳘जमानस्य स᳘र्व्वान्का᳘मान्प्र᳘तिष्ठापयाम इ᳘ति न त᳘था कुर्यादेत᳘स्य वै᳘ यज्ञ᳘स्य स᳘ᳫँ᳘स्थितस्यैता᳘सामा᳘हुती᳘नां यो र᳘सस्त᳘देत᳘दर्चिर्यद्दी᳘प्यते तद्यत्स᳘ᳫँ᳘स्थिते यज्ञे᳘ हुते᳘ष्वौद्ग्रभणे᳘षूखां᳘ प्रवृण᳘क्ति त᳘देनामेष᳘ यज्ञ ऽआ᳘रोहति तं᳘ यज्ञं᳘ बिभर्त्ति त᳘स्मात्स᳘ᳫँ᳘स्थित ऽएव᳘ यज्ञे᳘ हुते᳘ष्वौद्ग्रभणे᳘षूखां प्र᳘वृञ्ज्यात्॥ [अर्धप्रपाठकः॥]
</details>

<details><summary>मूलम् - Weber</summary>

ता᳘न्यु है᳘के॥  
उखा᳘यामेॗवैतान्यौद्ग्रभणा᳘नि जुह्वति कामेभ्यो वा᳘ एता᳘नि हूयन्त आॗत्मो एष य᳘जमानस्य य᳘दुखात्मन्य᳘जमानस्य स᳘र्वान्का᳘मान्प्र᳘तिष्ठापयाम इ᳘ति न त᳘था कुर्यादेत᳘स्य वै᳘ यज्ञ᳘स्य स᳘ᳫं᳘स्थितस्यैता᳘सामा᳘हुतीनां यो र᳘सस्त᳘देत᳘दर्चिर्यद्दी᳘प्यते तद्यत्स᳘ᳫं᳘स्थिते यज्ञे᳘ हुते᳘ष्वौद्ग्रभणे᳘षूखा᳘म् प्रवृण᳘क्ति त᳘देनामेष᳘ यज्ञ आ᳘रोहति तं᳘ यज्ञ᳘म् बिभर्ति त᳘स्मात्स᳘ᳫं᳘स्थित एव᳘ यज्ञे᳘ हुते᳘ष्वौद्ग्रभणे᳘षूखाम् प्र᳘वृञ्ज्यात्॥
</details>

<details><summary>मूलम् - विस्वरम्</summary>

तान्यु हैके उखायामेवैतान्यौद्ग्रभणानि जुह्वति । कामेभ्यो वा ऽएतानि हूयन्ते । आत्मो ऽएष यजमानस्य- यदुखा । आत्मन्यजमानस्य सर्वान् कामान् प्रतिष्ठापयाम इति । न तथा कुर्यात् । एतस्य वै यज्ञस्य संस्थितस्य, एतासामाहुतीनां यो रसः- तदेतदर्चिर्यद्दीप्यते । तद्यत् संस्थिते यज्ञे हुतेष्वौद्ग्रभणेषूखां प्रवृणक्ति । तदेनामेष यज्ञ आरोहति । तं यज्ञं बिभर्त्ति । तस्मात्संस्थित ऽएव यज्ञे हुतेष्वौद्ग्रभणेषूखां प्रवृञ्ज्यात् ॥ २२ ॥ 
</details>

<details><summary>सायणः</summary>

अथैतेषामौद्ग्रभणानां होमविषये केषाञ्चित्पक्षमनूद्य, तेषामुपपादनं निराचष्टे- **तान्यु हैके उखायामेवे**त्यादिना [^१_१७६] । 'तानि' एतानि औद्ग्रभणानीति सम्बन्धः । 'एके' महर्षयः 'उखायां' तप्तायां 'जुह्वति,' तेषामभिप्रायमाह- **कामेभ्यो वा एतानी**ति । काम्यन्त इति कामाः स्वर्गादयः । स्वर्गं प्रत्युद्ग्रहणसाधनत्वात् स्वर्गाख्यः कामस्तावदुक्त एव, एवमन्ये ऽपि ततो ऽर्वाचीनाः कामा एतेषां सिद्धाः । 'उखा'- इति 'यत्' अस्ति, 'एषः' 'यजमानस्य' 'आत्मा उ' शरीरमेव; शरीरस्योखात्वेन तज्जन्यस्याग्नेर्यजमानभोक्त्रात्मत्वेन च संस्कारात् । यद्वा, यजमानशरीरं यथा यज्ञनिवर्त्तनसाधनम्, एवमुखा ऽपीति, तद्धि न्यायेन यजमानशरीरत्वमुखायाः । 'आत्मन्' आत्मनि 'यजमानस्य सर्वान् कामान् प्रतिष्ठापयामः'- इति स्पष्टम् ॥ 

अथ तं पक्षं निषिध्य स्वं पक्षं सोपपत्तिकमाह- **न तथा कुर्यादेतस्य वै यज्ञस्ये**त्यादिना । 'एतस्य वै यज्ञस्य' प्रकृतस्य दीक्षणीयाख्यस्य 'संस्थितस्य' सम्पूर्णस्य 'एतासां दीक्षाहुतीनां यो रसः,' 'तदेतत्' 'अर्चिः' ज्वालारूपः आहवनीयात्मना 'दीप्यते' । तप्तायामुखायाम् औद्ग्रभणहोमपक्षं निराकृत्य हुतेष्वौद्ग्रभणेषु तेषां यो रसो ऽस्ति, तेन प्रज्वलिताग्नौ उखाप्रवृञ्जनं कर्त्तव्यमिति सिद्धान्तयतो ऽयमभिप्रायः । सर्वकामावाप्तिस्तु दीक्षणीयाख्ये यज्ञे सम्पूर्णे, हुतेषु औद्ग्रभणेषु तेषां यो रसः स्थितः, तेन प्रज्वलिताग्नौ उखासन्तपनेनापि सम्भविष्यति । तस्माद्दीक्षणीयाख्ये संस्थिते यज्ञे औद्ग्रभणेषु दीक्षासम्बन्धिषु हुतेष्वेव उखाप्रवृञ्जनं कर्त्तव्यमिति ॥ २२ ॥ 

[^१_१७६]: दंडोच्छ्रयणांतं कृत्वा ऽध्वर्युयजमानयोरन्यतर ऽउखामाहवनीये ऽधिश्रयति । मुञ्जकुलायावस्तीर्णामंतरेशणां मा सु भित्धा इति तिष्ठन्नुदङ्प्राङ् ॥ का० श्रौ० सू० १६ । १३१ । 
</details>

<details><summary>Eggeling</summary>

22. Now some offer these Audgrabhaṇa libations into the fire-pan itself, saying, 'These, surely, are offered for (special) objects of desire, and that fire-pan is the Sacrificer's self: we thus secure for the Sacrificer's self all his objects of desire.' Let him not do so; for the fire which is kindled (in the fire-pan) is the essence of the completed sacrifice and of those libations, and when he puts the fire-pan on the fire, after the sacrifice has been completed and the Audgrabhaṇas offered, then the sacrifice mounts it (the pan), and it bears the sacrifice: let him, therefore, put the fire-pan on the fire only after the sacrifice is complete, and the Audgrabhaṇas have been offered.
</details>


## २३


<details open><summary>विश्वास-प्रस्तुतिः</summary>

(न्मु) मुञ्जकुलायेना᳘वस्तीर्णा भवति॥  
(त्या᳘) आ᳘दीप्यादि᳘ति᳘ न्वेव य᳘द्वेव᳘ मुञ्जकुलाये᳘न यो᳘निरे᳘षा ऽग्नेर्यन्मु᳘ञ्जो न वै यो᳘निर्ग᳘र्भᳫँ᳭ हिनस्त्य᳘हिᳫँ᳭सायै यो᳘नेर्वै जा᳘यमानो जायते यो᳘नेर्जा᳘यमानो जायाता ऽइ᳘ति॥
</details>

<details><summary>मूलम् - श्रीधरादि</summary>

(न्मु) मुञ्जकुलायेना᳘वस्तीर्णा भवति॥  
(त्या᳘) आ᳘दीप्यादि᳘ति᳘ न्वेव य᳘द्वेव᳘ मुञ्जकुलाये᳘न यो᳘निरे᳘षा ऽग्नेर्यन्मु᳘ञ्जो न वै यो᳘निर्ग᳘र्भᳫँ᳭ हिनस्त्य᳘हिᳫँ᳭सायै यो᳘नेर्वै जा᳘यमानो जायते यो᳘नेर्जा᳘यमानो जायाता ऽइ᳘ति॥
</details>

<details><summary>मूलम् - Weber</summary>

मुञ्जकुलायेना᳘वस्तीर्णा भवति॥  
आ᳘दीप्यादि᳘तिॗ न्वेव य᳘द्वेव᳘ मुञ्जकुलाये᳘न यो᳘निरेॗषाग्नेर्यन्मु᳘ञ्जो न वै यो᳘निर्ग᳘र्भᳫं हिनस्त्य᳘हिंसायै यो᳘निर्वै जा᳘यमानो जायते यो᳘नेर्जा᳘यमानो जायाता इ᳘ति॥
</details>

<details><summary>मूलम् - विस्वरम्</summary>

मुञ्जकुलायेनावस्तीर्णा भवति- आदीप्यादिति न्वेव । यद्वेव मुञ्जकुलायेन । योनिरेषा ऽग्नेः- यन्मुञ्जः । न वै योनिर्गर्भं हिनस्ति- अहिंसायै । योनेर्वै जायमानो जायते । योनेर्जायमानो जायाता ऽइति ॥ २३ ॥ 
</details>

<details><summary>सायणः</summary>

उखायामस्यां मुञ्जतृणावस्तरणं विधाय प्रशंसति- **मुञ्जकुलायेनावस्तीर्णा भवती**ति । अनेन मुञ्जकुलायावस्तरणस्य दृष्टार्थत्वमेव, न त्वशब्दार्थत्वमित्युक्तं भवति । आदीप्तिस्तु तृणान्तरेणापि भवति, किं मुञ्जनियमेनेति तत्राह- **यद्वेव मुञ्जकुलायेन योनिरेषा ऽग्नेर्यन्मुञ्ज** इत्यादिना । एवकारो भिन्नक्रमः; मुञ्जकुलायेनेति यदस्ति, अत्रोपपत्तिरभिधीयत इति शेषः । मुञ्जस्य क्षुद्रतृणत्वेन शीघ्रमग्निजननसाधनत्वादग्नियोनित्वम् । योनेर्गर्भहिंसकत्वाभावप्रसिद्धिर्वैशब्देनोच्यते । जायमानो ऽग्निः स्वयोनेरेव सकाशाज्जायत इत्यभिप्रायेण मुञ्जकुलायेनैव भवितव्यमित्यर्थः ॥ २३ ॥ 
</details>

<details><summary>Eggeling</summary>

23. It is covered with a layer of Muñja grass, just for the purpose that it may blaze up. And as to why it is with a layer of Muñja grass, (it is done) to avoid injury, for that Muñja grass is a womb, and the womb does not injure the child; for he who is born, is born from a womb: 'May he (Agni), when he is born, be born from the womb,' thus he thinks.
</details>


## २४


<details open><summary>विश्वास-प्रस्तुतिः</summary>

शणकुलायम᳘न्तरं भवति॥  
(त्या᳘) आ᳘दिप्यादि᳘ति᳘ न्वेव य᳘द्वेव᳘ शणकुलायं᳘ प्रजा᳘पतिर्य᳘स्यै यो᳘नेर᳘सृज्यत त᳘स्या ऽउ᳘मा ऽउ᳘ल्बमा᳘सञ्छणा᳘ जरा᳘यु त᳘स्मात्ते पू᳘तयो जरा᳘यु हि तेन वै᳘ जरा᳘यु ग᳘र्भᳫँ᳭ हिनस्त्य᳘हिᳫँ᳭सायै जरा᳘युणो वै जा᳘यमानो जायते जरा᳘युणो जा᳘यमानो जायाता ऽइ᳘ति॥
</details>

<details><summary>मूलम् - श्रीधरादि</summary>

शणकुलायम᳘न्तरं भवति॥  
(त्या᳘) आ᳘दिप्यादि᳘ति᳘ न्वेव य᳘द्वेव᳘ शणकुलायं᳘ प्रजा᳘पतिर्य᳘स्यै यो᳘नेर᳘सृज्यत त᳘स्या ऽउ᳘मा ऽउ᳘ल्बमा᳘सञ्छणा᳘ जरा᳘यु त᳘स्मात्ते पू᳘तयो जरा᳘यु हि तेन वै᳘ जरा᳘यु ग᳘र्भᳫँ᳭ हिनस्त्य᳘हिᳫँ᳭सायै जरा᳘युणो वै जा᳘यमानो जायते जरा᳘युणो जा᳘यमानो जायाता ऽइ᳘ति॥
</details>

<details><summary>मूलम् - Weber</summary>

शणकुलायम᳘न्तरम् भवति॥  
आ᳘दिप्यादि᳘तिॗ न्वेव य᳘द्वेव᳘ शणकुलाय᳘म् प्रजा᳘पतिर्य᳘स्यै यो᳘नेर᳘सृज्यत त᳘स्या उ᳘मा उ᳘ल्बमा᳘सञ्छणा᳘ जरा᳘यु त᳘स्मात्ते पू᳘तयो जरा᳘यु हि ते न वै᳘ जरा᳘यु ग᳘र्भᳫं हिनस्त्य᳘हिंसायै जरा᳘युणो वै जा᳘यमानो जायते जरा᳘युणो जा᳘यमानो जायाता इ᳘ति॥
</details>

<details><summary>मूलम् - विस्वरम्</summary>

शणकुलायमन्तरं भवति- आदीप्यादिति न्वेव । यदेव शणकुलायम् । प्रजापतिर्यस्यै योनेरसृज्यत- तस्या ऽउमा उल्बमासन् । शणा जरायु । तस्मात्ते पूतयः । जरायु हि । तेन वै जरायु गर्भं हिनस्ति- अहिंसायै । जरायुणो वै जायमानो जायते । जरायुणो जायमानो जायाता इति ॥ २४ ॥ 
</details>

<details><summary>सायणः</summary>

अथ मुञ्जकुलायादप्यन्तरं शणकुलायावस्तरणं कर्त्तव्यमित्याह- **शणकुलायमन्तरं भवती**ति । **आदीप्यादिति न्वेवे**त्यर्थवादः, पूर्ववत् । **यद्वेव शणकुलायमि**त्यादि । अन्तः अवस्तीर्यमाणं वस्तु शणकुलायमेव भवेदिति यदस्ति तत्र कारणमभिधीयत इति शेषः । पूर्वं 'प्रजापतिः' चित्याग्निरूपः 'यस्यै योनेः' यस्याः योनेः सकाशात् उत्पन्नस्तस्या योनेः 'उभाः' (अ. का. २ । ९ । ३० पा. सू. ५ । २ । ४) क्षौमवस्त्रोपादानभूतास्तृणविशेषा उभाः । ताः उल्बस्थानीया अभवन्, शणाख्यतृणविशेषा जरायुस्थानीयाः । शिष्टं सुगमम् । 'पूतयः' दुर्गन्धाः ॥ २४ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथब्राह्मणभाष्ये षष्ठकाण्डे षष्ठे ऽध्याये प्रथमं ब्राह्मणम् ॥ (६-६-१) ॥ 
</details>

<details><summary>Eggeling</summary>

24. Inside [^egg_488] there is a layer of hemp, just for the purpose that it may blaze up. And as to its being a layer of hemp,--the inner membrane (amnion) of the womb from which Prajāpati was born consists of flax, and the outer membrane (chorion) of hemp: hence the latter is foul-smelling, for it is the outer membrane of the embryo. [It is so used] to avoid injury, for the outer membrane does not injure the embryo; and it is from the outer membrane of the embryo that he who is born is born: 'May he (Agni), when he is born, be born from the outer membrane of the embryo!' thus he thinks.

[^egg_488]: 252:1 That is, underneath the layer of muñja. Both the reed-grass and the hemp are to be crushed and reduced to the condition of powder previously to their being strewed into the fire-pan.
</details>

