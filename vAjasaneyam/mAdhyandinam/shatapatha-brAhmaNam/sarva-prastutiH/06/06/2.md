+++
title = "२"

+++


## ०१


<details open><summary>विश्वास-प्रस्तुतिः</summary>

तां ति᳘ष्ठन्प्र᳘वृणक्ति॥ 
(क्ती) इमे वै᳘ लोका᳘ ऽउखा ति᳘ष्ठन्तीव वा᳘ ऽइमे᳘ लोका ऽअ᳘थो ति᳘ष्ठन्वै᳘ व्वीर्य᳘वत्तरः॥
</details>

<details><summary>मूलम् - श्रीधरादि</summary>

तां ति᳘ष्ठन्प्र᳘वृणक्ति॥ 
(क्ती) इमे वै᳘ लोका᳘ ऽउखा ति᳘ष्ठन्तीव वा᳘ ऽइमे᳘ लोका ऽअ᳘थो ति᳘ष्ठन्वै᳘ व्वीर्य᳘वत्तरः॥
</details>

<details><summary>मूलम् - Weber</summary>

तां ति᳘ष्ठन्प्र᳘वृणक्ति इमे वै᳘ लोका᳘ उखा ति᳘ष्ठन्तीव वा᳘ इमे᳘ लोका अ᳘थो ति᳘ष्ठन्वै᳘ वीर्य᳘वत्तमः॥
</details>

<details><summary>मूलम् - विस्वरम्</summary>

तां तिष्ठन् प्रवृणक्ति । इमे वै लोका उखा । तिष्ठन्तीव वा ऽइमे लोकाः । अथो तिष्ठन्वै वीर्यवत्तरः ॥ १ ॥ 
</details>

<details><summary>सायणः</summary>

यदुक्तं सूत्रकृता- "दण्डोच्छ्रयणान्तं कृत्वा ऽध्वर्युयजमानयोरन्यतर उखामाहवनीये ऽधिश्रयति मुञ्जकुलायावस्तीर्णामन्तरेशणां मा सु भित्था इति तिष्ठन्नुदङ्प्राङ्” (का. श्रौ. सू. १६ । १३१) इति । तद्विधत्ते- **तां तिष्ठन् प्रवृणक्तीमे वै लोका उखे**ति । अध्वर्युर्यजमानो वा 'तिष्ठन्' 'प्रवृणक्ति' आहवनीये प्रतितपेत् । **इमे वै लोका उखे**ति । उखाया लोकत्रयात्मकत्वमुक्तं प्राक् तृतीयप्रपाठकान्ते (श. प. ६ । ३ । ७ । १७) । लोकस्थानां प्राणिनामूर्द्ध्वमवस्थानादुत्तरभावाद्वा- **तिष्ठन्तीव वा** इत्युक्तम् । शयानात् आसीनाच्च तिष्ठत्सु पुरुषेषु युद्धादिव्यापारे वीर्यदर्शनात्- **तिष्ठन् वै वीर्यवत्तर** इत्युक्तम् ॥ १ ॥ 
</details>

<details><summary>Eggeling</summary>

1. Standing he puts it (the pan) on the fire, for the fire-pan is these worlds, and these worlds stand, as it were. And, moreover, whilst standing one is strongest.
</details>


## ०२


<details open><summary>विश्वास-प्रस्तुतिः</summary>

(ऽ) उ᳘दङ्प्राङ्ति᳘ष्ठन्॥  
(न्नु) उ᳘दङ्वै प्राङ्ति᳘ष्ठन्प्रजा᳘पतिः प्र᳘जा ऽअसृजत॥
</details>

<details><summary>मूलम् - श्रीधरादि</summary>

(ऽ) उ᳘दङ्प्राङ्ति᳘ष्ठन्॥  
(न्नु) उ᳘दङ्वै प्राङ्ति᳘ष्ठन्प्रजा᳘पतिः प्र᳘जा ऽअसृजत॥
</details>

<details><summary>मूलम् - Weber</summary>

उ᳘दङ् प्राङ् ति᳘ष्ठन्॥  
उ᳘दङ्वै प्राङ् ति᳘ष्ठन्प्रजा᳘पतिः प्र᳘जा असृजत्॥
</details>

<details><summary>मूलम् - विस्वरम्</summary>

उदङ् प्राङ् तिष्ठन् । उदङ् वै प्रातिष्ठन्- प्रजापतिः प्रजा असृजत ॥ २ ॥ 
</details>

<details><summary>सायणः</summary>

**उदङ्प्राङ् तिष्ठन्नि**ति । ईशानाभिमुखस्तिष्ठन्नित्यर्थः । पूर्वं प्रजापतिना प्रजासृष्टिकाले प्रागुदङ्मुखेन सृष्टत्वादिदानीमपि तन्मुखेनैव कर्त्तव्यमिति । प्रकारान्तरेण तन्मुखत्वं प्रशंसति- **यद्वेवोदङ्ङि**ति । उत्तरस्यां दिशि प्रायेण मनुष्याणां प्राचुर्यात् सा मनुष्यसम्बन्धिनी, दैविकानां कर्मणां प्राङ्मुखानुष्ठानात्, देवान् प्रति नियतभागत्वाच्च प्राची दिग्देवानामिति व्यवस्था । अत उभयसम्बन्धात् 'प्रागुदीची' ईशानाशा ॥ २ ॥ 
</details>

<details><summary>Eggeling</summary>

2. Standing (with his face) towards north-east, for standing towards north-east Prajāpati created creatures.
</details>


## ०३


<details open><summary>विश्वास-प्रस्तुतिः</summary>

य᳘द्वेवो᳘दङ्प्राङ्ति᳘ष्ठन्॥  
(न्ने) एषा᳘ होभ᳘येषां देवमनुष्या᳘णां दिग्यदु᳘दीची प्रा᳘ची॥
</details>

<details><summary>मूलम् - श्रीधरादि</summary>

य᳘द्वेवो᳘दङ्प्राङ्ति᳘ष्ठन्॥  
(न्ने) एषा᳘ होभ᳘येषां देवमनुष्या᳘णां दिग्यदु᳘दीची प्रा᳘ची॥
</details>

<details><summary>मूलम् - Weber</summary>

य᳘द्वेवो᳘दङ् प्राङ् ति᳘ष्ठन्॥  
एषा᳘ होभ᳘येषां देवमनुष्या᳘णां दिग्यदु᳘दीची प्रा᳘ची॥
</details>

<details><summary>मूलम् - विस्वरम्</summary>

यद्वेवोदङ् प्राङ् तिष्ठन् । एषा होभयेषां देवमनुष्याणां दिग्, यदुदीची, प्राची ॥ ३ ॥ 
</details>

<details><summary>सायणः</summary>

प्रकारान्तरेण तां दिशं प्रशंसति- **यद्वेवोदङ्प्राङ्तिष्ठन्नि**ति । यस्मात् स्वर्गद्वारम्, तस्मात् 'उदङ्प्राङ् तिष्ठन्' सर्वाः 'आहुतीर्जुहोति', तस्मादेव कारणात् तादृङ्मुख एव सन् 'दक्षिणाः' 'नयति' प्रयच्छति । 'तत्' तेन तादृङ्मुखः सन् आहुतिप्रदानेन दक्षिणानयनेन च स्वर्गद्वारेणैव 'वित्तम्' आहुतिरूपम्, दक्षिणारूपं धनञ्च 'प्रपादयति' दत्तवान् भवति । अनेनेशानाभिमुखमाहुतयो होतव्याः, दक्षिणा च दातव्येति विधिरुन्नीयते, अपूर्वार्थत्वात् ॥ ३ ॥ ४ ॥ 
</details>

<details><summary>Eggeling</summary>

3. And, again, why (he does so) standing towards north-east;--that (quarter), the north-east, is the quarter of both gods and men.
</details>


## ०४


<details open><summary>विश्वास-प्रस्तुतिः</summary>

य᳘द्वेवो᳘दङ्प्राङ्ति᳘ष्ठन्॥  
(न्ने) एत᳘स्याᳫँ᳭ ह दिशि᳘ स्वर्ग᳘स्य लोक᳘स्य द्वा᳘रं त᳘स्मादु᳘दङ्प्राङ्ति᳘ष्ठन्ना᳘हुतीर्जुहोत्यु᳘दङ्प्राङ्ति᳘ष्ठन्द᳘क्षिणा नयति द्वा᳘रैव त᳘त्स्वर्ग᳘स्य लोक᳘स्य व्वित्तं प्र᳘पादयति॥
</details>

<details><summary>मूलम् - श्रीधरादि</summary>

य᳘द्वेवो᳘दङ्प्राङ्ति᳘ष्ठन्॥  
(न्ने) एत᳘स्याᳫँ᳭ ह दिशि᳘ स्वर्ग᳘स्य लोक᳘स्य द्वा᳘रं त᳘स्मादु᳘दङ्प्राङ्ति᳘ष्ठन्ना᳘हुतीर्जुहोत्यु᳘दङ्प्राङ्ति᳘ष्ठन्द᳘क्षिणा नयति द्वा᳘रैव त᳘त्स्वर्ग᳘स्य लोक᳘स्य व्वित्तं प्र᳘पादयति॥
</details>

<details><summary>मूलम् - Weber</summary>

य᳘द्वेवो᳘दङ् प्राङ् ति᳘ष्ठन्॥  
एत᳘स्याᳫं ह दिशि᳘ स्वर्ग᳘स्य लोक᳘स्य द्वा᳘रं त᳘स्मादु᳘दङ् प्राङ् ति᳘ष्ठन्ना᳘हुतीर्जुहोत्यु᳘दङ् प्राङ् ति᳘ष्ठन्द᳘क्षिणा नयति द्वाॗरैव त᳘त्स्वर्ग᳘स्य लोक᳘स्य वित्तम् प्र᳘पादयति॥
</details>

<details><summary>मूलम् - विस्वरम्</summary>

यद्वेवोदङ्प्राङ्तिष्ठन् । एतस्यां ह दिशि स्वर्गस्य लोकस्य द्वारम् । तस्मादुदङ्प्राङ् तिष्ठन्नाहुतीर्जुहोति । उदङ्-प्राङ्-तिष्ठन् दक्षिणा नयति । द्वारैव तत् स्वर्गस्य लोकस्य वित्तं प्रपादयति ॥ ४ ॥ 
</details>

<details><summary>सायणः</summary>

[व्याख्यानं तृतीये]
</details>

<details><summary>Eggeling</summary>

4. And, again, why standing towards north-east,--in that quarter is the gate of the world of heaven, hence it is standing with his face towards northeast that one offers libations, and standing towards north-east that one leads up the dakshiṇās: it is by the gate that he thus makes him enter into the world of heaven.
</details>


## ०५


<details open><summary>विश्वास-प्रस्तुतिः</summary>

मा सु᳘ भित्था मा सु᳘ रिष ऽइ᳘ति॥  
य᳘थैव य᳘जुस्त᳘था ब᳘न्धुर᳘म्ब धृष्णु[[!!]] व्वीर᳘यस्व स्वि᳘ति यो᳘षा वा᳘ ऽउ᳘खा ऽम्बे᳘ति वै यो᳘षाया ऽआम᳘न्त्रण᳘ᳫँ᳘[[!!]] स्विव व्वीरयस्वाग्नि᳘श्चेदं᳘ करिष्यथ ऽइ᳘त्यग्नि᳘श्च᳘ ह्येत᳘त्करिष्य᳘न्तौ भ᳘वतः॥
</details>

<details><summary>मूलम् - श्रीधरादि</summary>

मा सु᳘ भित्था मा सु᳘ रिष ऽइ᳘ति॥  
य᳘थैव य᳘जुस्त᳘था ब᳘न्धुर᳘म्ब धृष्णु[[!!]] व्वीर᳘यस्व स्वि᳘ति यो᳘षा वा᳘ ऽउ᳘खा ऽम्बे᳘ति वै यो᳘षाया ऽआम᳘न्त्रण᳘ᳫँ᳘[[!!]] स्विव व्वीरयस्वाग्नि᳘श्चेदं᳘ करिष्यथ ऽइ᳘त्यग्नि᳘श्च᳘ ह्येत᳘त्करिष्य᳘न्तौ भ᳘वतः॥
</details>

<details><summary>मूलम् - Weber</summary>

मा सु᳘ भित्था मा सु᳘ रिष इ᳘ति॥  
य᳘थैव य᳘जुस्त᳘था ब᳘न्धुर᳘म्ब धृष्णु᳘ वीर᳘यस्व स्वि᳘ति यो᳘षा वा᳘ उॗखाम्बे᳘ति वै यो᳘षाया आम᳘न्त्रॗणᳫं स्विव वीरयस्वाग्नि᳘श्चेदं᳘ करिष्यथ इ᳘त्यग्नि᳘श्चॗ ह्येत᳘त्करिष्य᳘न्तौ भ᳘वतः॥
</details>

<details><summary>मूलम् - विस्वरम्</summary>

**"मा सु भित्था मा सु रिषः"**- इति । यथैव यजुस्तथा बन्धुः । **“अम्ब धृष्णु वीरयस्व सु"**- इति । योषा वा ऽउखा । अम्बेति वै योषाया ऽआमन्त्रणम् । स्विव वीरयस्व । **"अग्निश्चेदं करिष्यथः"**- (वा० सं० ११ । ६८) इति । अग्निश्च ह्येतत् करिष्यन्तौ भवतः ॥ ५ ॥ 
</details>

<details><summary>सायणः</summary>

उखाप्रवृञ्जनस्य द्वौ मन्त्रौ, तत्र प्रथमं मन्त्रं विभज्य व्याचष्टे- **मा सु भित्था मा सु रिष इती**ति । **यथैव यजुस्तथा बन्धुरि**ति । 'यजुः यथा' 'बन्धुः' अर्थवादो ऽपि 'तथा'; पाठ एव व्याख्यानमित्यर्थः । अर्थस्तु- हे उखे ! त्वम् 'मा सु भित्थाः' सुष्ठु भिन्ना मा भूः दृढा भवेत्यर्थः । तथा सुष्ठु 'मा रिषः' हिंसिता मा भूः । द्वितीयभागं व्याचष्टे- **अम्ब धृष्णु वीरयस्व स्विती**ति । हे 'अम्ब' मातः उखे ! त्वं 'धृष्णु' प्रगल्भं यथा भवति तथा सुष्ठु एव 'वीरयस्व' अग्निधारणलक्षणाम्बाकर्म कुरुष्व । **योषा वा** इत्यादि स्पष्टम् । तृतीयभागं व्याचष्टे- **अग्निश्चेदं करिष्यथ इती**ति । **अग्निश्च ह्येतत् करिष्यन्तौ भवत** इति । अग्निश्चेति चशब्दाद् हे उखे ! त्वञ्च इदं कर्म करिष्यथः समाप्तिं प्रापयिष्यन्तौ भवथः ॥ ५ ॥ 
</details>

<details><summary>Eggeling</summary>

5. [Vāj. S. XI, 68] 'Break not! Suffer not injury!'--as the text, so its meaning;--'O mother, bear up bravely!'--for the fire-pan (ukhā, f.) is a woman; and 'O mother' is a term for addressing a woman: 'bear up well, indeed!'--(Thou) and Agni will do this (work)!'--for (the fire-pan) and Agni will indeed be doing this (sacred work).
</details>


## ०६


<details open><summary>विश्वास-प्रस्तुतिः</summary>

(तो) दृ᳘ᳫँ᳘हस्व देवि पृथिवि स्वस्त᳘य ऽइ᳘ति॥  
य᳘थैव य᳘जुस्त᳘था ब᳘न्धुरासुरी᳘ माया᳘ स्वध᳘या कृता ऽसी᳘ति प्राणो वा ऽअ᳘सुस्त᳘स्यैषा᳘ माया᳘ स्वध᳘या कृता जु᳘ष्टं देवे᳘भ्य ऽइद᳘मस्तु हव्यमि᳘ति या᳘ ऽए᳘वैत᳘स्मिन्नग्नावा᳘हुतीर्होष्यन्भ᳘वति ता᳘ ऽएत᳘दाहा᳘थो ऽए᳘वैव᳘ हव्यम᳘रिष्टा त्वमु᳘दिहि यज्ञे᳘ ऽअस्मिन्नि᳘ति य᳘थैवा᳘रिष्टा᳘ ऽनार्तैत᳘स्मिन्यज्ञ᳘ ऽउदिया᳘देव᳘मेत᳘दाह॥
</details>

<details><summary>मूलम् - श्रीधरादि</summary>

(तो) दृ᳘ᳫँ᳘हस्व देवि पृथिवि स्वस्त᳘य ऽइ᳘ति॥  
य᳘थैव य᳘जुस्त᳘था ब᳘न्धुरासुरी᳘ माया᳘ स्वध᳘या कृता ऽसी᳘ति प्राणो वा ऽअ᳘सुस्त᳘स्यैषा᳘ माया᳘ स्वध᳘या कृता जु᳘ष्टं देवे᳘भ्य ऽइद᳘मस्तु हव्यमि᳘ति या᳘ ऽए᳘वैत᳘स्मिन्नग्नावा᳘हुतीर्होष्यन्भ᳘वति ता᳘ ऽएत᳘दाहा᳘थो ऽए᳘वैव᳘ हव्यम᳘रिष्टा त्वमु᳘दिहि यज्ञे᳘ ऽअस्मिन्नि᳘ति य᳘थैवा᳘रिष्टा᳘ ऽनार्तैत᳘स्मिन्यज्ञ᳘ ऽउदिया᳘देव᳘मेत᳘दाह॥
</details>

<details><summary>मूलम् - Weber</summary>

दृ᳘ᳫं᳘हस्व देवी पृथिवी स्वस्त᳘य इ᳘ति॥  
य᳘थैव य᳘जुस्त᳘था ब᳘न्धुरासुरी᳘ माया᳘ स्वध᳘या कृतासी᳘ति प्राणो वा अ᳘सुस्त᳘स्यैषा᳘ माया᳘ स्वध᳘या कता जु᳘ष्टं देवे᳘भ्य इद᳘मस्तु हव्यामे᳘ति या᳘ एॗवैत᳘स्मिन्नग्नावा᳘हुतीर्होष्यन्भ᳘वति ता᳘ एत᳘दाहा᳘थो एॗवैव᳘ हव्यम᳘रिष्टा त्वमु᳘दिहि यज्ञे᳘ अस्मिन्नि᳘ति य᳘थैवा᳘रिष्टा᳘नार्तैत᳘स्मिन्यज्ञ᳘ उदिया᳘देव᳘मेत᳘दाह॥
</details>

<details><summary>मूलम् - विस्वरम्</summary>

**"दृंहस्व देवि पृथिवि स्वस्तये"**- इति । यथैव यजुस्तथा बन्धुः । **"आसुरी माया स्वधया कृता ऽसि"**- इति । प्राणो वा ऽअसुः । तस्यैषा माया स्वधया कृता । **"जुष्टं देवेभ्य इदमस्तु हव्यम्"**- इति । या एवैतस्मिन्नग्नावाहुतीर्होष्यन् भवति । ता एतदाह । अथो ऽएवैष हव्यम् । **"अरिष्टा त्वमुदिहि यज्ञे ऽअस्मिन्"**- (वा. सं. ११ । ६९) इति । यथैवारिष्टा ऽनार्तैतस्मिन्यज्ञ ऽउदियादेवमेतदाह ॥ ६ ॥ 
</details>

<details><summary>सायणः</summary>

द्वितीयमन्त्रस्य प्रथमभागं निगदव्याख्यातमिति व्याचष्टे- **दृंहस्व देवि पृथिवि स्वस्तय इती**ति । **यथैव यजुस्तथैव बन्धुरि**ति । अक्षरार्थस्त्वयम्- हे 'पृथिवि देवि !' विकारे प्रकृतिशब्दः, हे- उखे ! इत्यर्थः । सा त्वं 'स्वस्तये' अविनाशनामैतत्, क्षेमाय 'दृंहस्व' दृढा भव । द्वितीयभागं व्याचष्टे- **आसुरी माया स्वधया कृता ऽसीती**ति । **प्राणो वा असुस्तस्यैषा माया स्वधया कृते**ति । असोः प्राणस्य सम्बन्धिनी माया प्रज्ञा, तया निर्मितत्वात् उखा ऽपि मायेत्युच्यते; सा च स्वधया कृता । "स्वधा"- (निघं. २ । ७ । १७) इत्यन्ननाम, तद्धेतुत्वात् पृथिव्यपि स्वधा । "ता अग्निमसृजन्त"- इत्यत्र यथा ऽग्निशब्देन पृथिवी विवक्षिता, तद्वत्; तादृशी- ‘असि' भवसि । तृतीयभागे 'हव्य'- शब्देन किमभिप्रेतमिति तद् दर्शयति- **जुष्टं देवेभ्य इदमस्तु हव्यमिती**ति । **या एवैतस्मिन् अग्नौ आहुतीः होष्यन् भवति, ता एतदाहे**ति । 'एतस्मिन्' उखया निष्पाद्ये 'अग्नौ' अन्नाहुतीः सोमपश्वाज्यादिरूपाः, 'एतत्' एतेन हव्यशब्देन 'आह' 'इति' । नन्विदं व्यवहितं कथमिदमस्तु हव्यमितीदन्तया व्यपदिश्यत इत्यत्र ब्रूमः- प्रकृतत्वेन बुद्धौ सन्निधानादुपपद्यत इति । चतुर्थभाग आशासनरूप इति व्याचष्टे- **अरिष्टा त्वमुदिहि यज्ञे ऽअस्मिन्निति** । **यथैवारिष्टा ऽनार्तैतस्मिन् यज्ञ उदियादेवमेतदाहे**ति । उखे ! त्वम् 'अरिष्टा' अहिंसिता सती, 'अस्मिन् यज्ञे' 'उदिहि' उद्गता भव । अरिष्टेत्यस्य व्याख्यानमनार्त्तेति ॥ ६ ॥ 
</details>

<details><summary>Eggeling</summary>

6. [Vāj. S. XI, 69] 'Stand firm, divine Earth, for our well-being!' as the text, so its meaning;--'A divine (āsura) contrivance thou art made in the wonted manner;'--the vital spirit (asu) is the breath, and this (are-pan) has indeed been made its contrivance in the wonted manner;--'May this offering be agreeable to the gods!' he thereby means those libations which he intends to offer in that fire; and moreover, that (fire-pan) itself is an offering;--'unharmed rise thou in this sacrifice!' this he says with the view that it may rise unharmed, uninjured, in this sacrifice.
</details>


## ०७


<details open><summary>विश्वास-प्रस्तुतिः</summary>

द्वा᳘भ्यां प्र᳘वृणक्ति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतत्प्र᳘वृणक्ति गायत्र्या᳘ च त्रिष्टु᳘भा च प्राणो᳘ गाय᳘त्र्यात्मा᳘ त्रिष्टु᳘बेता᳘वान्वै᳘ पशुर्या᳘वान्प्राण᳘श्चात्मा᳘ च तद्या᳘वान्पशुस्ता᳘वतै᳘वैनामेतत्प्र᳘वृणक्त्य᳘थो ऽअग्निर्व्वै᳘ गायत्री᳘न्द्रस्त्रिष्टु᳘बैन्द्रा᳘ग्नो ऽग्निर्या᳘वानग्निर्या᳘वत्यस्य[[!!]] मा᳘त्रा ता᳘वतै᳘वैनामेतत्प्र᳘वृणक्तीन्द्राग्नी वै स᳘र्व्वे देवाः᳘ सर्व्वदेव᳘त्यो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतत्प्र᳘वृणक्ति त᳘योः सप्त᳘ पदा᳘नि सप्त᳘चितिको ग्निः᳘ सप्त᳘ ऽर्त्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥
</details>

<details><summary>मूलम् - श्रीधरादि</summary>

द्वा᳘भ्यां प्र᳘वृणक्ति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतत्प्र᳘वृणक्ति गायत्र्या᳘ च त्रिष्टु᳘भा च प्राणो᳘ गाय᳘त्र्यात्मा᳘ त्रिष्टु᳘बेता᳘वान्वै᳘ पशुर्या᳘वान्प्राण᳘श्चात्मा᳘ च तद्या᳘वान्पशुस्ता᳘वतै᳘वैनामेतत्प्र᳘वृणक्त्य᳘थो ऽअग्निर्व्वै᳘ गायत्री᳘न्द्रस्त्रिष्टु᳘बैन्द्रा᳘ग्नो ऽग्निर्या᳘वानग्निर्या᳘वत्यस्य[[!!]] मा᳘त्रा ता᳘वतै᳘वैनामेतत्प्र᳘वृणक्तीन्द्राग्नी वै स᳘र्व्वे देवाः᳘ सर्व्वदेव᳘त्यो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतत्प्र᳘वृणक्ति त᳘योः सप्त᳘ पदा᳘नि सप्त᳘चितिको ग्निः᳘ सप्त᳘ ऽर्त्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥
</details>

<details><summary>मूलम् - Weber</summary>

द्वा᳘भ्याम् प्र᳘वृणक्ति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनामेतत्प्र᳘वृणक्ति गायत्र्या᳘ च त्रिष्टु᳘भा च प्राणो गायॗत्र्यात्मा᳘ त्रिष्टु᳘बेता᳘वान्वै᳘ पशुर्या᳘वान्प्राण᳘श्चात्मा᳘ च तद्या᳘वान्पशुस्ता᳘वतैॗवैनामेतत्प्र᳘वृणक्त्य᳘थो अग्निर्वै᳘ गायत्री᳘न्द्रस्त्रिष्टु᳘बैन्द्राॗग्नो ऽग्निॗर्यावानग्निर्या᳘वत्यस्य मा᳘त्रा ता᳘वतैॗवैनामेतत्प्र᳘वृणक्तीन्द्राग्नी वै स᳘र्वे देवाः᳘ सर्वदेव᳘त्यो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनामेतत्प्र᳘वृणक्ति त᳘योः सप्त᳘ पदा᳘नि सप्त᳘चितिको ग्निः᳘ सप्त᳘ ऽर्त᳘वः संवत्सरः᳘ संवत्सॗरो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥
</details>

<details><summary>मूलम् - विस्वरम्</summary>

द्वाभ्यां प्रवृणक्ति । द्विपाद्यजमानः । यजमानो ऽग्निः, यावानग्निर्यावत्यस्य मात्रा- तावतैवैनामेतत् प्रवृणक्ति । गायत्र्या च, त्रिष्टुभा च । प्राणो गायत्री, आत्मा त्रिष्टुप् । एतावान्वै पशुः- यावान्प्राणश्चात्मा च । तद् यावान्पशुः- तावतैवैना मेतत् प्रवृणक्ति । अथो ऽअग्निर्वै गायत्री, इन्द्रस्त्रिष्टुप् । ऐन्द्राग्नो ऽग्निः । यावानग्निर्यावत्यस्य मात्रा तावतैवैनामेतत् प्रवृणक्ति । इन्द्राग्नी वै सर्वे देवाः । सर्वदेवत्यो ऽग्निः । यावानग्निर्यावत्यस्य मात्रा- तावतैवैनामेतत् प्रवृणक्ति । तयोः सप्त पदानि । सप्तचितिको ऽग्निः सप्त ऽर्त्तवः संवत्सरः । सम्वत्सरो ऽग्निः । यावानग्निर्यावत्यस्य मात्रा- तावत् तद्भवति ॥ ७ ॥ 
</details>

<details><summary>सायणः</summary>

मन्त्रगतं द्वित्वं प्रशंसति- **द्वाभ्यां प्रवृणक्ति, द्विपाद्यजमानो यजमानो ऽग्निरि**त्यादिना । यजमानस्य चीयमानवैश्वानरात्मना संस्काराद् 'यजमानो ऽग्निः' । अथवा "यजमानः प्रस्तरः"- (तै. सं. १ । ७ । ४ । ४) इतिवत् अग्नेरपि यागनिर्वर्त्तकत्वात् यजमानत्वम्; अतो यजमाननिष्ठपादद्वित्वसङ्ख्या तदुख्याग्नौ युक्ता । **यावानग्निरि**ति । यावत्यस्याग्नेर्मात्रा यजमानद्वारकद्वित्वसङ्ख्यारूपा, तावता सर्वेणापि 'एनाम्' उखाम् । 'एतत्' एतेन प्रकारेण 'प्रवृणक्ति' ॥ 

मन्त्रगतं छन्दोविशेषं प्रशंसति- **गायत्र्या च त्रिष्टुभा च प्राणो गायत्र्यात्मा त्रिष्टुबि**त्यादिना । "प्राण उदानो व्यानः" इति प्राणस्य वृत्तिभेदेन त्रित्वात्, गायत्र्याश्च पादत्रयात्मकत्वात् प्राण एव गायत्री; आत्मा तु शरीरम्, प्राणस्य आयतनं हि शरीरम्; अतः पादत्रयात्मिकाया गायत्र्याः पादचतुष्टयात्मिकायां त्रिष्टुभि अन्तर्भावेन त्रिष्टुभः प्राणरूपगायत्रीशरीरत्वात् आत्मा त्रिष्टुबित्युक्तम् । लोके द्विपाद्रूपचतुष्पाद्रूपश्च यः 'पशुः' अस्ति, 'सः' 'एतावान् वै,' 'यावान्' 'प्राणः' प्राणशरीरसङ्घातात्मकः खलु; तयोरेव प्रत्यक्षतः  प्रतीतेः । स्पष्टमन्यत् ॥ 

इत्थं मन्त्रगतं छन्दः प्राणात्मरूपत्वेन प्रशस्य तदभिमानिदेवताद्वारेणापि प्रशंसति- **अथो अग्निर्वै गायत्रीन्द्रस्त्रिष्टुबि**ति । “तमग्निर्देवता ऽन्वसृज्यत गायत्री छन्दः ०-० तमिन्द्रो देवता ऽन्वसृज्यत त्रिष्टुप् छन्दः"- (तै. सं. ७ । १ । १ । ४) इति श्रुतत्वात् प्रजापतिसहोत्पन्नत्वेनाग्नेर्गायत्रीत्वम्, इन्द्रस्य च त्रिष्टुप्त्वम् । अत एव अग्निनेन्द्रेण च सम्बद्धेन मन्त्रेणोखाप्रवृञ्जनात् 'ऐन्द्राग्नो ऽग्निः' । **यावानग्निरि**त्यादि पूर्ववत् ॥ 

तद्गतसर्वदेवतात्मकत्वद्वारेणाभ्यां प्रवृञ्जनं प्रशंसति- **इन्द्राग्नी वै सर्वे देवाः सर्वेदेवत्यो ऽग्निरि**त्यादिना । "ते देवा बिभ्यतो ऽग्निं प्राविशन्"- (तै. सं. ६ । २ । २ । ६) इति श्रुतेः अग्नेः सर्वदेवत्यत्वम्, इन्द्रस्य च सर्वदेवाधिपतित्वम्; अतस्तद्द्वारा अग्निरुख्यो ऽपि सर्वदेवतात्मकः । गतमन्यत् ॥ 

मन्त्रद्वयगतपादसङ्ख्याद्वारेणापि मन्त्रद्वयेन प्रवृञ्जनं प्रशंसति- **सप्त पदानि, सप्तचितिको ऽग्निरि**त्यादिना । अग्नेः सप्त चितयः; षट् चितय इष्टकामय्यः, अथ सप्तमी तु "विकर्णीञ्च स्वयमातृण्णाञ्चोपदधाति, हिरण्यशकलैः प्रोक्षति, अग्निमभ्यादधाति, सा सप्तमी चितिः"- इति सप्त चितयः । गतमन्यत् । **तावत्तद्भवती**ति । तदुखाप्रवृञ्जनरूपं कर्म 'तावत्' अग्निमात्रया समं 'भवति' ॥ ७ ॥ 
</details>

<details><summary>Eggeling</summary>

7. With two (verses) he heats it on the fire,--the Sacrificer is two-footed, and the Sacrificer is Agni: as great as Agni is, as great as is his measure, by so much he thus heats it (the pan). [He does so] with a gāyatrī and a trishṭubh verse,--the Gāyatrī is the vital air, and the Trishṭubh the body; and the animal is as much as the vital air and the body: thus by as much as the animal (consists of) he puts that (pan) on the fire. And, again, the Gāyatrī is Agni, and the Trishṭubh is Indra; and the fire relates to Indra and Agni: as great as the fire is, as great as is its measure, by so much he thus heats it. These two (verses) have seven feet (viz. three and four respectively),--the fire-altar consists of seven

layers [^egg_489]; seven seasons are a year, and Agni is the year: as great as Agni is, as great as is his measure, so great does this become.

[^egg_489]: 254:1 See p. 249, note 3.
</details>


## ०८


<details open><summary>विश्वास-प्रस्तुतिः</summary>

तां᳘ य᳘दा ऽग्निः᳘ सन्त᳘पति॥  
(त्य᳘) अ᳘थैनामर्चिरा᳘रोहति यो᳘षा वा᳘ ऽउखा व्वृ᳘षा ऽग्निस्त᳘स्माद्यदा व्वृ᳘षा यो᳘षाᳫँ᳭ सन्त᳘पत्य᳘थास्याᳫँ᳭ रे᳘तो दधाति॥
</details>

<details><summary>मूलम् - श्रीधरादि</summary>

तां᳘ य᳘दा ऽग्निः᳘ सन्त᳘पति॥  
(त्य᳘) अ᳘थैनामर्चिरा᳘रोहति यो᳘षा वा᳘ ऽउखा व्वृ᳘षा ऽग्निस्त᳘स्माद्यदा व्वृ᳘षा यो᳘षाᳫँ᳭ सन्त᳘पत्य᳘थास्याᳫँ᳭ रे᳘तो दधाति॥
</details>

<details><summary>मूलम् - Weber</summary>

तां᳘ यॗदाग्निः᳘ संत᳘पति॥  
अ᳘थैनामर्चिरा᳘रोहति यो᳘षा वा᳘ उखा वृ᳘षाग्निस्त᳘स्माद्यदा वृ᳘षा यो᳘षाᳫं संत᳘पत्य᳘थास्यां रे᳘तो दधाति॥
</details>

<details><summary>मूलम् - विस्वरम्</summary>

तां यदा ऽग्निः सन्तपति- अथैनामर्चिरारोहति । योषा वा ऽउखा, वृषा ऽग्निः । तस्माद्यदा वृषा योषां सन्तपति- अथास्यां रेतो दधाति ॥ ८ ॥ 
</details>

<details><summary>सायणः</summary>

सन्तपने सति उखाया या दीप्तिः, तां रेतआत्मना, सन्तापकमग्निं पुरुषात्मना, उखां च योषिदात्मना, सन्तापञ्च सम्भोगात्मना प्रशंसति- **तां यदा ऽग्निः सन्तपत्यथैनामि**ति ॥ ८ ॥ 
</details>

<details><summary>Eggeling</summary>

8. When the fire heats it, then the flame mounts up to it; for the fire-pan is a female, and the fire is a male: hence when the male heats the female, he infuses seed into her.
</details>


## ०९


<details open><summary>विश्वास-प्रस्तुतिः</summary>

तद्धै᳘के॥  
य᳘दि चिर᳘मर्चि᳘रारो᳘हत्य᳘ङ्गारानेवा᳘वपन्त्युभ᳘येनै᳘षो ऽग्निरि᳘ति न त᳘था कुर्यादस्थन्वान्वाव᳘ पशु᳘र्जायते᳘ ऽथ तं ना᳘ग्र ऽए᳘वास्थन्व᳘न्तमिव᳘ न्यृषन्ति रे᳘त ऽइवैव᳘ दधति रे᳘त उ ऽएत᳘दन᳘स्थिकं य᳘दर्चिस्त᳘स्मादेनामर्चि᳘रेवा᳘रोहेत्॥
</details>

<details><summary>मूलम् - श्रीधरादि</summary>

तद्धै᳘के॥  
य᳘दि चिर᳘मर्चि᳘रारो᳘हत्य᳘ङ्गारानेवा᳘वपन्त्युभ᳘येनै᳘षो ऽग्निरि᳘ति न त᳘था कुर्यादस्थन्वान्वाव᳘ पशु᳘र्जायते᳘ ऽथ तं ना᳘ग्र ऽए᳘वास्थन्व᳘न्तमिव᳘ न्यृषन्ति रे᳘त ऽइवैव᳘ दधति रे᳘त उ ऽएत᳘दन᳘स्थिकं य᳘दर्चिस्त᳘स्मादेनामर्चि᳘रेवा᳘रोहेत्॥
</details>

<details><summary>मूलम् - Weber</summary>

तद्धै᳘के॥  
य᳘दि चिर᳘मर्चि᳘रारो᳘हत्य᳘ङ्गारानेवा᳘वपन्त्युभ᳘येनैॗषो ऽग्निरि᳘ति न त᳘था कुर्यादस्थन्वान्वाव᳘ पशु᳘र्जायते᳘ ऽथ तं ना᳘ग्र एॗवास्थन्व᳘न्तमिवॗ न्यृषन्ति रे᳘त इवैव᳘ दधति रे᳘त उ एत᳘द्न᳘स्थिकं य᳘दर्चिस्त᳘स्मादेनामर्चि᳘रेवा᳘रोहेत्॥
</details>

<details><summary>मूलम् - विस्वरम्</summary>

तद्धैके- यदि चिरमर्चिरारोहति- अङ्गारानेवावपन्ति । उभयेनैषो ऽग्निरिति । न तथा कुर्यात् । अस्थन्वान्वाव पशुर्जायते । अथ तं नाग्र ऽएवास्थन्वन्तमिव न्यृषन्ति । रेत इवैव दधति । रेत उ ऽएतदनस्थिकम्- यदर्चिः । तस्मादेनामर्चिरेवारोहेत् ॥ ९ ॥ 
</details>

<details><summary>सायणः</summary>

उखायां चिरारोहणविषये केषाञ्चित् पक्षमुपन्यस्य निराचष्टे- **तद्धैके यदि चिरमर्चिरारोहती**त्यादिना । 'अर्च्चिः' सामग्रीप्रौज्ज्वल्याभावेन 'चिरं' कालविलम्बेनारोहेत्, ततः प्रागेव 'अङ्गारानावपन्ति' उखायां प्रक्षिपेयुः । तेषामाशयः,- 'उभयेन' अङ्गारेण अर्च्चिषा च 'एषः अग्निः' जायत इति । तत्पक्षं निराकरोति- **न तथा कुर्यादि**ति । तत्पक्षानाश्रयणे कारणमाह- **अस्थन्वान्वाव पशुर्जायत** इति । 'पशुः' जननकाले 'अस्थन्वान् वाव' अस्थन्वानेव सास्थिक एव 'जायते,' 'अथ' तस्मात् कारणात् 'अग्रे एव' जननात् प्राक्काल एव 'अस्थन्वन्तम् इव' 'न न्यृषन्ति' न स्थापयन्ति लोके । तर्हि किं कुर्वन्तीत्यत आह- **रेत इवैव दधती**ति । रेत एव दधति गर्भे । इत्थं लोकवृत्तान्तं प्रदर्श्य प्रकृते योजयति- **रेत उ एतदि**ति । 'अर्च्चिः' इति यत् अस्ति, तत् 'एतत्' 'रेतः' 'उ' खलु । अतो गर्भाधानकाले एव रेतसा सहास्थो ऽयोगात् 'एनं' केवलम् 'अर्च्चिरेवारोहेत्' । अत्र सूत्रम्- "अनारोहत्यङ्गारानोप्यैके"- (का. श्रौ. सू. १६ । १३४) इति ॥ ९ ॥ 
</details>

<details><summary>Eggeling</summary>

9. Now, if the flame is too long in mounting up, some throw coals on (the pan), thinking, 'There is fire now on both sides.' But let him not do so; for the animal is indeed born with bones [^egg_490]; but it is not forced in with bones, as it were, at first; but it is introduced only as seed. Now that flame is boneless seed: hence the flame alone should mount up to it.

[^egg_490]: 254:2 The fire ultimately to be placed on the new Gārhapatya hearth (VII, 1, 1, 1 seq.)--whence the Āhavanīya on the great fire-altar has to be kindled--is to be produced in the ukhā, or pan, as it were in its womb; but the material (grass and hemp) which has already been put in the pan, is only to be kindled by the blaze of the fire on which the pan has been placed, without any burning coals being applied to the fuel within the pan.
</details>


## १०


<details open><summary>विश्वास-प्रस्तुतिः</summary>

(त्तां) तां᳘ य᳘दा ऽर्चि᳘रारो᳘हति॥  
(त्य᳘) अ᳘थास्मिन्त्समि᳘धमा᳘दधाति रे᳘तो वा᳘ ऽएनामेतदा᳘पद्यत ऽए᳘षो ऽग्निस्त᳘स्मिन्नेताᳫँ᳭ रे᳘तसि स᳘म्भूतिं दधाति॥
</details>

<details><summary>मूलम् - श्रीधरादि</summary>

(त्तां) तां᳘ य᳘दा ऽर्चि᳘रारो᳘हति॥  
(त्य᳘) अ᳘थास्मिन्त्समि᳘धमा᳘दधाति रे᳘तो वा᳘ ऽएनामेतदा᳘पद्यत ऽए᳘षो ऽग्निस्त᳘स्मिन्नेताᳫँ᳭ रे᳘तसि स᳘म्भूतिं दधाति॥
</details>

<details><summary>मूलम् - Weber</summary>

तां᳘ यॗदार्चि᳘रारो᳘हति॥  
अ᳘थास्मिन्त्समि᳘धमा᳘दधाति रे᳘तो वा᳘ एनामेतदा᳘पद्यत एॗषो ऽग्निस्त᳘स्मिन्नेतां रे᳘तसि स᳘म्भूतिं दधाति॥
</details>

<details><summary>मूलम् - विस्वरम्</summary>

तां यदा ऽर्चिरारोहति- अथास्मिन्त्समिधमादधाति । रेतो वा ऽएनामेतदापद्यते, एषो ऽग्निः । तस्मिन्नेतां रेतसि सम्भूतिं दधाति ॥ १० ॥ 
</details>

<details><summary>सायणः</summary>

यदुक्तं सूत्रकृता- "अग्नावारूढे त्रयोदशास्यां प्रादेशमात्रीः समिध आदधाति, अनारोहत्यङ्गारानोप्यैके, धृतोन्नां कार्मुकीं द्र्वन्न इति, वैकङ्कती परस्या इति, औदुम्बरी परमस्या इति, अपरशुवृक्णां यदग्न इति, अधःशयां यदत्तीति, पालाशीः प्रत्यृचमहरहरिति"- (का. श्रौ. सू. १६ । १३३-१४०) इति । तदिदं क्रमेण विवक्षुः आदौ कार्मुक्याः समिध आधानं विधाय प्रशंसति- **तां यदा ऽर्च्चिरि**त्यादिना । अर्चीरूपस्य केवलरेतस आधाने सति अग्नेः सम्भूत्या आकारविशेषरूपाया अभावात् तथाभावाय समिदाधानं कर्त्तव्यमित्यर्थः ॥ १० ॥ 
</details>

<details><summary>Eggeling</summary>

10. When the flame mounts up to it, he places a kindling-stick thereon: thereby the seed enters it (the fire-pan), and that fire imparts growth to that seed (in the shape of) this (kindling-stick).
</details>


## ११


<details open><summary>विश्वास-प्रस्तुतिः</summary>

सा᳘ कार्मुकी᳘ स्यात्॥  
(द्दे) देवाश्चा᳘सुराश्चोभ᳘ये प्राजापत्या᳘ ऽअस्पर्द्धन्त ते᳘ देवा᳘ ऽअग्निम᳘नीकं कृत्वा᳘ ऽसुरान᳘भ्यायंस्त᳘स्यार्चि᳘षः प्र᳘गृहीतस्या᳘सुरा ऽअ᳘ग्रं प्रा᳘वृश्चंस्त᳘दस्यां प्र᳘त्यतिष्ठत्स᳘ कृमु᳘को ऽभवत्त᳘स्मात्स᳘ स्वादू र᳘सो हि त᳘स्मादु लो᳘हितो ऽचिर्हि स᳘ ए᳘षो ऽग्नि᳘रेव य᳘त्कृमु᳘को ऽग्नि᳘मे᳘वास्मिन्नेतत्स᳘म्भूतिं दधाति॥
</details>

<details><summary>मूलम् - श्रीधरादि</summary>

सा᳘ कार्मुकी᳘ स्यात्॥  
(द्दे) देवाश्चा᳘सुराश्चोभ᳘ये प्राजापत्या᳘ ऽअस्पर्द्धन्त ते᳘ देवा᳘ ऽअग्निम᳘नीकं कृत्वा᳘ ऽसुरान᳘भ्यायंस्त᳘स्यार्चि᳘षः प्र᳘गृहीतस्या᳘सुरा ऽअ᳘ग्रं प्रा᳘वृश्चंस्त᳘दस्यां प्र᳘त्यतिष्ठत्स᳘ कृमु᳘को ऽभवत्त᳘स्मात्स᳘ स्वादू र᳘सो हि त᳘स्मादु लो᳘हितो ऽचिर्हि स᳘ ए᳘षो ऽग्नि᳘रेव य᳘त्कृमु᳘को ऽग्नि᳘मे᳘वास्मिन्नेतत्स᳘म्भूतिं दधाति॥
</details>

<details><summary>मूलम् - Weber</summary>

सा᳘ कार्मुकी᳘ स्यात्॥  
देवाश्चा᳘सुराश्चोभ᳘ये प्राजापत्या᳘ अस्पर्धन्त ते᳘ देवा᳘ अग्निम᳘नीकं कृत्वा᳘सुरानॗभ्यायंस्त᳘स्यार्चि᳘षः प्र᳘गृहीतस्या᳘सुरा अ᳘ग्रम् प्रा᳘वृश्चंस्त᳘दस्याम् प्र᳘त्यतिष्ठत्स᳘ कृमु᳘को ऽभवत्त᳘स्मात्स᳘ स्वादू र᳘सो हि त᳘स्मादु लो᳘हितो ऽचिर्हि स᳘ एॗषो ऽग्नि᳘रेव य᳘त्कृमु᳘को ऽग्नि᳘मेॗवास्मिन्नेतत्स᳘म्भूतिं दधाति॥
</details>

<details><summary>मूलम् - विस्वरम्</summary>

सा कार्मुकी स्यात् । देवाश्चासुराश्चोभये प्राजापत्या अस्पर्द्धन्त । ते देवा अग्निमनीकं कृत्वा ऽसुरानभ्यायन् । तस्यार्चिषः प्रगृहीतस्यासुरा अग्रं प्रावृश्चन् । तदस्यां प्रत्यतिष्ठत् । स कृमुको ऽभवत् । तस्मात्स स्वादुः । रसो हि । तस्मादु लोहितः । अर्चिर्हि । स एषो ऽग्निरेव- यत् कृमुकः । अग्निमेवास्मिन्नेतत् संभूतिं दधाति ॥ ११ ॥ 
</details>

<details><summary>सायणः</summary>

आधातव्यायाः समिधो वृक्षविशेषसम्बन्धमाह- **सा कार्मुकी स्यादि**ति । धनुरुपादानभूतो वृक्षविशेषः कृमुकः । तद्विकारत्वं समर्थयितुमाख्यायिकामाह- **देवाश्चासुराश्चे**त्यादिना । स्पर्द्धमानानां मध्ये ते देवाः 'अग्निम्' 'अनीकं' मुखं कृत्वा असुरानभिगताः, तस्मिन् समये असुराः प्रत्यावृत्य अग्नेरर्च्चिः प्रगृह्य, यावन्मात्रं गृहीतमासीत्, तावन्मात्रमर्च्चिषो ऽग्रं 'प्रावृश्चन्' छिन्नवन्तः । छिन्नं तदग्रम् अस्यां पृथिव्यां प्रतिष्ठितमभूत् । स च तत्र कृमुकाख्यो वृक्षः सम्पन्नः । 'कृमुकः' नाम धनुष उपादानभूतः सारवान् वृक्षविशेषः । उक्तमर्थं प्रत्यक्षबलेन द्रढयति- **तस्मात् स स्वादु**रिति । तस्मादित्युक्तम् कस्मादित्याह- **रसो ही**ति । यस्मादग्नेः सारांशः, तस्मादित्यर्थः । तस्मिन्नेवार्थे प्रत्यक्षान्तरं दर्शयति- **तस्मादु लोहितो ऽर्च्चिर्ही**ति । अर्च्चिषो लोहितवर्णत्वात् तदात्मको वृक्षो ऽपि लोहितः । यत एवं 'कृमुकः' यः अस्ति, 'स एषः अग्निरेव' वृक्षरूपेण परिणामात् । 'एतत्' एतेन कृमुकसमिदाधानेन 'अग्निमेव' 'सम्भूतिं दधाति' स्थापितवान् भवति ॥ ११ ॥
</details>

<details><summary>Eggeling</summary>

11. It should be one of kr̥muka wood. Now, the gods and the Asuras, both of them sprung from Prajāpati, strove together. The gods, having placed Agni in front, went up to the Asuras. The Asuras cut off the point of that flame held forward. It settled down on this earth, and became that kr̥muka tree: hence it is sweet, for there is vital essence (in it). Hence also it is red, for it is a flame, that kr̥muka

tree being the same as this Agni: it is (in the shape of) fire that he imparts growth to it.
</details>


## १२


<details open><summary>विश्वास-प्रस्तुतिः</summary>

प्रादेशमात्री᳘ भवति॥  
प्रादेशमात्रो वै ग᳘र्भो व्वि᳘ष्णुरात्म᳘सम्मितामे᳘वास्मिन्नेतत्स᳘म्भूतिं दधाति॥
</details>

<details><summary>मूलम् - श्रीधरादि</summary>

प्रादेशमात्री᳘ भवति॥  
प्रादेशमात्रो वै ग᳘र्भो व्वि᳘ष्णुरात्म᳘सम्मितामे᳘वास्मिन्नेतत्स᳘म्भूतिं दधाति॥
</details>

<details><summary>मूलम् - Weber</summary>

प्रादेशमात्री᳘ भवति॥  
प्रादेशमात्रो वै ग᳘र्भो वि᳘ष्णुरात्म᳘सम्मितामेॗवास्मिन्नेतत्स᳘म्भूतिं दधाति॥
</details>

<details><summary>मूलम् - विस्वरम्</summary>

प्रादेशमात्री भवति । प्रादेशमात्रो वै गर्भो विष्णुः । आत्मसम्मितामेवास्मिन्नेतत् सम्भूतिं दधाति ॥ १२ ॥ 
</details>

<details><summary>सायणः</summary>

समिध इयत्तां विधाय प्रशंसति- **प्रादेशमात्री भवती**ति । प्रादेशमात्रो वै गर्भ इति । 'गर्भः विष्णुः,' यज्ञरूपः प्रादेशमात्रः । गर्भस्य प्रादेशपरिमाणत्वं लोकसिद्धम् । विष्णुरेव वामनावतारः गर्भरूपः प्रादेशमात्रः ॥ १२ ॥ 
</details>

<details><summary>Eggeling</summary>

12. It (the kindling-stick) is a span long, for Vishṇu, as an embryo, was a span long: he thus imparts to it growth equal to his body.
</details>


## १३


<details open><summary>विश्वास-प्रस्तुतिः</summary>

घृते᳘ न्युत्ता भवति॥  
(त्य) अग्निर्य᳘स्यै यो᳘नेर᳘सृज्यत तस्यै घृतमु᳘ल्बमासीत्त᳘स्मात्त᳘त्प्रत्यु᳘द्दीप्यत ऽआत्मा ह्यस्यैष[[!!]] त᳘स्मात्त᳘स्य न भ᳘स्म भवत्या᳘त्मैव त᳘दात्मा᳘नम᳘प्येति न वा ऽउ᳘ल्बं ग᳘र्भᳫँ᳭ हिनस्त्य᳘हिᳫँ᳭साया ऽउ᳘ल्बाद्वै जा᳘यमानो जायत ऽउ᳘ल्बाज्जा᳘यमानो जायाता ऽइ᳘ति॥
</details>

<details><summary>मूलम् - श्रीधरादि</summary>

घृते᳘ न्युत्ता भवति॥  
(त्य) अग्निर्य᳘स्यै यो᳘नेर᳘सृज्यत तस्यै घृतमु᳘ल्बमासीत्त᳘स्मात्त᳘त्प्रत्यु᳘द्दीप्यत ऽआत्मा ह्यस्यैष[[!!]] त᳘स्मात्त᳘स्य न भ᳘स्म भवत्या᳘त्मैव त᳘दात्मा᳘नम᳘प्येति न वा ऽउ᳘ल्बं ग᳘र्भᳫँ᳭ हिनस्त्य᳘हिᳫँ᳭साया ऽउ᳘ल्बाद्वै जा᳘यमानो जायत ऽउ᳘ल्बाज्जा᳘यमानो जायाता ऽइ᳘ति॥
</details>

<details><summary>मूलम् - Weber</summary>

घृतेॗ न्युत्ता भवति॥  
अग्निर्य᳘स्यै यो᳘नेर᳘सृज्यत तस्यै घृतमु᳘ल्बमासीत्त᳘स्मात्त᳘त्प्रत्यु᳘द्दीप्यत आत्मा ह्य᳘स्यैष त᳘स्मात्त᳘स्य न भ᳘स्म भवत्याॗत्मैव त᳘दात्मा᳘नम᳘प्येति न वा उ᳘ल्बं ग᳘र्भᳫं हिनस्त्य᳘हिंसाया उ᳘ल्बाद्वै जा᳘यमानो जायत उ᳘ल्बाज्जा᳘यमानो जायाता इ᳘ति॥
</details>

<details><summary>मूलम् - विस्वरम्</summary>

घृते न्युत्ता भवति । अग्निर्यस्यै योनेरसृज्यत- तस्यै घृतमुल्बमासीत् । तस्मात्तत् प्रत्युद्दीप्यते । आत्मा ह्यस्यैषः । तस्मात्तस्य न भस्म भवति । आत्मैव तदात्मानमप्येति । न वा ऽउल्बं गर्भं हिनस्ति- अहिंसायै । उल्बाद्वै जायमानो जायते । उल्बाज्जायमानो जायाता ऽइति ॥ १३ ॥ 
</details>

<details><summary>सायणः</summary>

आधेयायाः समिधः प्रवृञ्जनं विधाय प्रशंसति- **घृते न्युत्ता भवत्यग्निर्यस्यै योनेरसृज्यते**ति । 'अग्निः' उख्यलक्षणः पूर्वं 'यस्यै' यस्याः 'योनेः' 'असृज्यत,' 'तस्यै' तस्याः 'घृतम्' एव 'उल्बमासीत्,' 'तस्मात्' 'तत्प्रति' घृतं प्रति 'उद्दीप्यते' । 'तस्मात्' अग्न्यवयवत्वादेव 'तस्य' घृतस्य हुतस्य 'न भस्म भवति' इतरकाष्ठादिवत् । भस्माभावे कारणमाह- **आत्मैव तदात्मानमप्येती**ति । गतमन्यत् ॥ १३॥ 
</details>

<details><summary>Eggeling</summary>

13. It is soaked in ghee;--the inner membrane of the womb from which Agni was produced consisted of ghee: hence he now blazes up towards it, for it (the stick) is his self (body); and hence it (the kr̥muka) has no ashes: (Agni) himself now enters into his own self,--to avoid injury [^egg_491], for the inner membrane does not injure the embryo; and it is from the inner membrane that he who is born is born: 'When he (Agni) is born, may he be born from the inner membrane!' thus he thinks.

[^egg_491]: 255:1 The dative 'ahiṁsāyai' again doubtless belongs to the first sentence of the paragraph ('it is soaked in ghee'), the intervening clauses being inserted for explanation. For a similar construction, see above, p. 198, note 2.
</details>


## १४


<details open><summary>विश्वास-प्रस्तुतिः</summary>

तामा᳘दधाति᳘॥  
द्र्वन्नः सर्पि᳘रासुतिरि᳘ति दा᳘र्व्वन्नः सर्पि᳘रशन ऽइ᳘त्येत᳘त्प्रत्नो हो᳘ता व्व᳘रेण्य ऽइ᳘ति सनात᳘नो हो᳘ता व᳘रेण्य ऽइ᳘त्येतत्स᳘हसस्पुत्रो ऽअ᳘द्भुत ऽइ᳘ति ब᳘लं वै स᳘हो ब᳘लस्य पुत्रो᳘ ऽद्भुत ऽइ᳘त्येतत्ति᳘ष्ठन्ना᳘दधाति स्वाहाकारे᳘ण त᳘स्योप᳘रि ब᳘न्धुः॥
</details>

<details><summary>मूलम् - श्रीधरादि</summary>

तामा᳘दधाति᳘॥  
द्र्वन्नः सर्पि᳘रासुतिरि᳘ति दा᳘र्व्वन्नः सर्पि᳘रशन ऽइ᳘त्येत᳘त्प्रत्नो हो᳘ता व्व᳘रेण्य ऽइ᳘ति सनात᳘नो हो᳘ता व᳘रेण्य ऽइ᳘त्येतत्स᳘हसस्पुत्रो ऽअ᳘द्भुत ऽइ᳘ति ब᳘लं वै स᳘हो ब᳘लस्य पुत्रो᳘ ऽद्भुत ऽइ᳘त्येतत्ति᳘ष्ठन्ना᳘दधाति स्वाहाकारे᳘ण त᳘स्योप᳘रि ब᳘न्धुः॥
</details>

<details><summary>मूलम् - Weber</summary>

तामा᳘दधाति॥  
द्र्वन्नः सर्पि᳘रासुतिरि᳘ति दा᳘र्वन्नः सर्पि᳘रशन इ᳘त्येत᳘त्प्रत्नो हो᳘ता व᳘रेण्य इ᳘ति सनात᳘नो हो᳘ता व᳘रेण्य इ᳘त्येतत्स᳘हसस्पुत्रो अ᳘द्भुत इ᳘ति ब᳘लं वै स᳘हो ब᳘लस्य पुत्रो᳘ द्भुत इ᳘त्येतत्ति᳘ष्ठन्ना᳘दधाति स्वाहाकारे᳘ण त᳘स्योप᳘रि ब᳘न्धुः॥
</details>

<details><summary>मूलम् - विस्वरम्</summary>

तामादधाति । **"द्र्वन्नः सर्पिरासुतिः"**- इति । दार्वन्नः सर्पिरेशन इत्येतत् । **"प्रत्नो होता वरेण्यः"**- इति । सनातनो होता वरेण्य इत्येतत् । **"सहसस्पुत्रो ऽअद्भुतः"**- (वा. सं. ११ । ७०) इति । बलं वै सहः । बलस्य पुत्रो ऽद्भुत इत्येतत् । तिष्ठन्नादधाति स्वाहाकारेण । तस्योपरि बन्धुः ॥ १४ ॥ 
</details>

<details><summary>सायणः</summary>

समिदाधाने मन्त्रं विधाय विभज्य व्याचष्टे- **तामादधाति द्र्वन्नः सर्पिरासुतिरि**त्यादिना । द्रवणात् ऊर्द्ध्वगमनात् ‘द्रुः' वनस्पतिः, स एव अन्नं यस्य सः, सरणात् 'सर्पिः' घृतम्, तदेव 'आसुतिः' आसवस्थानीयं यस्य स तथोक्तः ॥ 

प्रथमपादं व्याचष्टे- **दार्वन्नः सर्पिरशन इत्येतदि**ति । द्र्वन्न इति पादेन यदुक्तम् 'तदेतत्' एतदेव 'दार्वन्नः' इत्याद्युक्तमेवेत्यर्थः । अशनशब्देनान्नसामान्यवाचिना पानलक्षणान्नविशेष उपलक्ष्यते । द्वितीयपादे प्रत्नशब्दं व्याचष्टे- **प्रत्नो होता वरेण्य** इति । **सनातनो होता वरेण्य इत्येत**दिति । स्पष्टम् । तृतीयं पादं व्याचष्टे- **सहसस्पुत्रो अद्भुत इती**ति । **बलं वै सह** इति । सहते अभिभवति शत्रुमिति सहो बलम्, मथनकाले बलेनोत्पाद्यमानत्वाद् 'बलस्य पुत्रः' इत्युक्तम् । 'अद्भुतः' पूर्वमभूत इव, सर्वदा नूतन इत्यर्थः । मन्त्रान्ते स्वाहाकारेण समिदाधानं कर्त्तव्यम्, तच्च तिष्ठतैवेति विधत्ते- **तिष्ठन्नादधाति स्वाहाकारेणे**ति । **तस्योपरि बन्धुरि**ति । 'तस्य' स्वाहाकारेणाधानस्य 'बन्धुः' अर्थवादरूपो वाक्यशेषः 'उपरि' "स्वाहाकारेण रेतो वा इदं सिक्तमयमग्निः"- (श. प. ६ । ६ । ३ । १७ कं.) इत्यादिना प्रदर्श्यत इत्यर्थः ॥ १४ ॥ 
</details>

<details><summary>Eggeling</summary>

14. He puts it (the kindling-stick) on, with (Vāj. S. XI, 60; R̥k S. II, 7, 6), 'The wood-eating, ghee-drinking,'--that is, he who has wood for his food, and ghee for his drink,--'the primeval, desirable Hotr̥,'--that is, 'the old, desirable Hotr̥;'--'the wonderful son of power,'--power is strength: thus, 'the wonderful son of strength.' Standing he puts it on with the 'Svāhā:' the meaning of this (will be explained) hereafter [^egg_492].

[^egg_492]: 255:2 See VI, 7, 2, 1.
</details>


## १५


<details open><summary>विश्वास-प्रस्तुतिः</summary>

(स्त) तद्वा᳘ ऽआ᳘त्मै᳘वोखा[[!!]]॥  
यो᳘निर्मु᳘ञ्जाः शणा᳘ जरायू᳘ल्बं घृतं ग᳘र्भः समित्[[!!]]॥
</details>

<details><summary>मूलम् - श्रीधरादि</summary>

(स्त) तद्वा᳘ ऽआ᳘त्मै᳘वोखा[[!!]]॥  
यो᳘निर्मु᳘ञ्जाः शणा᳘ जरायू᳘ल्बं घृतं ग᳘र्भः समित्[[!!]]॥
</details>

<details><summary>मूलम् - Weber</summary>

तद्वा᳘ आॗत्मैॗवोखा᳟॥  
यो᳘निर्मु᳘ञ्जाः शणा᳘ जरायू᳘ल्वं घृतं ग᳘र्भः समि᳘त्॥
</details>

<details><summary>मूलम् - विस्वरम्</summary>

तद्वा ऽआत्मैवोखा, योनिर्मुञ्जाः, शणा जरायु, उल्बं घृतम्, गर्भः समित् ॥ १५ ॥ 
</details>

<details><summary>सायणः</summary>

गर्भरूपायाः समिधः सर्वान्तरत्वं प्रशंसति- **तद्वा आत्मैवोखे**त्यादिना । 'उखा' 'आत्मैव' स्त्रीशरीरमेव; इतरस्यामवस्तीर्णानि मुखतृणान्येव योनिः, ततो ऽप्यन्तरत्वात् । एवं शणादयो ऽप्युन्नेयाः ॥ १५॥ 
</details>

<details><summary>Eggeling</summary>

15. Now the fire-pan is the body, the reed-grass (fuel) the womb, the hemp the inner membrane [^egg_493],

[^egg_493]: 255:3 The inverted order of the words 'śaṇā jarāyu' is peculiar. It seems to have been resorted to with the view of keeping together the two pairs of subjects, 'muñjāḥ-śaṇāḥ' and 'jarāyu-ulbam.'

the ghee the outer membrane, and the kindling-stick the embryo.
</details>


## १६


<details open><summary>विश्वास-प्रस्तुतिः</summary>

(द्बा᳘) बा᳘ह्योखा भ᳘वति॥  
(त्य᳘) अ᳘न्तरे मु᳘ञ्जा बा᳘ह्यो᳘ ह्यात्मा᳘ ऽन्तरा यो᳘निर्बा᳘ह्ये मु᳘ञ्जा भ᳘वन्त्य᳘न्तरे शणा बा᳘ह्या हि यो᳘निर᳘न्तरं जरा᳘यु बा᳘ह्ये शणा भ᳘वन्त्य᳘न्तरं घृतं बा᳘ह्यᳫँ᳭ हि᳘ जराय्व᳘न्तरमु᳘ल्बं बा᳘ह्यं घृतं भ᳘वत्य᳘न्तरा समिद्बा᳘ह्यᳫँ᳭ ह्यु᳘ल्बम᳘न्तरो ग᳘र्भ ऽएते᳘भ्यो वै जा᳘यमानो जायते ते᳘भ्य ऽए᳘वैनमेत᳘ज्जनयति॥
</details>

<details><summary>मूलम् - श्रीधरादि</summary>

(द्बा᳘) बा᳘ह्योखा भ᳘वति॥  
(त्य᳘) अ᳘न्तरे मु᳘ञ्जा बा᳘ह्यो᳘ ह्यात्मा᳘ ऽन्तरा यो᳘निर्बा᳘ह्ये मु᳘ञ्जा भ᳘वन्त्य᳘न्तरे शणा बा᳘ह्या हि यो᳘निर᳘न्तरं जरा᳘यु बा᳘ह्ये शणा भ᳘वन्त्य᳘न्तरं घृतं बा᳘ह्यᳫँ᳭ हि᳘ जराय्व᳘न्तरमु᳘ल्बं बा᳘ह्यं घृतं भ᳘वत्य᳘न्तरा समिद्बा᳘ह्यᳫँ᳭ ह्यु᳘ल्बम᳘न्तरो ग᳘र्भ ऽएते᳘भ्यो वै जा᳘यमानो जायते ते᳘भ्य ऽए᳘वैनमेत᳘ज्जनयति॥
</details>

<details><summary>मूलम् - Weber</summary>

बा᳘ह्योखा भ᳘वति॥  
अ᳘न्तरे मु᳘ञ्जा बा᳘ह्योॗ ह्यात्मा᳘न्तरा यो᳘निर्वा᳘ह्ये मु᳘ञ्जा भ᳘वन्त्य᳘न्तरे शणा बा᳘ह्या हि यो᳘निर᳘न्तरं जरा᳘यु बा᳘ह्ये शणा भ᳘वन्त्य᳘न्तरं घृतम् बा᳘ह्यᳫं हि᳘ जराय्व᳘न्तरमु᳘ल्बम् बा᳘ह्यं घृतम् भ᳘वत्य᳘न्तरा समिद्वा᳘ह्यᳫं ह्यु᳘ल्वम᳘न्तरो ग᳘र्भ एते᳘भ्यो वै जा᳘यमानो जायते ते᳘भ्य एॗवैनमेत᳘ज्जनयति॥
</details>

<details><summary>मूलम् - विस्वरम्</summary>

बाह्योखा भवति- अन्तरे मुञ्जाः । बाह्यो ह्यात्मा । अन्तरा योनिः । बाह्ये मुञ्जा भवन्ति- अन्तरे शणाः । बाह्या हि योनिः । अन्तरं जरायु । बाह्ये शणा भवन्ति- अन्तरं घृतम् । बाह्यं हि जरायु । अन्तरमुल्बम् । बाह्यं घृतं भवति- अन्तरा समित् । बाह्यं ह्युल्बम्- अन्तरो गर्भः । एतेभ्यो वै जायमानो जायते । तेभ्य एवैनमेतज्जनयति ॥ १६ ॥ 
</details>

<details><summary>सायणः</summary>

उखादीनामात्मत्वादिकरूपनायामुपपत्तिं स्वयमेव दर्शयति- **बाह्योखा भवत्यन्तरे मुञ्जा** इत्यादिना । आत्मत्वादिकल्पनायाः प्रयोजनमाह- **एतेभ्यो वै जायमानो जायत** इति । 'जायमानो' गर्भः 'एतेभ्यः' शरीरादिभ्यः सकाशात् 'जायते' खलु । जातस्य उत्पद्यमानस्य अग्नेरपि एतेषामपेक्षणात् 'एतत्' एतेन उखामुञ्जादीनामुक्तक्रमेण सम्पादनेन 'तेभ्य एव' आत्मादिभ्य एवं 'एनम्' अग्निं गर्भरूपं 'जनयति' । अतः उक्तक्रमेणैवैतेषामनुष्ठानं प्रशस्तमिति विधेयस्तुतिः ॥ १६ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये षष्ठकाण्डे षष्ठे ऽध्याये द्वितीयं ब्राह्मणम् ॥ (६-६-२) ॥ 
</details>

<details><summary>Eggeling</summary>

16. The pan is outside, and the reed-grass (fuel) is inside; for the body is outside, and the womb inside. The reed-grass is outside, and the hemp inside; for the womb is outside, and the outer membrane is inside. The hemp is outside, and the ghee is inside; for the outer membrane is outside, and the inner membrane is inside. The ghee is outside, and the kindling-stick is inside; for the inner membrane is outside, and the embryo is inside. It is from these that he who is born is born, and from them he thus causes him (Agni) to be born.
</details>

