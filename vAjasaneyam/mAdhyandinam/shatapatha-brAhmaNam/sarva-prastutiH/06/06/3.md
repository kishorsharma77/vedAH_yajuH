+++
title = "३"

+++


## ०१


<details open><summary>विश्वास-प्रस्तुतिः</summary>

अ᳘थ व्वै᳘कङ्कतीमा᳘दधाति॥  
प्रजा᳘पतिर्यां᳘ प्रथमामा᳘हुतिम᳘जुहोत्स᳘ हुत्वा य᳘त्र न्य᳘मृष्ट त᳘तो व्वि᳘कङ्कतः स᳘मभव᳘त्सैषा᳘ प्रथमा᳘ ऽऽहुतिर्यद्वि᳘कङ्कतस्ता᳘मस्मिन्नेत᳘ज्जुहोति त᳘यैनमेत᳘त्प्रीणाति प᳘रस्या ऽअ᳘धि संव्वतो᳘ ऽवरा२ँ॥ ऽअभ्या᳘तर॥ य᳘त्राहम᳘स्मि ता᳘ २ँ॥ ऽअवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - श्रीधरादि</summary>

अ᳘थ व्वै᳘कङ्कतीमा᳘दधाति॥  
प्रजा᳘पतिर्यां᳘ प्रथमामा᳘हुतिम᳘जुहोत्स᳘ हुत्वा य᳘त्र न्य᳘मृष्ट त᳘तो व्वि᳘कङ्कतः स᳘मभव᳘त्सैषा᳘ प्रथमा᳘ ऽऽहुतिर्यद्वि᳘कङ्कतस्ता᳘मस्मिन्नेत᳘ज्जुहोति त᳘यैनमेत᳘त्प्रीणाति प᳘रस्या ऽअ᳘धि संव्वतो᳘ ऽवरा२ँ॥ ऽअभ्या᳘तर॥ य᳘त्राहम᳘स्मि ता᳘ २ँ॥ ऽअवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - Weber</summary>

अ᳘थ वै᳘कङ्कतीमा᳘दधाति॥  
प्रजा᳘पतिर्या᳘म् प्रथामा᳘हुतिम᳘जुहोत्स᳘ हुत्वा य᳘त्र न्य᳘मृष्ठ त᳘तो वि᳘कङ्कतः स᳘मभवॗत्सैषा᳘ प्रथमा᳘हुतिर्यद्वि᳘कङ्कतस्ता᳘मस्मिन्नेत᳘ज्जुहोति तयैनमेत᳘त्प्रीणाति प᳘रस्या अ᳘धि संवतो᳘ ऽवरां अभ्या᳘तर य᳘त्राहम᳘स्मि तां᳘ अवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - विस्वरम्</summary>

अथ वैकङ्कतीमादधाति । प्रजापतिर्यां प्रथमामाहुतिमजुहोत्- स हुत्वा यत्र न्यमृष्ट । ततो विकङ्कतः समभवत् । सैषा प्रथमा ऽऽहुतिः- यद्विकङ्कतः । तामस्मिन्नेतज्जुहोति । तयैनमेतत् प्रीणाति । **"परस्या अधि सम्वतो ऽवरा २ ॥ अभ्यातर । यत्राहमस्मि ता २ । अव"**- (वा. सं. ११ । ७१) इति । यथैव यजुस्तथा बन्धुः ॥ १ ॥ 
</details>

<details><summary>सायणः</summary>

अथ द्वितीयायाः समिधो वैकङ्कतत्वं विधाय प्रशंसति- **अथ वैकङ्कतीमादधाति प्रजापतिर्यां प्रथमामाहुतिमजुहोदि**ति [^१_१८५] । पुरा 'प्रजापतिः' प्रजाः सृष्ट्वा, 'यां प्रथमामाहुतिमजुहोत्,' 'तां' प्रथमभूतां 'हुत्वा' 'यत्र' देशे 'न्यमृष्ट' हुतशेषनिमार्जनं कृतवान्, 'ततः' तस्मात् देशात् 'विकङ्कतः' 'समभवत्' यत एवम्, अतो विकङ्कतसाध्या आहुतिः प्रथमा ऽऽहुतिः । प्रथमाहुतेरंशत्वात् अस्या अपि प्रथमाहुतित्वं युक्तम्, अतः 'तां' प्रथमाहुतिमेव 'अस्मिन्' उखाग्नौ हुतवान् भवति । 'तया' चाहुत्या 'एनम्' अग्निं 'प्रीणाति' ॥ 

तत्र मन्त्रं साकल्येन पठित्वा तस्य निगदव्याख्यानतामाह- **परस्या अधी**त्यादिना । मन्त्रस्यायमर्थः,- अग्ने ! 'परस्याः' "संवतः" (निघं. २ । १७ । ४६) सङ्ग्रामनामैतत् । सङ्ग्रामस्य 'अधि' उपरि 'अवरान्' अस्मदीयान् 'अभ्यातर' अभ्यागमय । समनन्तरं 'यत्र' सङ्ग्रामे जनपदे वा 'अहम् अस्मि,' 'तान् अव' तान् सङ्ग्रामान् जनपदान् वा रक्ष ॥ १ ॥ 

[^१_१८५]: व्वेकंकतीम्परस्या इति । का० श्रौ० सू० १६ । १३६ । 
</details>

<details><summary>Eggeling</summary>

1. He then puts on a vikaṅkata (flacourtia sapida) one. When Prajāpati performed the first offering, a vikaṅkata tree sprang forth from that place where, after offering, he cleansed (his hands). That vikaṅkata, then, is that first offering; it is that he now offers on this (fire), and he therewith gratifies him (Agni). [Vāj. S. XI, 71; R̥k S. VIII, 75, 15] 'From the far region come thou over to the near one: do thou protect that wherein I am!' as the text, so its meaning.
</details>


## ०२


<details open><summary>विश्वास-प्रस्तुतिः</summary>

(र) अथौ᳘दुम्बरीमा᳘दधाति॥  
देवाश्चा᳘सुराश्चोभ᳘ये प्राजापत्या᳘ ऽअस्पर्द्धन्त ते᳘ ह स᳘र्व्व ऽएव व्व᳘नस्प᳘तयो᳘ ऽसुरानभ्यु᳘पेयुरुदुम्ब᳘रो हैव᳘ देवान्न᳘ जहौ ते᳘ देवा ऽअ᳘सुराञ्जित्वा ते᳘षां व्व᳘नस्प᳘तीनवृञ्जत॥
</details>

<details><summary>मूलम् - श्रीधरादि</summary>

(र) अथौ᳘दुम्बरीमा᳘दधाति॥  
देवाश्चा᳘सुराश्चोभ᳘ये प्राजापत्या᳘ ऽअस्पर्द्धन्त ते᳘ ह स᳘र्व्व ऽएव व्व᳘नस्प᳘तयो᳘ ऽसुरानभ्यु᳘पेयुरुदुम्ब᳘रो हैव᳘ देवान्न᳘ जहौ ते᳘ देवा ऽअ᳘सुराञ्जित्वा ते᳘षां व्व᳘नस्प᳘तीनवृञ्जत॥
</details>

<details><summary>मूलम् - Weber</summary>

अथौ᳘दुम्बरीमा᳘दधाति॥  
देवाश्चा᳘सुराश्चोभ᳘ये प्राजापत्या᳘ अस्पर्धन्त ते᳘ ह स᳘र्व एव व᳘नस्प᳘तयो᳘ ऽसुरानभ्यु᳘पेयुरुदुम्व᳘रो हैव᳘ देवान्न᳘ जहौ ते᳘ देवा अ᳘सुरान्जित्वा ते᳘षां व᳘नस्प᳘तीनवृञ्जत॥
</details>

<details><summary>मूलम् - विस्वरम्</summary>

अथौदुम्बरीमादधाति । देवाश्चासुराश्चोभये प्राजापत्या अस्पर्द्धन्त । ते ह सर्व ऽएव वनस्पतयो ऽसुरानभ्युपेयुः । उदुम्बरो हैव देवान्न जहौ । ते देवा असुरान् जित्वा तेषां वनस्पतीनवृञ्जत ॥ २ ॥ 
</details>

<details><summary>सायणः</summary>

तृतीयसमिधो वृक्षविशेषं विधाय प्रशंसति- **अथौदुम्बरीमादधाति देवाश्चासुराश्चे**त्यादिना [^१_१८६] । देवासुरेषु परस्परं स्पर्धमानेषु सर्वे ऽपि 'वनस्पतयः' 'असुरान्' एव 'अभ्युपेयुः' अभ्यगमन्, 'उदुम्बरः' एकः 'एव' 'देवान् न जहौ' । पश्चात् 'देवाः असुरान् जित्वा,' 'तेषां' तेभ्यः सकाशात् 'वनस्पतीन्' 'अवृञ्जत' वर्जितानकुर्वन् ॥ २ ॥ 

[^१_१८६]: औदुंबरीं परमस्था इति । का० श्रौ० सू० १६ । १३७ । 
</details>

<details><summary>Eggeling</summary>

2. He then puts on an udumbara (ficus glomerata) one. The gods and the Asuras, both of them sprung from Prajāpati, strove together. Now all the trees sided with the Asuras, but the udumbara tree alone did not forsake the gods. The gods, having conquered the Asuras, took possession of their trees.
</details>


## ०३


<details open><summary>विश्वास-प्रस्तुतिः</summary>

ते᳘ होचुः॥  
(र्ह᳘) ह᳘न्त᳘ यैषु व्व᳘नस्प᳘तिषूर्ग्यो र᳘स ऽउदुम्ब᳘रे तं द᳘धाम ते य᳘द्यपक्रा᳘मेयुर्यात᳘यामा ऽअ᳘पक्रामेयुर्य᳘था धेनु᳘र्दुग्धा य᳘था ऽनड्वा᳘नूहिवानि᳘ति त᳘द्यैषु व्वनस्प᳘तिषूर्ग्यो र᳘स ऽआ᳘सीदुदुम्ब᳘रे त᳘मदधुस्त᳘यैत᳘दूर्जा स᳘र्व्वान्व᳘नस्प᳘तीन्प्र᳘ति पच्यते त᳘स्मात्स᳘ सर्व्व᳘दा ऽऽर्द्रः᳘ सर्व्वदा᳘ क्षीरी त᳘देतत्स᳘र्व्वम᳘न्नं य᳘दुदुम्ब᳘रः स᳘र्व्वे व्व᳘नस्प᳘तयः स᳘र्व्वेणै᳘वैनमेतद᳘न्नेन प्रीणाति स᳘र्व्वैर्व्व᳘नस्प᳘तिभिः स᳘मिन्द्धे॥
</details>

<details><summary>मूलम् - श्रीधरादि</summary>

ते᳘ होचुः॥  
(र्ह᳘) ह᳘न्त᳘ यैषु व्व᳘नस्प᳘तिषूर्ग्यो र᳘स ऽउदुम्ब᳘रे तं द᳘धाम ते य᳘द्यपक्रा᳘मेयुर्यात᳘यामा ऽअ᳘पक्रामेयुर्य᳘था धेनु᳘र्दुग्धा य᳘था ऽनड्वा᳘नूहिवानि᳘ति त᳘द्यैषु व्वनस्प᳘तिषूर्ग्यो र᳘स ऽआ᳘सीदुदुम्ब᳘रे त᳘मदधुस्त᳘यैत᳘दूर्जा स᳘र्व्वान्व᳘नस्प᳘तीन्प्र᳘ति पच्यते त᳘स्मात्स᳘ सर्व्व᳘दा ऽऽर्द्रः᳘ सर्व्वदा᳘ क्षीरी त᳘देतत्स᳘र्व्वम᳘न्नं य᳘दुदुम्ब᳘रः स᳘र्व्वे व्व᳘नस्प᳘तयः स᳘र्व्वेणै᳘वैनमेतद᳘न्नेन प्रीणाति स᳘र्व्वैर्व्व᳘नस्प᳘तिभिः स᳘मिन्द्धे॥
</details>

<details><summary>मूलम् - Weber</summary>

ते᳘ होचुः॥  
ह᳘न्तॗ यैषु व᳘नस्प᳘तिषूर्ग्यो र᳘स उदुम्ब᳘रे तं द᳘धाम ते य᳘द्यपक्रा᳘मेयुर्यात᳘यामा अ᳘पक्रामेयुर्य᳘था धेनु᳘र्दुग्धा य᳘थानड्वा᳘नूहिवानि᳘ति तॗद्यैषु वनस्प᳘तिषूर्ग्यो र᳘स आ᳘सीदुदुम्ब᳘रे त᳘मदधुस्त᳘यैत᳘दूर्जा स᳘र्वान्व᳘नस्प᳘तीन्प्र᳘ति पच्यते [^wbr_1] त᳘स्मात्स᳘ सर्वॗदार्द्रः᳘ सर्वदा᳘ क्षीरी त᳘देतत्स᳘र्वम᳘न्नं य᳘दुदुम्ब᳘रः स᳘र्वे व᳘नस्प᳘तयः स᳘र्वेणैॗवैनमेतद᳘न्नेन प्रीणाति स᳘र्वैर्व᳘नस्प᳘तिभिः स᳘मिन्द्धे॥  

[^wbr_1]: न्प्र᳘तिपद्यते B first hand
</details>

<details><summary>मूलम् - विस्वरम्</summary>

ते होचुः- हन्त येषु वनस्पतिषूर्क्, यो रसः, उदुम्बरे तं दधाम । ते यद्यपक्रामेयुः- यातयामा अपक्रामेयुः- यथा धेनुर्दुग्धा, यथा ऽनड्वानूहिवानिति । तद्यैषु वनस्पतिषूर्ग्यो रस आसीद्- उदुम्बरे तमदधुः । तयैतदूर्जा सर्वान् वनस्पतीन्प्रति पच्यते । तस्मात्स सर्वदा ऽऽर्द्रः, सर्वदा क्षीरी । तदेतत् सर्वमन्नं यदुदुम्बरः । सर्वे वनस्पतयः । सर्वेणैवैनमेतदन्नेन प्रीणाति । सर्वैर्वनस्पतिभिः समिन्द्धे ॥ ३ ॥ 
</details>

<details><summary>सायणः</summary>

**ते होचुरि**ति । पश्चात् 'ते' देवाः तेषु वनस्पतिषु विश्वासमकृत्वा 'वनस्पतिषु' 'यः ऊर्ग् रसः' सारों ऽशः, 'तम्' 'उदुम्बरे स्थापयाम' इति परस्परमुक्त्वा उदुम्बरे एव स्थापितवन्तः । एवं कुर्वतामभिप्रायमाह- 'ते यद्यपक्रामेयुः' तदा दुग्धधेनुवत् ऊढबलीवर्दवच्च गतसारा एवापक्रामेयुः 'इति' । 'तया' स्थापितयोर्ज्जा 'सर्वान्' 'वनस्पतीन्' 'प्रति' सर्वेषां प्रतिनिधित्वेन 'पच्यते' परिपक्वबहुफलो भवतीत्यर्थः । प्रतेः कर्मप्रवचनीयत्वात् तद्योगात् 'वनस्पतीन्' इति द्वितीया । उक्तमर्थं प्रत्यक्षेण दृढीकरोति- **तस्मात्स सर्वदा ऽऽर्द्रः सर्वदा क्षीरी**ति । स्पष्टम् । सर्ववनस्पतिप्रतिनिधित्वात् सर्वान्नाद्यात्मकः ॥ ३ ॥ 
</details>

<details><summary>Eggeling</summary>

3. They said, 'Come, let us lay into the udumbara tree whatever pith, whatever vital sap there is in these trees: were they then to desert us, they would

desert us worn out, like a milked-out cow, or like an ox that has been (tired out by) drawing (the cart).' Accordingly they laid into the udumbara tree what pith and essence there was in those trees; and on account of that pith it matures (fruit) equal to all the (other) trees [^egg_494]: hence that (tree) is always moist, always full of milky sap,--that udumbara tree, indeed, (being) all the trees, is all food: he thus gratifies him (Agni) by every kind of food, and kindles him by all trees (kinds of wood).

[^egg_494]: 257:1 According to Ait. Br. V, 24, its fruits ripen three times a year.
</details>


## ०४


<details open><summary>विश्वास-प्रस्तुतिः</summary>

परम᳘स्याः पराव᳘त ऽइ᳘ति॥  
या᳘ परमा᳘ परावदि᳘त्येत᳘द्रोहि᳘दश्व ऽइहा᳘गही᳘ति रो᳘हितो हाग्नेर᳘श्वः पुरी᳘ष्यः[[!!]] पुरुप्रिय ऽइ᳘ति पश᳘व्यो बहुप्रिय ऽइ᳘त्येतद᳘ग्ने त्वं᳘ तरा मृ᳘ध ऽइत्य᳘ग्ने त्वं᳘ तर स᳘र्व्वान्पाप्म᳘न ऽइ᳘त्येतत्[[!!]]॥
</details>

<details><summary>मूलम् - श्रीधरादि</summary>

परम᳘स्याः पराव᳘त ऽइ᳘ति॥  
या᳘ परमा᳘ परावदि᳘त्येत᳘द्रोहि᳘दश्व ऽइहा᳘गही᳘ति रो᳘हितो हाग्नेर᳘श्वः पुरी᳘ष्यः[[!!]] पुरुप्रिय ऽइ᳘ति पश᳘व्यो बहुप्रिय ऽइ᳘त्येतद᳘ग्ने त्वं᳘ तरा मृ᳘ध ऽइत्य᳘ग्ने त्वं᳘ तर स᳘र्व्वान्पाप्म᳘न ऽइ᳘त्येतत्[[!!]]॥
</details>

<details><summary>मूलम् - Weber</summary>

परम᳘स्याः पराव᳘त इ᳘ति॥  
या᳘ परमा᳘ परावदि᳘त्येत᳘द्रोहि᳘दश्व इहा᳘गही᳘ति रो᳘हितो हाग्नेर᳘श्वः पुरीष्यः᳘ पुरुप्रिय इ᳘ति पशॗव्यो बहुप्रिय इ᳘त्येतद᳘ग्ने त्वं᳘ तरा मृ᳘ध इत्य᳘ग्ने त्वं᳘ तर स᳘र्वान्पाप्म᳘न इ᳘त्येत᳘त्॥
</details>

<details><summary>मूलम् - विस्वरम्</summary>

**"परमस्याः परावतः"**- इति । या परमा परावदित्येतत् । **"रोहिदश्व इहागहि"**- इति । रोहितो हाग्नेरश्वः । **"पुरीष्यः पुरुप्रियः"**- इति । पशव्यो बहुप्रिय इत्येतत् । **"अग्ने त्वं तरा मृधः"**- (वा. सं. ११ । ७२) इति । अग्ने त्वं तर सर्वान् पाप्मन इत्येतत् ॥ ४ ॥ 
</details>

<details><summary>सायणः</summary>

तस्याः समिध आधाने मन्त्रं विधाय व्याचष्टे- **परमस्याः परावत** इति । **या परमा परावदित्येत**दिति । हे अग्ने ! 'या' 'परमा' उत्कृष्टा, "परावत्" (निघं. ३ । २६ । ५) दूरनामैतत् । अत्यंतं दूरमस्ति; तादृशात् देशात् आगच्छ 'इति,' 'एतत्' एतेन मन्त्रभागेनोक्तमित्यर्थः । द्वितीयभागे 'रोहिदश्व'- शब्दाभिधेयत्वमग्नेः कुत इति, तद् दर्शयति- **रोहितो हाग्नेरश्व** इति । "रोहितो ऽग्नेः"- (निरु. १ । १५ । २) इति निरुक्तम् । तृतीयभागं व्याचष्टे- **पुरीष्यः पुरुप्रिय इती**ति । **पशव्यो बहुप्रिय इत्येतदि**ति । पुरीषशब्देन बहुपुरीषाः पशव उच्यन्ते । बहुभ्यः पशुभ्य आहितः पुरीष्यः । "पुरुभूरि"- इति बहुनामसु पाठात् (निघं. ३ । १ । ३) । बहुभ्यो यजमानेभ्यो देवताभ्यो ऽपि प्रियः । गतमन्यत् । चतुर्थभागे "मृधः"- इत्येतस्य (निघं. २ । १७ । २०) सङ्ग्रामनामकस्यात्र पापमर्थ इति व्याचष्टे- **अग्ने त्वं तरा मृधं इती**ति । **अग्ने त्वं तर सर्वान् पाप्मन इत्येतदि**ति । तरतिरत्र निरासार्थः ॥ ४ ॥ 
</details>

<details><summary>Eggeling</summary>

4. [Vāj. S. XI, 72] 'From the farthest distance,'--that is, '(from) what farthest distance there is;'--'O red-steeded, come hither!' for red, indeed, is Agni's horse;--'Purīshya, much-loved,'--that is, 'favourable to cattle, dear to many;'--'O Agni, overcome thou the scorners!' that is, 'O Agni, overcome all evil-doers!'
</details>


## ०५


<details open><summary>विश्वास-प्रस्तुतिः</summary>

(द) अथा᳘परशुवृक्णमा᳘दधाति॥  
जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायत ऽएतद्वे᳘कम᳘न्नं यद᳘परशुवृक्णं ते᳘नैनमेत᳘त्प्रीणाति य᳘दग्ने का᳘निका᳘नि चिदा᳘ ते दा᳘रूणि दध्म᳘सि॥ स᳘र्व्वं त᳘दस्तु ते घृतं त᳘ज्जुयस्व यविष्ठ्ये᳘ति य᳘थैव य᳘जुस्त᳘था ब᳘न्धुस्तद्यत्किञ्चा᳘परशुवृक्णं त᳘दस्मा ऽएत᳘त्स्वद᳘यति त᳘दस्मा ऽअ᳘न्नं कृत्वा᳘ ऽपिदधाति॥
</details>

<details><summary>मूलम् - श्रीधरादि</summary>

(द) अथा᳘परशुवृक्णमा᳘दधाति॥  
जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायत ऽएतद्वे᳘कम᳘न्नं यद᳘परशुवृक्णं ते᳘नैनमेत᳘त्प्रीणाति य᳘दग्ने का᳘निका᳘नि चिदा᳘ ते दा᳘रूणि दध्म᳘सि॥ स᳘र्व्वं त᳘दस्तु ते घृतं त᳘ज्जुयस्व यविष्ठ्ये᳘ति य᳘थैव य᳘जुस्त᳘था ब᳘न्धुस्तद्यत्किञ्चा᳘परशुवृक्णं त᳘दस्मा ऽएत᳘त्स्वद᳘यति त᳘दस्मा ऽअ᳘न्नं कृत्वा᳘ ऽपिदधाति॥
</details>

<details><summary>मूलम् - Weber</summary>

अथा᳘परशुवृक्णमा᳘दधाति॥  
जा᳘यत एष᳘ एतद्य᳘च्चीय᳘ते स᳘ एष स᳘र्वास्मा अ᳘न्नाय जायत एतद्वे᳘कम᳘न्नं यद᳘परशुवृकणं ते᳘नैनमेत᳘त्प्रीणाति य᳘दग्ने का᳘नि का᳘नि चिदा᳘ ते दा᳘रूणि दध्म᳘सि स᳘र्वं त᳘दस्तु ते घृतं त᳘ज्जुषस्व यविष्ठ्ये᳘ति य᳘थैव य᳘जुस्त᳘था ब᳘न्धुस्तद्यत्किं चा᳘परशुवृक्णं त᳘दस्मा एत᳘त्स्वद᳘यति त᳘दस्मा अ᳘न्नं कृत्वा᳘पिदधाति॥
</details>

<details><summary>मूलम् - विस्वरम्</summary>

अथापरशुवृक्णमादधाति । जायत ऽएष एतद्- यच्चीयते । स एष सर्वस्मा ऽअन्नाय जायते । एतद्वेकमन्नं यदपरशुवृक्णम् । तेनैनमेतत्प्रीणाति । **"यदग्ने कानि कानि चिदा ते दारूणि दध्मसि । सर्वं तदस्तु ते घृतम्, तज्जुषस्व यविष्ठ्य"**- (वा. सं. ११ । ७३) इति । यथैव यजुस्तथा बन्धुः । तद् यत् किञ्चापरशुवृक्णम् । तदस्मा ऽएतत्स्वदयति । तदस्मा ऽअन्नं कृत्वा ऽपिदधाति ॥ ५ ॥ 
</details>

<details><summary>सायणः</summary>

अथ चतुर्थसमिदाधानं विधाय प्रशंसति- **अथापरशुवृक्णमादधाति जायत एष एतदि**त्यादिना [^१_१८७] । 'अथ' 'अपरशुवृक्णस्य' परशुना अच्छिन्नस्य वाय्वादिना भग्नस्य तस्याधाने प्रयोजनमाह- **स एष सर्वस्मा** इति । कथमस्यान्नत्वमित्यत आह- **एतद्वेकमन्नमि**ति । अपरशुवृक्णमपि अन्नेषु मध्ये 'एकमन्नम्' । तत्र मन्त्रं विधाय तस्य व्याख्यानानपेक्षत्वमाह- **यदग्ने कानि कानि चिदि**त्यादिना ॥ 
 
मन्त्रस्यायमर्थः,- हे 'अग्ने !' 'यत्' 'कानि कानिचिद्' रूपाणि 'दारूणि' 'ते' त्वयि 'आदध्मसि' आदध्मः, 'तत् सर्वं' 'घृतमस्तु' घृतवत् प्रियमस्तु । 'तद्' घृतत्वेन कल्पितं यत् किञ्चित् काष्ठं 'जुषस्व' सेवस्व । हे 'यविष्ठ्य !' युवतम अग्ने ! ॥ मन्त्रस्यावयवार्थस्पष्टत्वम् "यथैव यजुस्तथा बन्धुः"- इत्यनेनोक्तम्, इदानीं तात्पर्यार्थमाह- **तद् यत् किञ्च अपरशुवृक्णम्, तद्स्मा एतत् स्वदयति, तदस्मा अन्नं कृत्वा ऽपिदधाती**ति । 'अस्मै' शिशुरूपाय अग्नये यथा लौकिकशिशोर्नवनीतादिकमन्नं कृत्वा आस्ये ऽपिदधाति, तथा कृतवान् भवतीति ॥ ५ ॥ 

[^१_१८७]: अपरशुवृक्णं यदग्न इति । का. श्रौ. सू. १६ । १३८ । 
</details>

<details><summary>Eggeling</summary>

5. He then puts on one not cut by an axe,--that (Agni) is born when he is built up: it is for all (kinds of) food that he is born. Now that (wood) not cut by an axe is one kind of food (for the fire): it is thereby that he now gratifies him. [Vāj. S. XI, 73; R̥k S. VIII, 102, 20] 'Whatsoever wood we lay upon thee, O Agni, let all that be ghee unto thee, do thou relish that, O youngest!' as the text, so its meaning: whatever (wood there is) not cut by the axe, that he makes palatable to him; and having made it food for him, he sets it before him.
</details>


## ०६


<details open><summary>विश्वास-प्रस्तुतिः</summary>

(त्य᳘) अ᳘थाधःशयमा᳘दधाति॥  
जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायत ऽएतद्वे᳘कम᳘न्नं य᳘दधःशयं ते᳘नैनमेत᳘त्प्रीणाति यद᳘त्त्युपजि᳘ह्विका य᳘द्वम्रो᳘ ऽअतिस᳘र्पती᳘त्युपजि᳘ह्विका वा हि तद᳘त्ति व्वम्रो व्वा᳘ ऽतिसर्पति स᳘र्व्वं त᳘दस्तु ते घृतं त᳘ज्जुषस्व यविष्ठ्ये᳘ति य᳘थैव य᳘जुस्त᳘था ब᳘न्धुस्तद्यत्कि᳘ञ्चाधःशयं तदस्मा ऽएत᳘त्स्वद᳘यति[[!!]] त᳘दस्मा ऽअ᳘न्नं कृत्वा᳘ ऽपिदधाति॥
</details>

<details><summary>मूलम् - श्रीधरादि</summary>

(त्य᳘) अ᳘थाधःशयमा᳘दधाति॥  
जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायत ऽएतद्वे᳘कम᳘न्नं य᳘दधःशयं ते᳘नैनमेत᳘त्प्रीणाति यद᳘त्त्युपजि᳘ह्विका य᳘द्वम्रो᳘ ऽअतिस᳘र्पती᳘त्युपजि᳘ह्विका वा हि तद᳘त्ति व्वम्रो व्वा᳘ ऽतिसर्पति स᳘र्व्वं त᳘दस्तु ते घृतं त᳘ज्जुषस्व यविष्ठ्ये᳘ति य᳘थैव य᳘जुस्त᳘था ब᳘न्धुस्तद्यत्कि᳘ञ्चाधःशयं तदस्मा ऽएत᳘त्स्वद᳘यति[[!!]] त᳘दस्मा ऽअ᳘न्नं कृत्वा᳘ ऽपिदधाति॥
</details>

<details><summary>मूलम् - Weber</summary>

अ᳘थाधःशयमा᳘दधाति॥  
जा᳘यत एष᳘ एतद्य᳘च्चीय᳘ते स᳘ एष स᳘र्वस्मा अ᳘न्नाय जायत एतद्वे᳘कम᳘न्नं य᳘दधःशयं ते᳘नैनमेत᳘त्प्रीणाति यद᳘त्त्युपजि᳘ह्विका य᳘द्वम्रो᳘ अतिस᳘र्पती᳘त्युपजि᳘ह्विका वा हि तद᳘त्ति वम्रो वा᳘तिसर्पति स᳘र्वं त᳘दस्तु ते घृतं त᳘ज्जुषस्व यविष्ठ्ये᳘ति य᳘थैव य᳘जुस्त᳘था ब᳘न्धुस्तद्यत्किं᳘ चाधःशयं त᳘दस्मा᳘ एत᳘त्स्वद᳘यति त᳘दस्मा अ᳘न्नं कृत्वा᳘पिदधाति॥
</details>

<details><summary>मूलम् - विस्वरम्</summary>

अथाधःशयमादधाति । जायत ऽएष एतद्- यच्चीयते । सर्वस्मा ऽअन्नाय जायते । एतद्वेकमन्नम्- यदधःशयम् । तेनैनमेतत्प्रीणाति । **"यदत्युपजिह्विका यद्वम्रो ऽअतिसर्पति"**- इति । उपजिह्विका वा हि तदत्ति, वम्रो वा ऽतिसर्पति । **"सर्वं तदस्तु ते घृतम्, तज्जुषस्व यविष्ठ्य"**- (वा० सं० ११ । ७४) इति । यथैव यजुस्तथा बन्धुः । तद् यत् किञ्चाधःशयम्- तदस्मा ऽएतत् स्वदयति । तदस्मा ऽअन्नं कृत्वा ऽपिदधाति ॥ ६ ॥ 
</details>

<details><summary>सायणः</summary>

अथ पञ्चम्याः समिध आधानं विधाय प्रशंसति- **अथाधःशयमादधाति जायत एष** इत्यादिना [^१_१८८] । पूर्ववद् व्याख्येयम् । 'अधः' भूमेरुपरि स्वयमेव परितः सन् यः शेते, सः 'अधःशयः' । पूर्ववत् । तत्र मन्त्रं विधाय, पूर्वार्द्धं व्याख्याय, उत्तरार्द्धस्य स्पष्टार्थतामाह- **यदत्त्युपजिह्विके**त्यादिना । हे 'अग्ने !' 'यत्' काष्ठम् 'उपजिह्विका' उपदीका 'अत्ति' भक्षयति, 'वम्रः' वल्मीको 'वा' 'यत्' काष्ठम् 'अतिसर्पति' आरोहति, 'सर्वम्' इत्यादि पूर्ववत् । मन्त्रस्य तात्पर्यमाह- **तद्यत् किञ्चाधःशयमि**त्यादिना । अपरशुवृक्णाधःशययोर्वृक्षविशेषाविधानात् प्रकृतमुदुम्बरत्वमेव तयोरित्यवगन्तव्यम् ॥ ६ ॥ 

[^१_१८८]: अधःशयं यदत्तीति । का. श्रौ. सू. १६ । १३९ । 
</details>

<details><summary>Eggeling</summary>

6. He then puts on one that has lain on the ground,--he (Agni) is born when he is built up: it is for all (kinds of) food that he is born. Now that

 (wood) which has lain on the ground is one kind of food (for the fire): it is thereby he now gratifies him. [Vāj. S. XI, 74; R̥k S. VIII, 102, 21] 'What the red ant eats, what the white ant crawls over,'--for either the red ant eats it, or the white ant crawls over it;--'let all that be ghee for thee, do thou relish that, O youngest!' as the text, so its meaning: whatever (wood) has lain on the ground, that he makes palatable for him; and having made it food for him, he sets it before him.
</details>


## ०७


<details open><summary>विश्वास-प्रस्तुतिः</summary>

(त्य᳘) अ᳘थैता ऽउ᳘त्तराः पा᳘लाश्यो भवन्ति॥  
ब्र᳘ह्म वै᳘ पलाशो ब्र᳘ह्मणै᳘वैनमेतत्स᳘मिन्द्धे य᳘द्वेव पा᳘लाश्यः सो᳘मो वै᳘ पलाश᳘ ऽए᳘षो ह परमा᳘ ऽऽहुतिर्य᳘त्सोमाहुतिस्ता᳘मस्मिन्नेत᳘ज्जुहीति त᳘यैनमेतत्प्रीणाति[[!!]]॥
</details>

<details><summary>मूलम् - श्रीधरादि</summary>

(त्य᳘) अ᳘थैता ऽउ᳘त्तराः पा᳘लाश्यो भवन्ति॥  
ब्र᳘ह्म वै᳘ पलाशो ब्र᳘ह्मणै᳘वैनमेतत्स᳘मिन्द्धे य᳘द्वेव पा᳘लाश्यः सो᳘मो वै᳘ पलाश᳘ ऽए᳘षो ह परमा᳘ ऽऽहुतिर्य᳘त्सोमाहुतिस्ता᳘मस्मिन्नेत᳘ज्जुहीति त᳘यैनमेतत्प्रीणाति[[!!]]॥
</details>

<details><summary>मूलम् - Weber</summary>

अ᳘थैता उ᳘त्तराः पा᳘लाश्यो भवन्ति॥  
ब्र᳘ह्म वै᳘ पलाशो ब्र᳘ह्मणैॗवैनमेतत्स᳘मिन्द्धे य᳘द्वेव पा᳘लाश्यः सो᳘मो वै᳘ पलाश᳘ एॗषो ह परमा᳘हुतिर्य᳘त्सोमाहुतिस्ता᳘मस्मिन्नेत᳘ज्जुहीति त᳘यैनमेत᳘त्प्रीणाति॥
</details>

<details><summary>मूलम् - विस्वरम्</summary>

अथैता उत्तराः पालाश्यो भवन्ति । ब्रह्म वै पलाशः । ब्रह्मणैवैनमेतत् समिन्द्धे । यद्वेव पालाश्यः । सोमो वै पलाशः । एषो ह परमा ऽऽहुतिः- यत् सोमाहुतिः । तामस्मिन्नेतज्जुहोति, तयैनमेतत्प्रीणाति ॥ ७ ॥ 
</details>

<details><summary>सायणः</summary>

इत्थं पञ्चसमिधां विलक्षणतां विधाय उत्तरासामष्टानां समिधां पलाशैकद्रव्यत्वमाह- **अथैता उत्तराः पालाश्यो भवन्ती**ति [^१_१८९] । पलाशत्वं ब्रह्मत्वेन सोमत्वेन च प्रशंसति- **ब्रह्म वै पलाश इति** । "यद्वेव पालाश्यः, सोमो वै पलाशः"- इति च वाक्यद्वयेन "देवा वै ब्रह्मन्नवदन्त तत् पर्ण उपाशृणोत्"- (तै. सं. ३ । ५ । ७ । २) इति श्रुतेर्ब्रह्मत्वं पलाशस्य (श. प. १ । २ । ६ । १९) । "तृतीयस्यामितो दिवि सोम आसीत्, तं गायत्र्या ऽऽहरत् तस्य पर्णमच्छिद्यत तत्पर्णो ऽभवत्"- (तै. ब्रा. १ । १ । ३ । १०) इति श्रुतेः पलाशस्य सोमावयवत्वात् "सोमो वै पलाशः"- इत्युक्तम् ॥ ७ ॥ 

[^१_१८९]: पालाशीः प्रत्यृचमहरहरिति । का० श्रौ० सू० १६ । १४० ॥ 
</details>

<details><summary>Eggeling</summary>

7. The remaining (kindling-sticks) are of palāśa wood (butea frondosa);--the Palāśa tree is the Brahman, it is by the Brahman he thus kindles him (Agni). And, again, why they are palāśa ones--;the Palāśa tree is Soma, and he, Soma, doubtless is the supreme offering: it is that he now offers on this (fire), and by that he gratifies him (Agni).
</details>


## ०८


<details open><summary>विश्वास-प्रस्तुतिः</summary>

(त्य᳘) अ᳘हरहर᳘प्रयावं भ᳘रन्त ऽइ᳘ति॥  
(त्य᳘) अ᳘हरहर᳘मत्ता ऽआह᳘रन्त इ᳘त्येतद᳘श्वायेव ति᳘ष्ठते घास᳘मस्मा ऽइ᳘ति यथा᳘ ऽश्वाय ति᳘ष्ठते घासमि᳘त्येत᳘द्रायस्पो᳘षेण स᳘मिषा म᳘दन्त ऽइ᳘ति रय्या᳘ च पो᳘षेण च स᳘मिषा म᳘दन्त ऽइ᳘त्येतद᳘ग्ने मा᳘ ते प्र᳘तिवेशा रिषामे᳘ति य᳘थै᳘वास्य प्र᳘तिवेशो न रि᳘ष्येदेव᳘मेत᳘दाह॥
</details>

<details><summary>मूलम् - श्रीधरादि</summary>

(त्य᳘) अ᳘हरहर᳘प्रयावं भ᳘रन्त ऽइ᳘ति॥  
(त्य᳘) अ᳘हरहर᳘मत्ता ऽआह᳘रन्त इ᳘त्येतद᳘श्वायेव ति᳘ष्ठते घास᳘मस्मा ऽइ᳘ति यथा᳘ ऽश्वाय ति᳘ष्ठते घासमि᳘त्येत᳘द्रायस्पो᳘षेण स᳘मिषा म᳘दन्त ऽइ᳘ति रय्या᳘ च पो᳘षेण च स᳘मिषा म᳘दन्त ऽइ᳘त्येतद᳘ग्ने मा᳘ ते प्र᳘तिवेशा रिषामे᳘ति य᳘थै᳘वास्य प्र᳘तिवेशो न रि᳘ष्येदेव᳘मेत᳘दाह॥
</details>

<details><summary>मूलम् - Weber</summary>

अ᳘हरहर᳘प्रयावम् भ᳘रन्त इ᳘ति॥  
अ᳘हरहर᳘मत्ता आह᳘रन्त इ᳘त्येतद᳘श्वायेव ति᳘ष्ठते घास᳘मस्मा इ᳘ति यथा᳘श्वाय ति᳘ष्ठते घासमि᳘त्येत᳘द्रायस्पो᳘षेण स᳘मिषा म᳘दन्त इ᳘ति रय्या᳘ च पो᳘षेण च स᳘मिषा म᳘दन्त इ᳘त्येतद᳘ग्ने मा᳘ ते प्र᳘तिवेशा रिषामे᳘ति य᳘थैॗवास्य प्र᳘तिवेशो न रि᳘ष्येदेव᳘मेत᳘दाह॥
</details>

<details><summary>मूलम् - विस्वरम्</summary>

**"अहरहरप्रयावं भरन्तः"**- इति । अहरहरप्रमत्ता आहरन्त इत्येतत् । **"अश्वायेव तिष्ठते घासमस्मै"**- इति । यथा ऽश्वाय तिष्ठते घासमित्येतत् । **"रायस्पोषेण समिषा मदन्तः"**- इति । रय्या च पोषेण च समिषा मदन्त इत्येतत् । **"अग्ने मा ते प्रतिवेशा रिषाम"**- (वा० सं० ११ । ७५) इति । यथैवास्य प्रतिवेशो न रिष्येत् । एवमेतदाह ॥ ८ ॥ 
</details>

<details><summary>सायणः</summary>

अथ समिदाधानस्य षष्ठमन्त्रं चतुर्द्धा विभज्य व्याचष्टे- **अहरहरप्रयावं भरन्त इत्यहरहरप्रमत्ता आहरन्त** इत्यादिना । मन्त्रस्य तु ब्राह्मणेनैव विस्पष्टं व्याख्यानान्न पृथगुक्त्यपेक्षा ऽस्ति । मिश्रणनिषेधवाचिना 'अप्रयाव'- शब्देन तद्विनाभूतो ऽप्रमादलक्षणो ऽर्थो विवक्षित इति ब्राह्मणेन व्याख्यातम् । 'भरन्तः'- इति शब्दस्य च समिदाहरणमर्थ इत्युक्तम् ॥ 

द्वितीयभागेनोक्ताग्न्यर्थाहरणस्य दृष्टान्तो ऽभिधीयत इति व्याचष्टे- **यथा ऽश्वाय तिष्ठते घासमित्येत**दिति । 'एतत्' एतेन मन्त्रभागेनोक्तमित्यर्थः । 'यथा ऽश्वाय तिष्ठते' गृह एव निवसते जात्यश्वाय 'घासं' बालतृणादिकं हरन्ति, तथा 'अस्मै' अग्नये इत्यर्थः ॥ 

तृतीयभागे 'रायस्पोषेण' इत्यत्र 'धनस्य पुष्ट्या' इत्येवंरूपो ऽर्थः प्रतिभाति, तथापि राय इति निर्द्देशबलादेव अपुष्टस्य धनसिद्धेः शरीरादिपोषरूपो ऽर्थः पृथगेव विवक्षित इत्यभिप्रेत्य 'रय्या च पोषेण च' इति पृथक्तया ब्राह्मणे व्याख्यातम् । न केवलं रय्या पोषेण च, किन्तु इष्टान्नेन च । "सम्मदन्तो वयं मा रिषाम" इत्युत्तरत्र सम्बन्धः ॥
 
चतुर्थभागस्य तात्पर्यमाह- **अग्ने मा ते प्रतिवेशा रिषामे**ति । **यथैवास्य प्रतिवेशो न रिष्येत्, एवमेतदाहे**ति । प्रतिवेशो नाम स्वगृहे अलभ्यमानस्य पदार्थस्यानयनायोचितं स्वगृहनिकटवर्ति मित्रादिगृहम् । अत्र तद्वान् विवक्षितः। अथास्याग्नेरभिमतहविःप्रदाता प्रतिवेशो यजमानः, उक्तलक्षणं तद्गृहं वा 'न रिष्येत्' न हिंस्यात्, एवमनुगृहाणेत्येवंरूपमर्थमयं मन्त्रभाग आहेत्यर्थः ॥ ८ ॥ 
</details>

<details><summary>Eggeling</summary>

8. [He puts them on, with Vāj. S. XI, 75-82] 'Day by day bearing unremittingly,'--that is, 'Day by day bringing not unmindful;'--'food to him like unto a standing horse,'--that is, 'food as to a standing (resting) horse;'--'we, rejoicing in wealth-thrift and sap,'--that is, 'rejoicing in wealth, and thrift, and sap;'--'O Agni, let not us, thy associates, suffer injury!' this he says with a view that his (Agni's) associate (the Sacrificer) may not suffer injury.
</details>


## ०९


<details open><summary>विश्वास-प्रस्तुतिः</summary>

ना᳘भा पृथिव्याः᳘ समिधाने᳘ ऽअग्नावि᳘ति॥  
(त्ये) एषा᳘ ह ना᳘भिः पृथिव्यै य᳘त्रैष᳘ ऽएत᳘त्समिध्य᳘ते रायस्पो᳘षाय बृहते᳘ हवामह ऽइ᳘ति रय्यै᳘ च पो᳘षाय च बृहते᳘ हवामह ऽइ᳘त्येत᳘दिरम्मदमिती᳘रया᳘ ह्येष᳘ मत्तो᳘ बृह᳘दुक्थमि᳘ति बृह᳘दुक्थो᳘ ह्येष य᳘जत्रमि᳘ति यज्ञि᳘यमि᳘त्येतज्जे᳘तारमग्निं पृ᳘तनासु सासहिमि᳘ति जे᳘ता᳘ ह्यग्निः[[!!]] पृ᳘तना ऽउ सासहिः[[!!]]॥
</details>

<details><summary>मूलम् - श्रीधरादि</summary>

ना᳘भा पृथिव्याः᳘ समिधाने᳘ ऽअग्नावि᳘ति॥  
(त्ये) एषा᳘ ह ना᳘भिः पृथिव्यै य᳘त्रैष᳘ ऽएत᳘त्समिध्य᳘ते रायस्पो᳘षाय बृहते᳘ हवामह ऽइ᳘ति रय्यै᳘ च पो᳘षाय च बृहते᳘ हवामह ऽइ᳘त्येत᳘दिरम्मदमिती᳘रया᳘ ह्येष᳘ मत्तो᳘ बृह᳘दुक्थमि᳘ति बृह᳘दुक्थो᳘ ह्येष य᳘जत्रमि᳘ति यज्ञि᳘यमि᳘त्येतज्जे᳘तारमग्निं पृ᳘तनासु सासहिमि᳘ति जे᳘ता᳘ ह्यग्निः[[!!]] पृ᳘तना ऽउ सासहिः[[!!]]॥
</details>

<details><summary>मूलम् - Weber</summary>

ना᳘भा पृथिव्याः᳘ समिधाने᳘ अग्नावि᳘ति॥  
एषा᳘ ह ना᳘भिः पृथिव्यै य᳘त्रैष᳘ एत᳘त्समिध्य᳘ते रायस्पो᳘षाय बृहते᳘ हवामह इ᳘ति रय्यै᳘ च पो᳘षाय च बृहते᳘ हवामह इ᳘त्येत᳘दिरम्मदमिती᳘रयाॗ ह्येष᳘ मत्तो᳘ बृह᳘दुक्थमि᳘ति बृह᳘दुक्थोॗ ह्येष य᳘जत्रमि᳘ ति यज्ञि᳘यमि᳘त्येतज्जे᳘तारमग्निम् पृ᳘तनासु सासहिमि᳘ति जे᳘ता ह्य᳘ग्निः पृ᳘तना उ सासहिः᳟॥
</details>

<details><summary>मूलम् - विस्वरम्</summary>

**"नाभा पृथिव्याः समिधाने ऽअग्नौ"**- इति । एषा ह नाभिः पृथिव्यै यत्रैष एतत् समिध्यते । **"रायस्पोषाय बृहते हवामहे"**- इति । रय्यै च पोषाय च बृहते हवामह इत्येतत् । **“इरम्मदम्"**- इति । इरया ह्येष मत्तः । **"बृहदुक्थम्"**- इति । बृहदुक्थो ह्येषः । **"यजत्रम्"**- इति । यज्ञियमित्येतत् । **"जेतारमग्निं पृतनासु सासहिम्"**- (वा० सं० ११ । ७६) इति । जेता ह्यग्निः पृतना उ सासहिः ॥ ९ ॥ 
</details>

<details><summary>सायणः</summary>

अथ तेषु सप्तमसमिदाधानमन्त्रं विभज्य व्याचष्टे- **नाभा पृथिव्याः समिधाने अग्नावित्येषा ह नाभिः पृथिव्यै**- इति । मन्त्रस्यायमर्थः- 'पृथिव्याः' नाभौ आहवनीयाख्ये 'समिदाधाने' अग्नौ समिध्यमाने सति 'रायः' धनस्य 'बृहते' महते 'पोषाय' 'हवामहे' आह्वयामः । 'इरम्मदम्' इरया मादयितव्यम्, 'बृहदुक्थं' महच्छस्त्रम्, 'यजत्रम्' यष्टव्यम्, 'जेतारं' जयशीलम्, 'पृतनासु' संग्रामेषु 'सासहिम्' सोढारम् 'अग्निं' 'हवामहे' आह्वयामः ॥ 

प्रथमभागं व्याचष्टे- **एषा ह नाभिः पृथिव्यै, यत्रैष एतत् समिध्यत** इति । 'यत्र' यस्मिन् देशे 'एषः' अग्निः 'एतत्' एतेन प्रकारेण 'समिध्यते', 'एषः' प्रदेशः 'पृथिव्यै' पृथिव्याः 'नाभिः' उच्यते । द्वितीयमागे रायस्पोषब्राह्मणं प्राग्गते मन्त्रे व्याख्यातम् । तृतीयभागं व्याचष्टे- इरम्मदमितीरया ह्येष मत्त इत्यादिना । 'इरया' घृतादिना ऽन्नेन 'मत्तः' तर्पितः । 'हि'- शब्देन प्रसिद्धिर्द्योत्यते । अग्नेर्बृहदुक्थत्वं प्रसिद्धमिति दर्शयति- **बृहदुक्थो ह्येष** इति । यजत्रशब्दं व्याचष्टे- **यजत्रमिति यज्ञियमित्येतदि**ति । चतुर्थभागस्यार्थः प्रसिद्ध इत्याह- **जेता ह्यग्निः पृतना उ सासहिरि**ति ॥ ९ ॥ 
</details>

<details><summary>Eggeling</summary>

9. 'While Agni is kindling on the earth's navel,'--that (place) where he is now being kindled is indeed the navel of the earth;--'we call for great wealth-thrift,'--that is, 'we call for wealth and great thrift;'--'Unto him, the draught-delighted,'--for he is indeed delighted (or, inebriated)

by the draught,--'of high praise,'--for he is indeed highly praised;--'the adorable'--that is, 'worthy of adoration;'--'Agni, the conqueror, overpowering in battles;'--for Agni is indeed a conqueror, and overpowering in battles.
</details>


## १०


<details open><summary>विश्वास-प्रस्तुतिः</summary>

याः से᳘ना ऽअभी᳘त्वरीः॥  
(र्द᳘) द᳘ᳫँ᳘ष्ट्राभ्यां मलि᳘म्लून्ये ज᳘नेषु मलि᳘म्लवो यो᳘ ऽअस्म᳘भ्यमरातीयाद्य᳘श्च नो द्वे᳘षते ज᳘नः॥ नि᳘न्दाद्यो᳘ ऽअस्मान्धि᳘प्साच्च स᳘र्व्वं तं᳘ मस्मसा᳘ कुर्व्वि᳘ति॥
</details>

<details><summary>मूलम् - श्रीधरादि</summary>

याः [^१_१९१]: से᳘ना ऽअभी᳘त्वरीः॥  
(र्द᳘) द᳘ᳫँ᳘ष्ट्राभ्यां [^२_१९१]: मलि᳘म्लून्ये ज᳘नेषु [^३_१९१]: मलि᳘म्लवो यो᳘ ऽअस्म᳘भ्यमरातीयाद्य᳘श्च नो द्वे᳘षते ज᳘नः॥ नि᳘न्दाद्यो᳘ ऽअस्मान्धि᳘प्साच्च स᳘र्व्वं तं᳘ मस्मसा᳘ कुर्व्वि᳘ति॥

[^१_१९१]: "आव्याधिनीरुगणा उत । ये स्तेना ये च तस्करास्ताँस्ते अग्ने ऽपिदधाम्यास्ये" । 

[^२_१९१]: "जम्भ्यैस्तस्करा २ ॥ उत । हनुभ्याꣳ स्तेनान् भगवस्ताँस्त्वं खाद सुखादितान्" । 

[^३_१९१]: "स्तेनासस्तस्करा वने । ये कक्षेष्वघायवस्तांस्ते दधामि जम्भयोः" इत्येवं त्रिषु मन्त्रेषु अवशिष्टभागाः । 
</details>

<details><summary>मूलम् - Weber</summary>

याः से᳘ना अभी᳘त्वरीः॥  
दं᳘ष्ट्राभ्याम् मलि᳘म्लून्ये ज᳘नेषु मलि᳘म्लवो यो᳘ अस्म᳘भ्यमरातीयाद्य᳘श्च नो द्वे᳘षते ज᳘नः नि᳘न्दाद्यो᳘ अस्मान्धि᳘प्साच्च स᳘र्वं त᳘म् मस्मसा᳘ कुर्वि᳘ति॥
</details>

<details><summary>मूलम् - विस्वरम्</summary>

**"याः सेना अभीत्वरीः"**- (वा. सं. ११ । ७७) **"दंष्ट्राभ्यां मलिम्लून्"**- (वा. सं. ११ । ७८)- **"ये जनेषु मलिम्लवः"** (वा. सं. ११ । ७९) **"यो अस्मभ्यमरातीयाद् यश्च नो द्वेषते जनः । निन्दाद्यो ऽअस्मान् धिप्साच्च सर्वं तं मस्मसा कुरु"**- (वा. सं. ११ । ८०) इति ॥ १० ॥ 
</details>

<details><summary>सायणः</summary>

अथाष्टमसमिदाधानमन्त्रस्य प्रतीकमुपादत्ते- **याः सेना अभीत्वरीरि**ति । तस्यायमर्थः,- 'याः सेनाः' 'अभीत्वरीः' अभीत्वर्यः, अभियायिन्यः । क्वरप्- प्रत्ययान्तस्य "इण् गतौ"- (धा. पा. अ. प. ३५) इत्यस्य रूपम् । याः च 'आव्याधिनीः' आविध्यन्तीत्याव्याधिन्यः, आविध्यन्त्यः । 'उत' शब्दो ऽप्यर्थे । 'उगणाः' उद्गूर्णो गणो यासां ताः तथोक्ताः । पृषोदरादित्वात् (पा. सू. ६ । ३ । १०९) अभिमतरूपस्वरसिद्धिः । ये च 'स्तेनाः' ये च चौराः, ये च 'तस्कराः' पापकारिणः । "तस्करः, तत् करोति यत् पापकमिति नैरुक्ताः ।"- (निरु ३ । ३ । २) इति । तान् सर्वान् हे अग्ने ! ते 'आस्ये' भक्षणाय 'अपिदधामि' प्रक्षिपामि ॥ 

अथ नवम्याः समिध आधानमन्त्रप्रतीकमुपादत्ते- **दंष्ट्राभ्यां मलिम्लूनि**ति । तस्यायमर्थः- 'दंष्ट्राभ्यां' 'मलिम्लून्' मलिम्लुचः 'उत' अपि च 'तस्करान्' परद्रव्यापहरणलक्षणपापकारिणः 'जम्भ्यैः' जम्भनार्हैः उपर्यधोवर्तिभिः पुरोदन्तैरित्यर्थः । तैः 'खाद' । 'भगवः' हे भगवन् ! षड्गुणैश्वर्ययुक्त ! अग्ने ! हनुभ्यां स्तेनान् खादितानेनान् यथा ईषदपि न परिशिष्यते, तथा सुष्ठु खादितान् कृत्वा खादेति ॥ 

अथ दशम्याः समिध आधानमन्त्रप्रतीकमुपादत्ते- **ये जनेषु मलिम्लव** इति । अस्यायमर्थः,- 'ये' 'जनेषु' 'मलिम्लवः' मलिम्लुचः, 'स्तेनासः' स्तेनाः, ये च 'वने' वनाश्रिताः 'तस्कराः' तथा 'कक्षेषु' नदीपर्वतकुहरेषु 'अघायवः' पापं परस्मै इच्छन्तः, तान् तव जम्भयोः 'दधामि' स्थापयामि ॥ 

अथैकादश्याः समिधो मन्त्रं पठति- **यो अस्मभ्यमि**ति । 'यः' जनः 'अस्मभ्यम्' 'अरातीयात्' अरातिवदाचरेत्, 'यः' च जनो ऽरातिः 'नः' अस्मान् 'द्वेषते' द्वेष्टि, 'यः' च जनः अस्मान् 'निन्दात्' निन्देत्, निन्दति, तथा 'धिप्सात्' दभ्नातेः सन्, अभ्यासलोपः, दम्भितुं हिंसितुमिच्छेत्, 'तं सर्वम्' 'मस्मसा' 'कुरु' । अनुकरणशब्दो ऽयम्; यथा भक्षणसमये 'मस्मसा'- शब्दं कुर्वन्ति, तथा कुर्वित्यर्थः ॥ १० ॥ 
</details>

<details><summary>Eggeling</summary>

10. 'Whatever aggressive armies there are, onrushing with drawn-up lines; whatever thieves and robbers, those I cast into thy mouth, O Agni.'--'Devour thou in a lump the waylayers with thy two tusks, the thieves with thy teeth, and the robbers with thy jaws, O holy one!'--'What waylayers there are among men, what thieves and robbers in the wood, what miscreants in the lurking-places, I throw them into thy jaws.'--'Whatever man may plot against us, and whosoever may hate us, or abuse and seek to hurt us, every one of them burn thou to ashes!'
</details>


## ११


<details open><summary>विश्वास-प्रस्तुतिः</summary>

(त्ये) एतद्वै᳘ देवाः[[!!]]॥  
(०) य᳘श्चैनान᳘द्वेड्यञ्चा᳘द्विषुस्त᳘मस्मा ऽअ᳘न्नं कृत्वा᳘ ऽप्यदधुस्ते᳘नैनमप्रीणन्न᳘न्नम᳘हैतस्या᳘भवद᳘दहदु देवा᳘नां पाप्मा᳘नं त᳘थै᳘वैतद्य᳘जमानो य᳘श्चैनं द्वे᳘ष्टि यं᳘ च द्वे᳘ष्टि त᳘मस्मा ऽअ᳘न्नं कृत्वा᳘ ऽपिदधाति ते᳘नैनं प्रीणात्य᳘न्नम᳘हैत᳘स्य भ᳘वति द᳘हत्यु य᳘जमानस्य पाप्मा᳘नम्॥
</details>

<details><summary>मूलम् - श्रीधरादि</summary>

(त्ये) एतद्वै᳘ देवाः[[!!]]॥  
(०) य᳘श्चैनान᳘द्वेड्यञ्चा᳘द्विषुस्त᳘मस्मा ऽअ᳘न्नं कृत्वा᳘ ऽप्यदधुस्ते᳘नैनमप्रीणन्न᳘न्नम᳘हैतस्या᳘भवद᳘दहदु देवा᳘नां पाप्मा᳘नं त᳘थै᳘वैतद्य᳘जमानो य᳘श्चैनं द्वे᳘ष्टि यं᳘ च द्वे᳘ष्टि त᳘मस्मा ऽअ᳘न्नं कृत्वा᳘ ऽपिदधाति ते᳘नैनं प्रीणात्य᳘न्नम᳘हैत᳘स्य भ᳘वति द᳘हत्यु य᳘जमानस्य पाप्मा᳘नम्॥
</details>

<details><summary>मूलम् - Weber</summary>

एतद्वै᳘ देवाः᳟॥  
य᳘श्चैनान᳘द्वेड्यं चा᳘द्विषुस्त᳘मस्मा अ᳘न्नं कृत्वा᳘प्यदधुस्ते᳘नैनमप्रीणन्न᳘न्नम᳘हैतस्या᳘भवद᳘दहदु देवा᳘नाम् पाप्मा᳘नं त᳘थैॗवैतद्य᳘जमानो य᳘श्चैनं द्वे᳘ष्टि यं᳘ च द्वे᳘ष्टि त᳘मस्मा अ᳘न्नं कृत्वा᳘पिदधाति ते᳘नैनम् प्रीणात्य᳘न्नम᳘हैत᳘स्य भ᳘वति द᳘हत्यु य᳘जमानस्य पाप्मा᳘नम्॥
</details>

<details><summary>मूलम् - विस्वरम्</summary>

एतद्वै देवाः- यश्चैनानद्वेड्, यञ्चाद्विषुः- तमस्मा ऽअन्नं कृत्वा- अप्यदधुः । तेनैनमप्रीणन् । अन्नमहैतस्याभवत् । अदहदु देवानां पाप्मानम् । तथैवैतद्यजमानो- यश्चैनं द्वेष्टि, यं च द्वेष्टि- तमस्मा ऽअन्नं कृत्वा- अपिदधाति । तेनैनं प्रीणाति । अन्नमहैतस्य भवति । दहत्यु यजमानस्य पाप्मानम् ॥ ११ ॥ 
</details>

<details><summary>सायणः</summary>

एतन्मन्त्रं प्रशंसितुं पुरावृत्तमाह- **एतद्वै देवा यश्चैनानि**त्यादिना । 'एतत्' अनेन प्रकारेण पुरा खलु देवाः 'अप्यदधुः'- इत्याख्यातेन सम्बन्धः । 'एतान्' यजमानान् 'यश्च जनः' 'अद्वेट्' द्वेषमकार्षीत् 'यञ्च' जनं यजमानाः 'अद्विषुः' द्वेषमकुर्वन् । 'तम्' उभयविधं जनम् 'अस्मै' उत्पन्नाय शिशुरूपाय अग्नये 'अन्नं कृत्वा' 'अप्यदधुः' मुखे स्थापितवन्तः । 'तेन' अन्नेन 'एनम्' अग्निम् 'अप्रीणन्' । कथं तदन्नं भवतीत्यत आह- **अन्नमहैतस्याभवदि**ति । "अह इति विनिग्रहार्थीयः" (या. निरु. १० । २ । ४) । अन्नमेतस्याग्नये ऽभवदेव । 'उ' अपि च पश्चात् सो ऽग्निः 'देवानां' 'पाप्मानं' द्वेष्यम् ‘अदहत्' भस्माकरोत् । तथैवैतद् यजमान इत्याद्यौपोद्घातिकं वाक्यमुपोद्घातवद् व्याख्येयम् ॥ ११ ॥ 
</details>

<details><summary>Eggeling</summary>

11. For the gods then made food of whosoever hated them, and of whomsoever they hated, and gave them up to him (Agni), and thereby gratified him; and this, then, became his food, and he burnt up the evil of the gods: and in like manner does the Sacrificer now make food of whosoever hates him, and of whomsoever he hates, and give them up to him (Agni), and thereby gratify him; and this, then, becomes his food, and he burns up the Sacrificer's evil.
</details>


## १२


<details open><summary>विश्वास-प्रस्तुतिः</summary>

(न्ता᳘) ता᳘ ऽएता ऽए᳘कादशा᳘दधाति॥  
(त्य᳘) अ᳘क्षत्रियस्य वा᳘ ऽपुरोहितस्य वा᳘ ऽसर्व्वं वै तद्यदे᳘कादशा᳘सर्व्वं तद्यद᳘क्षत्रियो वा᳘ ऽपुरोहितो वा॥
</details>

<details><summary>मूलम् - श्रीधरादि</summary>

(न्ता᳘) ता᳘ ऽएता ऽए᳘कादशा᳘दधाति॥  
(त्य᳘) अ᳘क्षत्रियस्य वा᳘ ऽपुरोहितस्य वा᳘ ऽसर्व्वं वै तद्यदे᳘कादशा᳘सर्व्वं तद्यद᳘क्षत्रियो वा᳘ ऽपुरोहितो वा॥
</details>

<details><summary>मूलम् - Weber</summary>

ता᳘ एता ए᳘कादशा᳘दधाति॥  
अ᳘क्षत्रियस्य वा᳘पुरोहितस्य वा᳘सर्वं वै तद्यदे᳘कादशा᳘सर्वं तद्यद᳘क्षत्रियो वा᳘पुरोहितो वा॥
</details>

<details><summary>मूलम् - विस्वरम्</summary>

ता एता एकादशादधाति । अक्षत्रियस्य वा ऽपुरोहितस्य वा । असर्वं वै तद् यदेकादश । असर्वं तद् यदक्षत्रियो वा ऽपुरोहिता वा ॥ १२ ॥ 
</details>

<details><summary>सायणः</summary>

या एता एकादश समिध उक्ताः, तासां क्षत्रियपुरोहितव्यतिरिक्तविषयतामाह- **ता एता एकादशादधात्यक्षत्रियस्य वा ऽपुरोहितस्य वे**ति [^१_१९२] । क्षत्रियादन्यस्त्रैवर्णिकः अक्षत्रियः, तत्रापि 'अपुरोहितस्य' पुरोहितव्यतिरिक्तस्य, पुरोहितक्षत्रियव्यतिरिक्तो यो यागाधिकारी, तस्य 'एकादश आदध्यात्' । अन्यैकादशसंख्यायोग्यतामुपपादयति- **असर्वं वै तद्यदेकादशासर्वं तद्यदक्षत्रियो वा ऽपुरोहितो वे**ति । क्षत्रियपुरोहितयोः सर्वरक्षाक्षमवीर्यातिशयदर्शनेन सर्वत्वं प्रसिद्धम् । अत एव तदितरस्य चासर्वत्वम्, एकादशसङ्ख्यायाश्च विषमसंख्यारूपत्वादसर्वत्वम्, अतस्तस्य तदुचितम् ॥ १२ ॥ 

[^१_१९२]: उपोत्तमां क्षत्रियस्येच्छन् । उत्तमां पुरोहितस्य । का० श्रौ० सू० १६ । १४१ । १४२ । 
</details>

<details><summary>Eggeling</summary>

12. These eleven (kindling-sticks) he puts on for one who is not either a noble, or a domestic chaplain (purohita); for incomplete are those eleven, and incomplete is he who is not either a noble, or a domestic priest.
</details>


## १३


<details open><summary>विश्वास-प्रस्तुतिः</summary>

द्वा᳘दश क्षत्रि᳘यस्य वा पुरो᳘हितस्य वा॥  
स᳘र्व्वं वै तद्यद्द्वा᳘दश स᳘र्व्वं तद्य᳘त्क्षत्रि᳘यो वा पुरो᳘हितो वा॥
</details>

<details><summary>मूलम् - श्रीधरादि</summary>

द्वा᳘दश क्षत्रि᳘यस्य वा पुरो᳘हितस्य वा॥  
स᳘र्व्वं वै तद्यद्द्वा᳘दश स᳘र्व्वं तद्य᳘त्क्षत्रि᳘यो वा पुरो᳘हितो वा॥
</details>

<details><summary>मूलम् - Weber</summary>

द्वा᳘दश क्षत्रि᳘यस्य वा पुरो᳘हितस्य वा॥  
स᳘र्वं वै तद्यद्द्वा᳘दश स᳘र्वं तद्य᳘त्क्षत्रि᳘यो वा पुरो᳘हितो वा॥
</details>

<details><summary>मूलम् - विस्वरम्</summary>

द्वादश क्षत्रियस्य वा पुरोहितस्य वा । सर्वं वै तद्- यद्द्वादश । सर्वं तद्- यत् क्षत्रियो वा पुरोहितो वा ॥ १३ ॥ 
</details>

<details><summary>सायणः</summary>

तर्हि क्षत्रियपुरोहितयोः कियत्य इत्यत आह- **द्वादश क्षत्रियस्य वा पुरोहितस्य वा सर्वं वै तद् यद् द्वादश**- इत्येतत् । पूर्वेणैव व्याख्यातप्रायम् ॥ १३ ॥ 
</details>

<details><summary>Eggeling</summary>

13. Twelve (he puts on) for a noble or a domestic

chaplain; for those twelve are a complete whole (or everything), and he who is either a noble or a domestic chaplain is everything.
</details>


## १४


<details open><summary>विश्वास-प्रस्तुतिः</summary>

स᳘ पुरो᳘हितस्या᳘दधाति॥  
स᳘ᳫँ᳘शितम्मे ब्र᳘ह्म स᳘ᳫँ᳘शितं व्वी᳘र्यं[[!!]] ब᳘लम्॥ स᳘ᳫँ᳘शितं क्षत्रं᳘ जिष्णु य᳘स्याहम᳘स्मि पुरो᳘हित ऽइ᳘ति त᳘दस्य ब्र᳘ह्म च क्षत्रं᳘ च स᳘ᳫँ᳘श्यति॥
</details>

<details><summary>मूलम् - श्रीधरादि</summary>

स᳘ पुरो᳘हितस्या᳘दधाति॥  
स᳘ᳫँ᳘शितम्मे ब्र᳘ह्म स᳘ᳫँ᳘शितं व्वी᳘र्यं[[!!]] ब᳘लम्॥ स᳘ᳫँ᳘शितं क्षत्रं᳘ जिष्णु य᳘स्याहम᳘स्मि पुरो᳘हित ऽइ᳘ति त᳘दस्य ब्र᳘ह्म च क्षत्रं᳘ च स᳘ᳫँ᳘श्यति॥
</details>

<details><summary>मूलम् - Weber</summary>

स᳘ पुरो᳘हितस्या᳘दधाति॥  
सं᳘शितम् मे ब्र᳘ह्म सं᳘शितं वीर्य᳘म् ब᳘लम् सं᳘शितं क्षत्रं᳘ जिष्णु य᳘स्याहम᳘स्मि पुरो᳘हित इ᳘ति त᳘दस्य ब्र᳘ह्म च क्षत्रं᳘ च सं᳘श्यति॥
</details>

<details><summary>मूलम् - विस्वरम्</summary>

स पुरोहितस्यादधाति । **"संशितं मे ब्रह्म, संशितं वीर्यं बलम् । संशितं क्षत्रं जिष्णु यस्याहमस्मि पुरोहितः"**- (वा. सं. ११ । ८१) इति । तदस्य ब्रह्म च क्षत्रं च संश्यति ॥ १४ ॥ 
</details>

<details><summary>सायणः</summary>

तर्हि पुरोहितस्य द्वादशः । को मन्त्रः क्षत्रियस्य वा क इत्यपेक्षायां तावत्पुरोहितस्याह- **स पुरोहितस्यादधाति संशितं मे ब्रह्मे**ति । मन्त्रस्य स्पष्टार्थत्वेन विभज्य व्याख्यानानपेक्षणात् साकल्येन पठित्वा तात्पर्यं दर्शयति- **तदस्य ब्रह्म च क्षत्रं च संश्यती**ति । मन्त्रे ब्रह्मक्षत्रयोः संशितत्वप्रदर्शनात् 'अस्य' पुरोहितयजमानस्य 'ब्रह्म च क्षत्रं च' उभे जाती 'संश्यति' सम्यक् तीक्ष्णीकरोति [^१_१९३] ॥ 

मन्त्रस्य त्वक्षरार्थो ऽयम्- 'मे' मम स्वभूतं 'ब्रह्म' ब्राह्मणजातिः 'संशितं' भवतु । एतदेव विवृणोति- 'मे' ब्रह्मणः 'वीर्यं' श्रुताध्ययनादिजनितम्, 'बलं' शारीरम्; तदुभयं संशितं भवतु । तथा 'जिष्णु' जपशीलं 'क्षत्रं' क्षत्रियजातिः; 'संशितं' 'यस्य' क्षत्रस्याहं पुरोहितो ऽस्मि, तत् संशितं भवत्विति ॥ १४ ॥ 

[^१_१९३]: अन्यस्योभे । का० श्रौ० सू० १६ । १४३ । 
</details>

<details><summary>Eggeling</summary>

14. In the case of a Purohita, he puts it on, with (Vāj. S. XI, 80, 'Perfected is my sanctity (brahman), perfected the vigour, the strength, perfected the victorious power (kshatra) whose Purohita I am!'--he thus perfects both his sanctity and power [^egg_495].

[^egg_495]: 260:1 Or, his spiritual and political power, his priesthood and nobility.
</details>


## १५


<details open><summary>विश्वास-प्रस्तुतिः</summary>

(त्य᳘) अ᳘थ क्षत्रि᳘यस्य॥  
(स्यो᳘) उ᳘देषां बाहू᳘ ऽअतिरमुद्व᳘र्च्चो ऽअ᳘थो ब᳘लम्॥ क्षिणो᳘मि ब्र᳘ह्मणा ऽमि᳘त्रानु᳘न्नयामि स्वा᳘ २ँ॥ ऽअहमि᳘ति य᳘थैव᳘ क्षिणुया᳘दमि᳘त्रानुन्न᳘येत्स्वा᳘नेव᳘मेत᳘दाहोभे᳘ त्वे᳘वैते ऽआ᳘दध्यादयं वा᳘ ऽअग्निर्ब्र᳘ह्म च क्षत्रं᳘ चेम᳘मे᳘वैत᳘दग्नि᳘मेता᳘भ्यामुभा᳘भ्याᳫँ᳭ स᳘मिन्द्धे ब्र᳘ह्मणा च क्षत्रे᳘ण च॥
</details>

<details><summary>मूलम् - श्रीधरादि</summary>

(त्य᳘) अ᳘थ क्षत्रि᳘यस्य॥  
(स्यो᳘) उ᳘देषां बाहू᳘ ऽअतिरमुद्व᳘र्च्चो ऽअ᳘थो ब᳘लम्॥ क्षिणो᳘मि ब्र᳘ह्मणा ऽमि᳘त्रानु᳘न्नयामि स्वा᳘ २ँ॥ ऽअहमि᳘ति य᳘थैव᳘ क्षिणुया᳘दमि᳘त्रानुन्न᳘येत्स्वा᳘नेव᳘मेत᳘दाहोभे᳘ त्वे᳘वैते ऽआ᳘दध्यादयं वा᳘ ऽअग्निर्ब्र᳘ह्म च क्षत्रं᳘ चेम᳘मे᳘वैत᳘दग्नि᳘मेता᳘भ्यामुभा᳘भ्याᳫँ᳭ स᳘मिन्द्धे ब्र᳘ह्मणा च क्षत्रे᳘ण च॥
</details>

<details><summary>मूलम् - Weber</summary>

अ᳘थ क्षत्रि᳘यस्य॥  
उ᳘देषाम् बाहू᳘ अतिरमुद्व᳘र्चो अ᳘थो ब᳘लम् क्षिणो᳘मि ब्र᳘ह्मणामि᳘त्रानु᳘न्नयामि स्वां᳘ अहमि᳘ति य᳘थैव᳘ क्षिणुया᳘दमि᳘त्रानुन्न᳘येत्स्वा᳘नेव᳘मेत᳘दाहोभेॗत्वेॗवैते आ᳘दध्यादयं वा᳘ अग्निर्ब्र᳘ह्म च क्षत्रं᳘ चेम᳘मेॗवैत᳘दग्नि᳘मेता᳘भ्यामुभा᳘भ्याᳫं स᳘मिन्द्धे ब्र᳘ह्मणा च क्षत्रे᳘ण च॥
</details>

<details><summary>मूलम् - विस्वरम्</summary>

अथ क्षत्रियस्य- **"उदेषां बाहू ऽअतिरमुद्वर्च्चो ऽअथो बलम् । क्षिणोमि ब्रह्मणा ऽमित्रानुन्नयामि स्वा २ ॥ अहम्"**- (वा. सं. ११ । ८२) इति । यथैव क्षिणुयादमित्रान्, उन्नयेत् स्वान् । एवमेतदाह । उभे त्वेवैते ऽआदध्यात् । अयं वा ऽअग्निः- ब्रह्म च क्षत्रं च । इममेवैतदग्निमेताभ्यामुभाभ्यां समिन्द्धे- ब्रह्मणा क्षत्रेण च ॥ १५ ॥ 
</details>

<details><summary>सायणः</summary>

क्षत्रियपक्षे द्वादश्याः समिधो मन्त्रमाह- **अथ क्षत्रियस्योदेषा**मिति । अयमर्थः- 'एषां' विरोधिनां 'बाहू' भुजौ 'उदतिरम्' उद्धृतवानस्मि । तथा तेषां 'वर्चः' तेजः, 'अथो' 'बलं' शारीरम्, तत् सर्वम् उदतिरम् । किञ्च 'ब्रह्मणा' नियमाधीतेन मन्त्रेण 'अमित्रान्' विरोधिनः 'क्षिणोमि' हिंसितान् करोमि । 'स्वान्' अस्मदीयानि मित्राणि 'अहम्' 'उन्नयामि' । उत्तरार्द्धस्य तात्पर्यमाह- **यथैव क्षिणुयादमित्रानुन्नयेत् स्वानेवमेतदाहे**ति । स्पष्टम् ॥
 
पुरोहितक्षत्रियव्यतिरिक्तस्य एकादश, तयोस्तु द्वादशैव । तत्रापि उपोत्तमा पुरोहितस्य, उत्तमा क्षत्रियस्येति व्यवस्थापितम् (का. श्रौ. सू. १६ । १४१ । १४२) । इदानीमुपोत्तमोत्तमे उभे अपि सर्वेषामाधातव्ये इति सार्थवादमाह- **उभे त्वेवैते** इति । तु- शब्दः पूर्वोक्तव्यवस्थापक्षं वारयति, एवशब्दो भिन्नक्रमः । ये 'उभे' पुरोहितक्षत्रियविषयत्वेनोक्ते, ते उभे सर्वत्रादध्यादेव, न परित्यजेत् । तत्रोपपत्तिमाह- **अयं वा अग्निर्ब्रह्म च क्षत्रं चे**ति । 'अयम् अग्निः' एव ब्रह्मक्षत्रे; यद् ब्राह्मं क्षात्रं च तेजः, तस्याग्नेयत्वादित्यभिप्रायः । अतः 'एतत्' एतेन ब्रह्मक्षत्रमन्त्राभ्याम् अग्नौ समिदाधानेन 'इममेव' उख्यमग्निम् 'उभाभ्यां' 'समिन्धे' सम्यग् दीपितवान् भवति । तस्मादुभे अप्यवश्यं सर्वविषयतया ऽनुष्ठेये इत्यर्थः ॥
 
एतदुक्तं भवति । पुरोहितक्षत्रियव्यतिरिक्तानामेकादश वा त्रयोदश वा, तयोस्तु द्वादश वा त्रयोदश वेति । अत्र सूत्रम्- "उपोत्तमां क्षत्रियस्येच्छन्नुत्तमां पुरोहितस्यान्यस्योभे"- (का. श्रौ. सू. १६ । १४१-१४३) इति । 'अन्यस्य' पुरोहितक्षत्रियाभ्यामन्यस्य, तत्रापि पुरोहितव्यतिरिक्तस्य क्षत्रियस्य अन्यस्य, क्षत्रियव्यतिरिक्तस्य पुरोहितस्यान्यस्येत्यर्थः । एवं कर्कोपाध्यायैरपि व्याख्यातम् ॥ १५ ॥ 
</details>

<details><summary>Eggeling</summary>

15. And in the case of a nobleman, with (Vāj. S. XI, 82),'I have raised their arms, their lustre and strength: by the spiritual power I destroy the enemies, and elevate mine own (relatives)!' this he says with the view that he may destroy his enemies, and elevate his own relatives. Let him put on both these (kindling-sticks); for both the Brahman and the Kshatra are this Agni; and it is this Agni he thus kindles by those two, by the Brahman and the Kshatra.
</details>


## १६


<details open><summary>विश्वास-प्रस्तुतिः</summary>

तास्त्र᳘योदश स᳘म्पद्यन्ते॥  
त्र᳘योदश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥
</details>

<details><summary>मूलम् - श्रीधरादि</summary>

तास्त्र᳘योदश स᳘म्पद्यन्ते॥  
त्र᳘योदश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥
</details>

<details><summary>मूलम् - Weber</summary>

तास्त्र᳘योदश स᳘म्पद्यन्ते॥  
त्र᳘योदश मा᳘साः संवत्सरः᳘ संवत्सॗरो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनमेतद᳘न्नेन प्रीणाति॥
</details>

<details><summary>मूलम् - विस्वरम्</summary>

तास्त्रयोदश सम्पद्यन्ते । त्रयोदश मासाः संवत्सरः । संवत्सरो ऽग्निः । यावानग्निर्यावत्यस्य मात्रा तावतैवैनमेतदन्नेन प्रीणाति ॥ १६ ॥ 
</details>

<details><summary>सायणः</summary>

अर्थसिद्धां त्रयोदशसङ्ख्यामनूद्य प्रशंसति- **तास्त्रयोदश सम्पद्यन्ते त्रयोदश मासाः संवत्सर** इत्यादिना । 'ताः' समिधः । गतमन्यत् ॥ १६ ॥ 
</details>

<details><summary>Eggeling</summary>

16. These (kindling-sticks) amount to thirteen;--thirteen months are a year, and Agni is the year: as great as Agni is, as great as is his measure, by so much food he thus gratifies him.
</details>


## १७


<details open><summary>विश्वास-प्रस्तुतिः</summary>

प्रादेशमा᳘त्र्यो भवन्ति॥  
प्रादेशमात्रो वै ग᳘र्भो व्वि᳘ष्णुर᳘न्नमेत᳘दात्म᳘सम्मितेनै᳘वैनमेतद᳘न्नेन प्रीणाति य᳘दु वा᳘ ऽआत्म᳘सम्मितम᳘न्नं त᳘दवति तन्न᳘ हिनस्ति यद्भू᳘यो हिन᳘स्ति तद्यत्क᳘नीयो न त᳘दवति ति᳘ष्ठन्ना᳘दधाति त᳘स्योप᳘रि ब᳘न्धुः स्वाहाकारे᳘ण रे᳘तो वा᳘ ऽइद᳘ᳫँ᳘ सिक्त᳘मय᳘मग्निस्त᳘स्मिन्य᳘त्काष्ठान्य᳘स्वाहाकृतान्यभ्यादध्या᳘द्धिᳫँस्या᳘द्धैनं ता य᳘त्समि᳘धस्ते᳘न ना᳘हुतयो य᳘दु स्वाहाकारे᳘ण तेना᳘न्नम᳘न्नᳫँ᳭ हि᳘ स्वाहाकारस्त᳘थो हैनं न᳘ हिनस्ति॥
</details>

<details><summary>मूलम् - श्रीधरादि</summary>

प्रादेशमा᳘त्र्यो भवन्ति॥  
प्रादेशमात्रो वै ग᳘र्भो व्वि᳘ष्णुर᳘न्नमेत᳘दात्म᳘सम्मितेनै᳘वैनमेतद᳘न्नेन प्रीणाति य᳘दु वा᳘ ऽआत्म᳘सम्मितम᳘न्नं त᳘दवति तन्न᳘ हिनस्ति यद्भू᳘यो हिन᳘स्ति तद्यत्क᳘नीयो न त᳘दवति ति᳘ष्ठन्ना᳘दधाति त᳘स्योप᳘रि ब᳘न्धुः स्वाहाकारे᳘ण रे᳘तो वा᳘ ऽइद᳘ᳫँ᳘ सिक्त᳘मय᳘मग्निस्त᳘स्मिन्य᳘त्काष्ठान्य᳘स्वाहाकृतान्यभ्यादध्या᳘द्धिᳫँस्या᳘द्धैनं ता य᳘त्समि᳘धस्ते᳘न ना᳘हुतयो य᳘दु स्वाहाकारे᳘ण तेना᳘न्नम᳘न्नᳫँ᳭ हि᳘ स्वाहाकारस्त᳘थो हैनं न᳘ हिनस्ति॥
</details>

<details><summary>मूलम् - Weber</summary>

प्रादेशमाॗत्र्यो भवन्ति॥  
प्रादेशमात्रो वै ग᳘र्भो वि᳘ष्णुर᳘न्नमेत᳘दात्म᳘सम्मितेनैॗवैनमेतद᳘न्नेन प्रीणाति य᳘दु वा᳘ आत्म᳘सम्मितम᳘न्नं त᳘दवति तन्न᳘ हिनस्ति यद्भू᳘यो हिन᳘स्ति तद्यत्क᳘नीयो न त᳘दवति तिष्ठन्ना᳘दधाति त᳘स्योप᳘रि ब᳘न्धुः स्वाहाकारे᳘ण रे᳘तो वा᳘ इद᳘ᳫं᳘ सिक्त᳘मय᳘मग्निस्त᳘स्मिन्य᳘त्काष्ठान्य᳘स्वाहाकृतान्यभ्यादध्या᳘द्धिंस्या᳘द्धैनं ता य᳘त्समि᳘धस्ते᳘न ना᳘हुतयो य᳘दु स्वाहाकारे᳘ण तेना᳘न्नम᳘न्नᳫं हि᳘ स्वाहाकारस्त᳘थो हैनं न᳘ हिनस्ति॥
</details>

<details><summary>मूलम् - विस्वरम्</summary>

प्रादेशमात्र्यो भवन्ति । प्रादेशमात्रो वै गर्भो विष्णुः । अन्नमेतत् । आत्मसम्मितेनैवैनमेतदन्नेन प्रीणाति । यदु वा ऽआत्मसम्मितमन्नम्- तदवति । तन्न हिनस्ति । यद्भूयो- हिनस्ति तत् । यत्कनीयो- न तदवति । तिष्ठन्नादधाति । तस्योपरि बन्धुः । स्वाहाकारेण । रेतो वा ऽइदं सिक्तम्- अयमग्निः । तस्मिन्यत् काष्ठान्यस्वाहाकृतान्यभ्यादध्याद्- हिंस्याद्धैनम् । ता यत् समिधः- तेन नाहुतयः । यदु स्वाहाकारेण- तेनान्नम् । अन्नं हि स्वाहाकारः । तथो हैनं न हिनस्ति ॥ १७ ॥ 
</details>

<details><summary>सायणः</summary>

समिधां प्रादेशमात्रत्वं विधाय प्रशंसति- **प्रादेशमात्र्यो भवन्ति प्रादेशमात्रो वै गर्भो विष्णुरि**त्यादिना । गर्भभूतस्य यज्ञात्मकस्य विष्णोः प्रादेशमात्रत्वं गर्भाधारस्योदरस्य प्रादेशमात्रत्वमपेक्ष्येत्येतद्बोद्धव्यम् । समिदाख्यं अस्तु 'अन्नम्'; अतः 'एनं' गर्भम् 'आत्मसम्मितेन' आत्मसमप्रमाणेनैवान्नेन प्रीणाति । आत्मसम्मितत्वं न्यूनाधिकभावे बाधदर्शनेन स्तौति- **यदु वा आत्मसम्मितमन्नम्, तदवती**ति । 'अवति' तर्पयति । 'कनीयः' चेत् 'न अवति' न तर्पयति, 'भूयः' चेत् अन्तरोष्माद्युत्पादनेन 'हिनस्ति', अत आत्मसम्मितं प्रशस्तम् । तिष्ठतैवोक्तसमिधामाधानं कर्त्तव्यमिति विधाय, तदर्थवादं वक्ष्यमाणमतिदिशति- **तिष्ठन्नादधाति तस्योपरि बन्धुरि**ति । 'उपरि' नवमे काण्डे (श. प. ९ । २ । ३ । ४६) "तिष्ठन् समिध आदधाति, अस्थीनि वै समिधः"- इत्यत्र रुक्मधारणप्रस्तावे "तिष्ठन् वै वीर्यवत्तरः"- इति बन्धुरुक्त इत्यर्थः ॥ 

यत् समिधामाधानमुक्तम्, तस्य स्वाहाकारान्ततां विधाय प्रशंसति- **स्वाहाकारेण, रेतो वा** इत्यादिना उख्याग्नेरुत्तरत्रोत्पद्यमानवैश्वानरार्थसिक्तरेतोरूपत्वात् तत्र प्रक्षेप्तव्यानि 'काष्ठानि' 'अस्वाहाकृतानि' चेत् 'अभ्यादध्यात्' 'एनं' रेतोरूपमग्निं हन्युः; सस्वाहाकाराणि चेत् हननं न कुर्युः । ननु केवलकाष्ठानां हिंसकत्वं प्रयुक्तम्, तच्च काष्ठानामाहुतित्वेन प्रक्षेपादाहुतेश्चान्नत्वात् कथं हिंसकत्वमिति तत्राह- **ता यत् समिधस्तेन नाहुतय** इति । समिधां केवलमग्निसमिन्धनसाधनत्वेनानाहुतिरूपत्वात् नाहुतित्वं नान्नत्वञ्च अतो हिंसकाः स्युरित्यर्थः । तर्हि स्वाहाकारसहितास्ता इति चेत् कथमन्नभावेनाहिंसकत्वमिति, तत्राह- **यदु स्वाहाकारेण तेनान्नमन्नं हि स्वाहाकारस्तथो हैनं न हिनस्ती**ति । "स्वाहाकारेण वषट्कारेण वा देवेभ्यो ऽन्नं प्रदीयते" इति श्रुतेरन्नप्रदानहेतुत्वादन्नत्वम् । स्पष्टमन्यत् । "स्वाहाकारः सर्वासूखायाम्"- (का. श्रौ. सू. १६ । १४४) इति सूत्रम् ॥ १७ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये षष्ठकाण्डे षष्ठे ऽध्याये तृतीयं ब्राह्मणम् ॥ (६ । ६ । ३) ॥ 
</details>

<details><summary>Eggeling</summary>

17. They are a span long, for Vishṇu, as an embryo, was a span long; and this is (Agni's or Vishṇu's) food: he thus gratifies him with food proportionate to his own body. But the food which is proportionate to one's body satisfies, and does no injury; but what is too much that does injury, and what is too little that does not satisfy. Standing he puts them on--the significance of this (will be explained)

further on;--and with the Svāhā ('hail!'); for seed is infused here (in the sacrifice,--to wit,) this Agni; and were he to put on the logs unconsecrated by Svāhā, he would injure him (Agni). Now inasmuch as they are kindling-sticks, they are not oblations; but inasmuch as (they are put on) with the Svāhā, they are food, for the Svāhā is food; and thus he does not injure him (Agni).
</details>

