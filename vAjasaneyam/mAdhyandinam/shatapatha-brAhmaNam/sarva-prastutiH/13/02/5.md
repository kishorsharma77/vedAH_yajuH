+++
title = "५"

+++


## ०१


<details open><summary>विश्वास-प्रस्तुतिः</summary>

प्प्रजा᳘पतिरश्वमेध᳘मसृजत᳘॥  
सो ऽस्मात्सृष्टः प᳘राङैत्स᳘ पङ्क्ति᳘र्भूत्वा[[!!]] सम्वत्सरं प्रा᳘विश᳘त्ते ऽर्द्धमासा᳘ अभवंस्तं᳘ पञ्चदशि᳘भिरनु प्रायुङ्क्त[[!!]] त᳘माप्नोत्त᳘माप्त्वा᳘ पञ्चदशि᳘भिर᳘वारुन्द्धार्द्धमासा᳘नाम्वा᳘ ऽएषा᳘ प्प्रतिमा य᳘त्पञ्चदशि᳘नो य᳘त्पञ्चदशि᳘न ऽआल᳘भते ऽर्द्धमासा᳘नेव तैर्य्य᳘जमानो᳘ ऽवरुन्धे॥
</details>

<details><summary>मूलम् - श्रीधरादि</summary>

प्प्रजा᳘पतिरश्वमेध᳘मसृजत᳘॥  
सो ऽस्मात्सृष्टः प᳘राङैत्स᳘ पङ्क्ति᳘र्भूत्वा[[!!]] सम्वत्सरं प्रा᳘विश᳘त्ते ऽर्द्धमासा᳘ अभवंस्तं᳘ पञ्चदशि᳘भिरनु प्रायुङ्क्त[[!!]] त᳘माप्नोत्त᳘माप्त्वा᳘ पञ्चदशि᳘भिर᳘वारुन्द्धार्द्धमासा᳘नाम्वा᳘ ऽएषा᳘ प्प्रतिमा य᳘त्पञ्चदशि᳘नो य᳘त्पञ्चदशि᳘न ऽआल᳘भते ऽर्द्धमासा᳘नेव तैर्य्य᳘जमानो᳘ ऽवरुन्धे॥
</details>

<details><summary>मूलम् - Weber</summary>

प्रजा᳘पतिरश्वमेध᳘मसृजत᳟᳟॥  
सोऽस्मात्सृष्टः प᳘राङैत्स᳘ पङ्क्ति᳘र्भूत्वा᳘ संवत्सरम् प्रा᳘विशॗत्तेऽर्धमासा᳘ अभवंस्त᳘म् पञ्चदशि᳘भिरनुप्रा᳘युङ्क्त त᳘माप्नोत्त᳘माप्त्वा᳘ पञ्चदशि᳘भिर᳘वारुन्द्धार्धमासा᳘नां वा᳘ एषा᳘ प्रतिमा य᳘त्पञ्चदशि᳘नो य᳘त्पञ्चदशि᳘न आल᳘भतेऽर्धमासा᳘नेव तैर्य᳘जमानो᳘ऽवरुन्द्धे॥
</details>

<details><summary>मूलम् - विस्वरम्</summary>

प्रजापतिरश्वमेधमसृजत । सो ऽस्मात्सृष्टः पराङैत् । स पंक्तिर्भूत्वा संवत्सरं प्राविशत् । ते ऽर्द्धमासा अभवन् । तं पंचदशिभिरनु प्रायुंक्त । तमाप्नोत् । तमाप्त्वा पंचदशिभिरवारुन्ध । अर्द्धमासानां वा एषा प्रतिमा । यत्पंचदशिनः । यत्पंचदशिन आलभते । अर्द्धमासानेव तैर्यजमानो Sवरुन्धे ॥ १ ॥ 
</details>

<details><summary>हरिस्वामी</summary>

**प्रजापतिरि**ति पञ्चदशिनश्चातुर्मास्या [^१_३२] [^२_३२] एकादशिना [^३_३२] इत्येवं त्रिधा ग्राम्यान्पशूनवस्थाप्य [^४_३२] त्रीणि दर्शनानि । तेष्वत्रोच्यते तत्र पंचदशसु तावत् अर्द्धमासाप्तिमाह- प्रजापतिः अश्वमेधं अश्वमेधयज्ञसाधनं दृष्टवान् । सो ऽस्मात् प्रजापतेः पराङ्मुखो गतः । देवतामहाभाग्येन स पंक्तिः पंचविभागो भूत्वा संवत्सरं प्रविष्टः । ये पंच विभागास्ते अर्धमासाभिमानिनः अभवन् । एतस्मादेव अर्द्धमासांतर्भावात् ते विभागाः प्रत्येकं त्रिभेदा बभूवुरिति गम्यते । तं पंचदशिभिरनुप्रायुंक्त । तमश्वमेधं अर्द्धमासतां प्राप्तं पंचदशिभिरहोरात्रादिभिरन्वेष्टुं प्रयुक्तवान् । पंचदशसंख्या प्रमाणं येषां ते पंचदशिनः । पंचदशशब्दात् "शन्शतोर्डिनिश्छन्दसि तदस्य परिमाणमित्यर्थे वाच्यः" इति वार्तिकात् डिनिप्रत्ययः । कासुचित् कंडिकासु (वा. सं. २४ । १९) पंचदश पशवः पठ्यन्ते । कासुचिदधिकाः । कासुचिदूनाः । तत्र यासु पञ्चदश पठ्यन्ते । तासु ये पशवः ते पंचदशिन इत्युच्यंते । तमाप्नोत् । तमश्वं अर्द्धमासाख्यं च प्रविष्टः सः प्रजापतिः पंचदशिभिः पशुभिः आप्तवान् । यद्देवतामहाभाग्येनाश्वार्द्धमासेषु अश्ववीर्यं प्रवेशयति । प्रजापतिः पंचदश पशुयागैः प्रत्याहरत । वशीकृतश्चेत्यर्थः । अर्द्धमासानां वै एषा प्रतिमा ये पंचदशिनः । ते हि पंचदशवत्स्वर्द्धमासेष्वपि पंचदशरात्रिका इत्यभिप्रायः ॥ १ ॥ 

[^१_३२]: २७ । 

[^२_३२]: १२६ । 

[^३_३२]: २२ । शेषा ग्राम्याः । १५२ । 

[^४_३२]: ४३२७ इति । 
</details>

<details><summary>Eggeling</summary>

1. Prajāpati poured forth the life-sap of the horse (aśva-medha); when poured forth it went from him. Having become fivefold [^egg_783] it entered the year, and they (the five parts) became those half-months [^egg_784]. He followed it up by means of the fifteenfold (sets of victims [^egg_785]), and found it; and having found it, he took possession of it by means of the fifteenfold ones; for, indeed, they--to wit, the fifteenfold (sets)--are a symbol of the half-months, and when he seizes the fifteenfold ones, it is the

[^egg_783]: 308:2 Or the Paṅkti metre, consisting of five octosyllabic pādas.

[^egg_784]: 308:3 Viz. as consisting of thrice five days.

[^egg_785]: 308:4 See above, XIII, 2, 2, 11.

half-months the Sacrificer thereby takes possession of.
</details>


## ०२


<details open><summary>विश्वास-प्रस्तुतिः</summary>

त᳘दाहुः॥  
(र᳘) अ᳘नवरुद्धो वा᳘ ऽएत᳘स्य सम्वत्सरो᳘ भवति᳘ यो ऽन्य᳘त्र चातुर्म्मास्ये᳘भ्यः सम्वत्सर᳘न्तनुत ऽइ᳘त्येष वै᳘ साक्षा᳘त्सम्वत्सरो य᳘च्चातुर्म्मास्या᳘नि य᳘च्चातुर्म्मास्या᳘न्पशू᳘नाल᳘भते साक्षा᳘देव त᳘त्सम्वत्सरम᳘वरुन्द्धे वि वा᳘ ऽएष᳘ प्प्रज᳘या पशु᳘भिर्ऋध्यते᳘ ऽप स्वर्ग्गं᳘ लोक᳘ᳫ᳘ राध्नोति᳘ यो ऽन्य᳘त्रैकादशिने᳘भ्यः सम्वत्सर᳘न्तनुत ऽइ᳘त्येष वै᳘ सम्प्रति᳘ स्वर्ग्गो᳘ लोको य᳘देकादशि᳘नी प्प्रजा वै᳘ पश᳘व ऽएकादशि᳘नी यदैकादशिना᳘न्पशू᳘नाल᳘भते[[!!]] न᳘ स्वर्ग्गं᳘ लोक᳘मपराध्नो᳘ति न᳘ प्प्रज᳘या पशु᳘भिर्व्व्यृध्यते॥
</details>

<details><summary>मूलम् - श्रीधरादि</summary>

त᳘दाहुः॥  
(र᳘) अ᳘नवरुद्धो वा᳘ ऽएत᳘स्य सम्वत्सरो᳘ भवति᳘ यो ऽन्य᳘त्र चातुर्म्मास्ये᳘भ्यः सम्वत्सर᳘न्तनुत ऽइ᳘त्येष वै᳘ साक्षा᳘त्सम्वत्सरो य᳘च्चातुर्म्मास्या᳘नि य᳘च्चातुर्म्मास्या᳘न्पशू᳘नाल᳘भते साक्षा᳘देव त᳘त्सम्वत्सरम᳘वरुन्द्धे वि वा᳘ ऽएष᳘ प्प्रज᳘या पशु᳘भिर्ऋध्यते᳘ ऽप स्वर्ग्गं᳘ लोक᳘ᳫ᳘ राध्नोति᳘ यो ऽन्य᳘त्रैकादशिने᳘भ्यः सम्वत्सर᳘न्तनुत ऽइ᳘त्येष वै᳘ सम्प्रति᳘ स्वर्ग्गो᳘ लोको य᳘देकादशि᳘नी प्प्रजा वै᳘ पश᳘व ऽएकादशि᳘नी यदैकादशिना᳘न्पशू᳘नाल᳘भते[[!!]] न᳘ स्वर्ग्गं᳘ लोक᳘मपराध्नो᳘ति न᳘ प्प्रज᳘या पशु᳘भिर्व्व्यृध्यते॥
</details>

<details><summary>मूलम् - Weber</summary>

त᳘दाहुः॥  
अ᳘नवरुद्धो वा᳘ एत᳘स्य संवत्सरो᳘ भवतिॗ योऽन्य᳘त्र चातुर्मास्ये᳘भ्यः संवत्सरं᳘ तनुत इ᳘त्येष वै᳘ साक्षा᳘त्संवत्सरो य᳘च्चातुर्मास्या᳘नि य᳘च्चातुर्मास्या᳘न्पशू᳘नाल᳘भते साक्षा᳘देव त᳘त्संवत्सरम᳘वरुन्द्धे वि वा᳘ एष᳘ प्रज᳘या पशु᳘भिरृध्यते᳘ऽप स्वर्गं᳘ लोकं᳘ राध्नोतिॗ योऽन्य᳘त्रैकादशिने᳘भ्यः संवत्सरं᳘ तनुत इ᳘त्यैष वै᳘ सम्प्रति᳘ स्वर्गो᳘ लोको य᳘देकादशि᳘नी प्रजा वै᳘ पश᳘व एकादशि᳘नी य᳘दैकादशिना᳘न्पशू᳘नाल᳘भते न᳘ स्वर्गं᳘ लोक᳘मपराध्नो᳘ति न᳘ प्रज᳘या पशु᳘भिर्व्यृद्यते॥
</details>

<details><summary>मूलम् - विस्वरम्</summary>

तदाहुः- अनवरुद्धो वा एतस्य संवत्सरो भवति । यो ऽन्यत्र चातुर्मास्येभ्यः संवत्सरं तनुत इति । एष वै साक्षात्संवत्सरः । यच्चातुर्मास्यानि । यच्चातुर्मास्यान्पशूनालभते । साक्षादेव तत् संवत्सरमवरुन्धे । वि वा एष प्रजया पशुभिर्ऋध्यते । अप स्वर्गं लोकं राध्नोति । यो ऽन्यत्रैकादशिनेभ्यः संवत्सरं तनुत इति । एष वै संप्रति स्वर्गो लोकः । यदेकादशिनी । प्रजा वै पशवः एकादशिनी । यदैकादशिनान्पशूनालभते । न स्वर्गं लोकमपराध्नोति । न प्रजया पशुभिर्व्यृध्यते ॥ २ ॥ 
</details>

<details><summary>हरिस्वामी</summary>

तदाहुः- तत्र पंचदशभिः संवत्सराप्तो य आह्नः आप्नोति संवत्सरस्य । एतस्यानवरुद्धः । अनवरुद्धः । अवश्यंपुनरपापी भवति । यश्चातुर्मास्येभ्यो वैश्वदेववरुणप्रघाससाकमेधशुनासीरीयात्मकेभ्यः अन्यत्र संवत्सरं तनुते । ततश्च पञ्चदशभिरनवरुद्धो भवति । संवत्सरो नात्र रुध्येतेत्यर्थः । कथं हि संवत्सरो रुध्यत इत्यत आह- एष वै साक्षात्संवत्सरः । यानि चातुर्मास्यानि । चातुर्मास्यदेवताकान्पशून् "कृष्णग्रीवा आग्नेया बभ्रवः सौम्या उपध्वस्ता सावित्राः" (वा. सं. २४ । १४) इत्यादीन् एकादशिनान्पशूनालभन्ते । साक्षादेव संवत्सरमवरुन्धे इति चातुर्मास्यदेवतापशुषु दर्शनम् । वि वै एष प्रजया पशुभिश्च ऋध्यते । य एकादशिनेभ्यः अन्यत्र पञ्चदशिभिश्चातुर्मास्यैश्च केवलं संवत्सरं तनुते इत्याहुरिति वर्तते । कथं ? पुनरेष दोषो न भवतीत्यत आह- एष वै संप्रति स्वर्गो लोकः । या एकादशिनी, स्वर्गस्य कारणमेकादशिनीत्यर्थः । यदैकादशिनान्पशून् "आग्नेयः कृष्णग्रीवः" (वा. सं. २९ । ५८ । ५९) इत्यादीनालभते । तेन च न स्वर्गं लोकमपराध्नोति । इत्येकादशिनां विधिनैव द्वे एकादशिन्यौ द्रष्टव्ये । "सप्तदशैव पशून्मध्यमे यूप आलभेत" "षोडश षोडशेतरेषु" इति वचनात् । (श. प. १३ । २ । २ । १३) ॥ २ ॥ 
</details>

<details><summary>Eggeling</summary>

2. Concerning this they say, 'But, surely, the year is not taken possession of by him who spreads out (performs sacrifice for) a year in any other way than by means of the Seasonal sacrifices [^egg_786].' The Seasonal sacrifices, doubtless, are manifestly the year; and when he seizes the Seasonal victims [^egg_787], he then manifestly takes possession of the year. ‘And, assuredly, he who spreads out the year in any other way than with the (victims) of the set of eleven [^egg_788] (stakes) is deprived of his offspring (or

[^egg_786]: 309:1 On this point, cp. II, 6, 3, 1.--'Verily, imperishable is the righteousness of him who offers the Seasonal sacrifices; for such a one gains the year, and hence there is no cessation for him. He gains it in three divisions, he conquers it in three divisions. The year means the whole, and the whole is imperishable (without end). Moreover, he thereby becomes a Season, and as such goes to the gods; but there is no perishableness in the gods, and hence there is imperishable righteousness for him.'

[^egg_787]: 309:2 The Cāturmāsyas are the victims enumerated Vāj. S. XXIV, 14-19. The first six of them are the last (of the set of fifteen) bound to the thirteenth stake; whilst the remaining victims make up all the seven sets of fifteen victims bound to remaining stakes (14-21)--thus amounting to 121 domesticated animals, cf. XIII, 5, 1, 13, seq. In counting the stakes the central one is the first, then follows the one immediately south, and then the one immediately north of it, and thus alternately south and north. The reason why the name 'Cāturmāsya' is applied to the victims here referred to is that the deities for whose benefit they are immolated are the same, and follow the same order, as those to whom (the chief) oblations are made at the Seasonal sacrifices (viz. the constant ones--Agni, Soma, Savitr̥, Sarasvatī, Pūshan, and special ones, see II, 5, 1, 8-17; 5, 2, 7-16; 5, 3, 2-4; 5. 4, 2-10; 6, 1, 4-6; 6, 2, 9; 6, 3, 4-8).

[^egg_788]: 309:3 That is to say, he who seeks to gain the year by immolating only the Seasonal victims, and the sets of fifteen victims, and does not offer likewise the victims of the set (or rather two sets) of eleven  stakes. These two sets of eleven victims, tied to the twenty-one stakes (two being tied to the central stake), are to constitute the regular 'savanīyāḥ paśavaḥ' of the pressing-days of the Aśvamedha; and in XIII, 5, 1, 3, and 5, 3, 11, the author argues against those who (on the first, and third days) would immolate only twenty-one such victims, all of them sacred to Agni. As regards the second day, the author does not mention these particular victims, but this an scarcely be interpreted as an approval of twenty-one such victims, even though the number twenty-one certainly plays an important part on that day--seeing that Kātyāyana, XX, 4, 25, makes the two sets of eleven victims the rule for all three days. For the third day, on the other hand, the author of the Brāhmaṇa (XIII, 5, 3, 11) actually recommends the immolation of twenty-four bovine victims as 'savanīyāḥ paśavaḥ.' The deities of the first set of eleven victims (as perhaps also of the second set of the first day) are the same as those of the ordinary 'ekādaśinī' (see III, 9, 1, 62 1; and Vāj. S. XXIX, 58), whilst the second set (of the second day, at all events) has different deities (Vāj. S. XXIX, 60). On the central day these victims are added to the sets of fifteen victims bound there to each of the twenty-one stakes; the mode of distribution being the same as on the other two days, viz., so that the first victim of each set--that is the one devoted to Agni--is bound to the central stake, whilst of the remaining twenty victims one is assigned to each stake.

subjects) and cattle, and fails to reach heaven. This set of eleven (stakes), indeed, is just heaven [^egg_789], and the set of eleven (stakes) means offspring (or people) and cattle and when he lays hands on the (victims) of the (two) sets of eleven (stakes) he does not fail to reach heaven, and is not deprived of his offspring and cattle.

[^egg_789]: 310:1 Viz. inasmuch as the stakes stand right in front (to the east) of the sacrificial fire and ground, and the Sacrificer would thus miss the way to heaven if he were not to pass through the 'ekādaśinī.'
</details>


## ०३


<details open><summary>विश्वास-प्रस्तुतिः</summary>

प्प्रजा᳘पतिर्व्विरा᳘जमसृजत᳘॥  
सा ऽस्मात्सृष्टा प᳘राच्यैत्सा᳘ ऽश्वम्मे᳘ध्यं प्रा᳘विशत्तां᳘ दशि᳘भिरनु प्प्रा᳘युङ्क्त ता᳘माप्नोत्ता᳘माप्त्वा᳘ दशि᳘भिर᳘वारुन्द्ध य᳘द्दशि᳘न ऽआल᳘भते व्विरा᳘जमेव तैर्य्य᳘जमानो᳘ ऽवरुन्द्धे शत᳘मा᳘लभते शता᳘युर्व्वै पु᳘रुषः शते᳘न्द्रिय ऽआ᳘युरे᳘वेन्द्रियं᳘ वी᳘र्य्यमात्म᳘न्द्धत्ते॥
</details>

<details><summary>मूलम् - श्रीधरादि</summary>

प्प्रजा᳘पतिर्व्विरा᳘जमसृजत᳘॥  
सा ऽस्मात्सृष्टा प᳘राच्यैत्सा᳘ ऽश्वम्मे᳘ध्यं प्रा᳘विशत्तां᳘ दशि᳘भिरनु प्प्रा᳘युङ्क्त ता᳘माप्नोत्ता᳘माप्त्वा᳘ दशि᳘भिर᳘वारुन्द्ध य᳘द्दशि᳘न ऽआल᳘भते व्विरा᳘जमेव तैर्य्य᳘जमानो᳘ ऽवरुन्द्धे शत᳘मा᳘लभते शता᳘युर्व्वै पु᳘रुषः शते᳘न्द्रिय ऽआ᳘युरे᳘वेन्द्रियं᳘ वी᳘र्य्यमात्म᳘न्द्धत्ते॥
</details>

<details><summary>मूलम् - Weber</summary>

प्रजा᳘पतिर्विरा᳘जमसृजत᳟॥  
सास्मात्सृष्टा प᳘राच्येत्सा᳘श्वम् मे᳘ध्यम् प्रा᳘विशत्तां᳘ दशि᳘भिरनुप्रा᳘युङ्क्त ता᳘माप्नोत्ता᳘माप्त्वा᳘ दशि᳘भिर᳘वारुन्द्ध य᳘द्दशि᳘न आल᳘भते विरा᳘जमेव तैर्य᳘जमानोऽवरुन्द्धे शतमा᳘लभते शता᳘युर्वै पु᳘रुषः शते᳘न्द्रिय आ᳘युरेॗवेन्द्रियं᳘ वीर्य᳘मात्म᳘न्धत्ते॥
</details>

<details><summary>मूलम् - विस्वरम्</summary>

प्रजापतिर्विराजमसृजत । सा ऽस्मात्सृष्टा पराच्यैत् । सा ऽश्वं मेध्यं प्राविशत् । तां दशिभिरनु प्रायुंक्त । तामाप्नोत् । तामाप्त्वा दशिभिरवारुन्ध । यद्दशिन आलभते । विराजमेव तैर्यजमानो ऽवरुन्धे । शतमालभते । शतायुर्वै पुरुषः । शतेन्द्रियः । आयुरेवेन्द्रियं वीर्यमात्मन्धत्ते ॥ ३ ॥ 
</details>

<details><summary>हरिस्वामी</summary>

प्रजापतिर्विराजं विराडभिमानिनीं दशावयवां देवतां असृजत । देवतामहाभाग्येन तमेव प्राजापत्यमेत्य प्रविष्टां तां तत्रैव स्थितां दशिभिः पशुभिरन्वेष्टुं प्रयुक्तवान् । दशसंख्या प्रमाणं येषां से दशिनः पशवः । "प्रजापतये च वायवे च गोमृगः" इत्येवमादयः (वा. सं. २४ । ३०) (तेनान्यप्तवानवषाद्ववाश्च । ?) शतमालभते । दशिनां तच्च शतं यदपि दशोत्तरं, तथापि शतमुष्टा (?) दशनार्थं शतमित्याह ॥ ३ ॥ 
</details>

<details><summary>Eggeling</summary>

3. Prajāpati created the Virāj; when created, it went away from him, and entered the horse meet for sacrifice. He followed it up with sets of ten [^egg_790]

[^egg_790]: 310:2 The Virāj metre consists of (three) decasyllabic pādas.

 (beasts). He found it, and, having found it, he took possession of it by means of the sets of ten: when he seizes the sets of eleven (beasts), the Sacrificer thereby takes possession . of the Virāj. He seizes a hundred, for man has a life of a hundred (years) and a hundred energies: vital power and energy, vigour, he thus takes to himself.
</details>


## ०४


<details open><summary>विश्वास-प्रस्तुतिः</summary>

(त्त ऽए᳘) ए᳘कादश[[!!]] दश᳘त ऽआ᳘लभते॥  
(त ऽए) एकादशाक्षरा[[!!]] वै᳘ त्रिष्टु᳘बिन्द्रिय᳘मु वै᳘ व्वी᳘र्य्यन्त्रिष्टुबिन्द्रिय᳘स्यैव᳘[[!!]] व्वी᳘र्य्यस्या᳘वरुद्ध्या ऽए᳘कादश दश᳘त ऽआ᳘लभते द᳘श वै᳘ पशोः᳘ प्प्राणा᳘ ऽआ᳘त्मैकादशः᳘ प्प्राणै᳘रेव᳘ पशून्त्स᳘मर्द्धयति व्वैश्वदेवा᳘ भवन्ति व्वैश्वदेवो वा ऽअश्वो᳘ ऽश्वस्यैव᳘ सर्व्वत्वा᳘य बहुरूपा᳘ भवन्ति त᳘स्माद्बहुरूपाः᳘ पश᳘वो ना᳘नारूपा भवन्ति त᳘स्मान्ना᳘नारूपाः पश᳘वः॥
</details>

<details><summary>मूलम् - श्रीधरादि</summary>

(त्त ऽए᳘) ए᳘कादश[[!!]] दश᳘त ऽआ᳘लभते॥  
(त ऽए) एकादशाक्षरा[[!!]] वै᳘ त्रिष्टु᳘बिन्द्रिय᳘मु वै᳘ व्वी᳘र्य्यन्त्रिष्टुबिन्द्रिय᳘स्यैव᳘[[!!]] व्वी᳘र्य्यस्या᳘वरुद्ध्या ऽए᳘कादश दश᳘त ऽआ᳘लभते द᳘श वै᳘ पशोः᳘ प्प्राणा᳘ ऽआ᳘त्मैकादशः᳘ प्प्राणै᳘रेव᳘ पशून्त्स᳘मर्द्धयति व्वैश्वदेवा᳘ भवन्ति व्वैश्वदेवो वा ऽअश्वो᳘ ऽश्वस्यैव᳘ सर्व्वत्वा᳘य बहुरूपा᳘ भवन्ति त᳘स्माद्बहुरूपाः᳘ पश᳘वो ना᳘नारूपा भवन्ति त᳘स्मान्ना᳘नारूपाः पश᳘वः॥
</details>

<details><summary>मूलम् - Weber</summary>

एका᳘दश दश᳘त [^wbr_1] आ᳘लभते॥  
ए᳘कादशाक्षरा वै᳘ त्रिष्टु᳘बिन्द्रिय᳘मु वै᳘ वीर्यं᳘ त्रिष्टु᳘बिन्द्रिय᳘स्यैव᳘ वीर्य᳘स्या᳘वरुद्ध्या ए᳘कादश दश᳘त आ᳘लभते द᳘श वै᳘ पशोः᳘ प्राणा᳘ आॗत्मैकादशः᳘ प्राणै᳘रेव᳘ पशून्त्स᳘मर्धयति वैश्वदेवा᳘ भवन्ति वैश्वदेवो वा अश्वो᳘ऽश्वस्यैव᳘ सर्वत्वा᳘य बहुरूपा᳘ भवन्ति त᳘स्माद्बहुरूपाः᳘ पश᳘वो ना᳘नारूपा भवन्ति त᳘स्मान्ना᳘नारूपाः पश᳘वः॥  

[^wbr_1]: ए᳘कादश दश᳘त
</details>

<details><summary>मूलम् - विस्वरम्</summary>

एकादश दशत आलभते । एकादशाक्षरा वै त्रिष्टुप् । इंद्रियमु वै वीर्यं त्रिष्टुप् । इन्द्रियस्यैव वीर्यस्यावरुद्ध्यै । एकादश दशत आलभते । दश वै पशोः प्राणाः । आत्मैकादशः । प्राणैरेव पशून्त्समर्द्धयति । वैश्वदेवा भवन्ति । वैश्वदेवो वा अश्वः । अश्वस्यैव सर्वत्वाय । बहुरूपा भवन्ति । तस्माद्बहुरूपाः पशवः । नानारूपा भवन्ति । तस्मान्नानारूपाः पशवः ॥ ४ ॥ 
</details>

<details><summary>हरिस्वामी</summary>

**एकादश दशत** इति । "प्रजापतये च वायवे च" इत्यत आरभ्य एकादशैवैताः कंडिकाः । (वा. सं. २४ । ३०-४०) यासु दश दश पशवः ॥ ४ ॥ 

इति श्रीमदाचार्यहरिस्वामिनः कृतौ माध्यन्दिनीयशतपथब्राह्मणभाष्ये त्रयोदशे काण्डे द्वितीये ऽध्याये पञ्चमं ब्राह्मणम् ॥ १३ । २ । ५ ॥ 
</details>

<details><summary>Eggeling</summary>

4. Eleven decades [^egg_791] he seizes, for the Trishṭubh consists of eleven syllables, and the Trishṭubh means energy, vigour: thus it is for the obtainment of energy, vigour. Eleven decades he seizes, for in an animal there are ten vital airs, and the body: (trunk) is the eleventh: he thus supplies the animals with vital airs. They belong to all the gods for the completeness of the horse (sacrifice), for the horse belongs to all the gods. They are of many forms, whence beasts are of many forms; they are of distinct forms, whence beasts are of distinct forms.

[^egg_791]: 311:1 After the (349) domesticated animals have been secured to the stakes, sets of thirteen wild beasts are placed on the (twenty) spaces between the (twenty-one) stakes, making in all 260 wild beasts. From the 150th beast onward (enumerated Vāj. S. XXIV, 30-40) these amount to 111 beasts which here are called eleven decades; the odd beast not being taken into account, whilst in paragraph 3 above the first ten decades are singled out for symbolic reasons. These beasts are spread ever the twelfth (only the last seven Beasts of which belong to the first decade) and following spaces.
</details>

