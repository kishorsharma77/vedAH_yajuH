+++
title = "१"

+++


## ०१


<details open><summary>विश्वास-प्रस्तुतिः</summary>

उपवसथीये᳘ ऽहन्प्रातरु᳘दित ऽआदित्ये[[!!]]॥  
व्वा᳘चं व्वि᳘सृजते व्वा᳘चं व्विसृ᳘ज्य पञ्चगृहीतमा᳘ज्यं गृह्णीते त᳘त्र प᳘ञ्च हिरण्यशकलान्प्रा᳘स्यत्य᳘थैत᳘त्त्रय᳘ᳫँ᳘ समा᳘सिक्तं भवति द᳘धि म᳘धु घृतं᳘ पात्र्यां᳘ वा स्थाल्यां᳘ वोरुबिल्यां त᳘दुप᳘रिष्टाद्दर्भमुष्टिं नि᳘दधाति॥
</details>

<details><summary>मूलम् - श्रीधरादि</summary>

उपवसथीये᳘ ऽहन्प्रातरु᳘दित ऽआदित्ये[[!!]]॥  
व्वा᳘चं व्वि᳘सृजते व्वा᳘चं व्विसृ᳘ज्य पञ्चगृहीतमा᳘ज्यं गृह्णीते त᳘त्र प᳘ञ्च हिरण्यशकलान्प्रा᳘स्यत्य᳘थैत᳘त्त्रय᳘ᳫँ᳘ समा᳘सिक्तं भवति द᳘धि म᳘धु घृतं᳘ पात्र्यां᳘ वा स्थाल्यां᳘ वोरुबिल्यां त᳘दुप᳘रिष्टाद्दर्भमुष्टिं नि᳘दधाति॥
</details>

<details><summary>मूलम् - Weber</summary>

उपवसथीये᳘ ऽहन्प्रातरु᳘दित आदित्ये᳟॥  
वा᳘चं वि᳘सृजते वा᳘चं विसृ᳘ज्य पञ्चगृहीतमा᳘ज्यं गृह्णीते त᳘त्र प᳘ञ्च हिरण्यशकलान्प्रा᳘स्यत्य᳘थैत᳘त्त्रय᳘ᳫं᳘ समा᳘सिक्तम् भवति द᳘धि म᳘धु घृत᳘म् पात्र्यां᳘ वा स्थाल्यां᳘ वोरुबिल्यां त᳘दुप᳘रिष्टाद्दर्भमुष्टिं नि᳘दधाति॥
</details>

<details><summary>मूलम् - विस्वरम्</summary>

उपवसथीये ऽहन्प्रातरुदित आदित्ये वाचं विसृजते । वाचं विसृज्य पञ्चगृहीतमाज्यं गृह्णीते । तत्र पञ्च हिरण्यशकलान्प्रास्यति । अथैतत्त्रयं समासिक्तं भवति- दधि, मधु, घृतम् । पात्र्यां वा स्थाल्यां वोरुबिल्याम् । तदुपरिष्टाद्दर्भमुष्टिं निदधाति ॥ १ ॥ 
</details>

<details><summary>सायणः</summary>

यस्य निःश्वसितं वेदा यो वेदेभ्यो ऽखिलं जगत् । 
निर्ममे तमहं वन्दे विद्यातीर्थमहेश्वरम् ॥ १ ॥
 
औपवसथ्यदिवसात्प्राचीने दिवसे कर्तव्यं प्रयोगमभिधाय तथा तस्मिन्दिवसे कर्तव्यमभिधत्ते- **उपवसथीये ऽहन्नि**त्यादिना [^१_४१] । 'प्रातरुदित आदित्ये वाचं विसृजते' यजमानः । 'वाचं विसृज्य' इत्यत्र पूर्वकालमात्रे क्त्वा-प्रत्ययः । न हि तत्र पूर्वोत्तरक्रिययोः समानकर्तृत्वमस्ति । यजमानस्य वाग्विसर्जनादध्वर्योराज्यग्रहणादिति । पात्री शरावाकारा, स्थाली तु पिठराकारा, 'उरुबिल्यां' महामुख्याम् । व्यत्ययेन ङीप्प्रत्ययः । **तदुपरिष्टादि**ति । यत्र पात्र्यां स्थाल्यां वा दध्यादित्रयं समासिक्तं तदुपरिष्टादित्यर्थः ॥ १ ॥ 

[^१_४१]: औपवसथ्ये व्विसृष्टवाचि पंचगृहीतं हिरण्यशकलान् प्रास्यति पंच ॥ दधि मधु घृतं पात्र्याꣳ समासिच्य स्थाल्यां वा महामुख्यां कुशमुष्टिं चोपर्युभयमादाय चित्यारोहणं नमस्त इति । का. श्रौ. सू. १८ । २२ । २३ । 
</details>

<details><summary>Eggeling</summary>

1. On the day of preparation, early in the morning, when the sun has risen, he releases his speech.

 Having released his speech, he takes clarified butter, in five ladlings, and throws five chips of gold thereon. Then these three (materials), sour curds, honey and ghee, are poured together, either into a dish, or a pot with a wide mouth; and he puts a handful of sacrificial grass thereon.
</details>


## ०२


<details open><summary>विश्वास-प्रस्तुतिः</summary>

(त्य᳘) अ᳘थाग्निमा᳘रोहति॥  
न᳘मस्ते ह᳘रसे शोचि᳘षे न᳘मस्ते ऽअस्त्वर्चि᳘ष ऽइत्य᳘त्रैष स᳘र्व्वो ऽग्निः सं᳘स्कृतः स᳘ ऽए᳘षो ऽत्र त᳘स्मा ऽअ᳘लं य᳘द्धिᳫँ᳭स्याद्यं जि᳘हिᳫँ᳭सिषेद्य᳘मु वा᳘ ऽएष᳘ हिन᳘स्ति ह᳘रसा वैनᳫँ᳭ शोचि᳘षा वा ऽर्चि᳘षा वा हिन᳘स्ति त᳘थो हैनमेष᳘ ऽएतैर्न᳘ हिनस्त्यन्यां᳘स्ते ऽअस्म᳘त्तपन्तु हेत᳘यः पावको᳘ ऽअस्म᳘भ्यᳫँ᳭ शिवो᳘ भवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - श्रीधरादि</summary>

(त्य᳘) अ᳘थाग्निमा᳘रोहति॥  
न᳘मस्ते ह᳘रसे शोचि᳘षे न᳘मस्ते ऽअस्त्वर्चि᳘ष ऽइत्य᳘त्रैष स᳘र्व्वो ऽग्निः सं᳘स्कृतः स᳘ ऽए᳘षो ऽत्र त᳘स्मा ऽअ᳘लं य᳘द्धिᳫँ᳭स्याद्यं जि᳘हिᳫँ᳭सिषेद्य᳘मु वा᳘ ऽएष᳘ हिन᳘स्ति ह᳘रसा वैनᳫँ᳭ शोचि᳘षा वा ऽर्चि᳘षा वा हिन᳘स्ति त᳘थो हैनमेष᳘ ऽएतैर्न᳘ हिनस्त्यन्यां᳘स्ते ऽअस्म᳘त्तपन्तु हेत᳘यः पावको᳘ ऽअस्म᳘भ्यᳫँ᳭ शिवो᳘ भवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - Weber</summary>

अ᳘थाग्निमा᳘रोहति॥  
न᳘मस्ते ह᳘रसे शोचि᳘षे न᳘मस्ते अस्त्वर्चि᳘ष इत्य᳘त्रैष स᳘र्वो ऽग्निः स᳘ᳫं᳘स्कृतः स᳘ एॗषो ऽत्र त᳘स्मा अ᳘लं य᳘द्धिंस्याद्यं जि᳘हिंसिषेद्य᳘मु वा᳘ एष᳘ हिन᳘स्ति ह᳘रसा वैनं शोचि᳘षा वार्चि᳘षा वा हिनस्ति त᳘थो हैनमेष᳘ एतैर्न᳘ हिनस्त्यन्या᳘ᳫं᳘स्ते अस्म᳘त्तपन्तु हेत᳘यः पावको᳘ अस्म᳘भ्यं शिवो᳘ भवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - विस्वरम्</summary>

अथाग्निमारोहति- **"नमस्ते हरसे शोचिषे, नमस्ते ऽअस्त्वर्चिषे"**- इति । अत्रैष सर्वो ऽग्निः संस्कृतः । स एषो ऽत्र तस्मा अलम्- यद्धिंस्यात् । यं जिहिंसिषेत्, यमु वा एष हिनस्ति । हरसा वैनं शोचिषा वा ऽर्चिषा वा हिनस्ति । तथो हैनमेष एतैर्न हिनस्ति । **"अन्यांस्ते अस्मत्तपन्तु हेतयः, पावको अस्मभ्यं शिवो भव"**- (वा. सं. १७ । ११) इति । यथैव यजुस्तथा बन्धुः ॥ २ ॥ 
</details>

<details><summary>सायणः</summary>

**अथाग्निमारोहती**ति । दर्भमुष्टिनिधानानन्तरं तदाज्यं दध्यादि-चादाय 'नमस्ते' इति मन्त्रेणाग्निमारोहेत् । अत एव कात्यायनः- "उभयमादाय चित्यारोहणं नमस्त इति" (१८ । २३) इति । आरोहणे 'नमस्ते' इत्यस्य मन्त्रस्य पूर्वार्द्धस्य पाठे प्रयोजनमाह- **अत्रैष सर्वो ऽग्निरि**ति । 'अत्र' अस्मिन्नवसरे 'एषो ऽग्निः सर्वः संस्कृतः' साकल्येन कृतसंस्कारः अतो ऽत्र स एषो ऽग्निः यद्वस्तु हिंस्यात् यं जिहिंसिषेत् तस्मै 'अलं' समर्थः हननेच्छाया हननस्य चेत्युभयस्यापि समर्थः । 'सः' च 'यं' 'हिनस्ति' 'एनं' 'हरसा' 'शोचिषा' वा, 'अर्चिषा' 'वा हिनस्ति' । अतश्चास्य मन्त्रभागस्य पाठेन 'एनम्' 'अध्वर्युम्' 'एतैः' हरःप्रभृतिभिः 'न हिनस्ति' । 'हर' इति हरणसमर्थं तेजः, 'शोचिः-' इति शोचनसमर्थम्, 'अर्चिः' इति तदहतं प्रशस्तं तेजः । मन्त्रस्य द्वितीयार्धं स्पष्टार्थमित्याह- **अन्यांस्ते अस्मदि**ति । हे अग्ने ! 'ते हरसे नमो ऽस्तु,' 'शोचिषे नमो ऽस्तु' । तथा 'ते अर्चिषे नमो ऽस्तु' । 'अन्यान्' अस्मच्छत्रून् 'ते हेतयः' हरःप्रभृतयः 'तपन्तु' । 'अस्मभ्यं' तु त्वं 'पावकः शिवः' च 'भव' ॥ २ ॥ 
</details>

<details><summary>Eggeling</summary>

2. He then mounts the fire-altar, with (Vāj. S. XVII, II), 'Homage be to thy heat, thy fire [^egg_309]! homage be to thy flame!'--for that Agni has now been completely restored, and he now is equal to injuring whomever he might wish to injure; and whomever he injures, he injures either by his heat, or by his fire, or by his flame; in this way he does not injure him thereby (etaiḥ);--'Let thy darts burn others than us! unto us be thou bright and propitious!' as the text, so the sense.

[^egg_309]: 182:1 Or, 'Homage be to thy burning (consuming) fire!' as Mahīdhara takes 'harase śocishe,' and perhaps also the Brāhmaṇa, though 'etaiḥ,' used in reference to Agni's weapons, would rather seem to indicate a plurality of them.
</details>


## ०३


<details open><summary>विश्वास-प्रस्तुतिः</summary>

(रा) आरु᳘ह्याग्नि᳘ᳫँ᳘ स्वयमातृण्णां व्या᳘घारयति॥  
(त्या᳘) आ᳘ज्येन पञ्चगृहीते᳘न त᳘स्योक्तो ब᳘न्धुः॥
</details>

<details><summary>मूलम् - श्रीधरादि</summary>

(रा) आरु᳘ह्याग्नि᳘ᳫँ᳘ स्वयमातृण्णां व्या᳘घारयति॥  
(त्या᳘) आ᳘ज्येन पञ्चगृहीते᳘न त᳘स्योक्तो ब᳘न्धुः॥
</details>

<details><summary>मूलम् - Weber</summary>

आरु᳘ह्याग्नि᳘ᳫं᳘ स्वयमातृणां व्या᳘घारयति॥  
आ᳘ज्येन पञ्चगृहीते᳘न त᳘स्योक्तो ब᳘न्धुः॥
</details>

<details><summary>मूलम् - विस्वरम्</summary>

आरुह्याग्निं स्वयमातृण्णां व्याघारयत्याज्येन पञ्चगृहीतेन । तस्योक्तो बन्धुः ॥ ३ ॥ 
</details>

<details><summary>सायणः</summary>

अग्निमारुह्य किं कुर्यादित्याह- **आरुह्याग्निमि**ति [^१_४२] । प्रथममध्यमोत्तमासु चितिषु तिस्रः स्वयमातृण्णा उपधीयन्ते । तत्र तृतीयायां स्वयमातृण्णायां व्याघारणक्रियाया ईप्सिततमत्वात्स्वयमातृण्णामिति द्वितीया । व्याघारणं नाम एकस्मात्कोणात्कोणान्तरं प्रत्याज्यधाराक्षारणम् । तच्च व्याघारणं 'पञ्चगृहीतेनाज्येन' क्रियत इति 'तस्य' उभयस्य ब्राह्मणं प्रागुक्तमित्याह- **आज्येने**ति ॥ ३ ॥ 

[^१_४२]: स्वयमातृण्णायां पंचगृहीतं जुहोति नाभिवद्धिरण्यादर्शनं च । का. श्रौ. सू. १८ । २४ । 
</details>

<details><summary>Eggeling</summary>

3. Having mounted the altar, he makes the libation of fivefold-taken ghee on the naturally-perforated (brick): the significance of this has been explained [^egg_310].

[^egg_310]: 182:2 See VII, 2, 3, 4; VIII, 6, 3, 15.
</details>


## ०४


<details open><summary>विश्वास-प्रस्तुतिः</summary>

स्वयमातृण्णां व्या᳘घारयति॥  
प्राणः᳘ स्वयमातृण्णा᳘ प्राणे तद᳘न्नं दधाति॥
</details>

<details><summary>मूलम् - श्रीधरादि</summary>

स्वयमातृण्णां व्या᳘घारयति॥  
प्राणः᳘ स्वयमातृण्णा᳘ प्राणे तद᳘न्नं दधाति॥
</details>

<details><summary>मूलम् - Weber</summary>

स्वयमातृणां व्या᳘घारयति॥  
प्राणः᳘ स्वयमातृणा᳘ प्राणे तद᳘न्नं दधाति॥
</details>

<details><summary>मूलम् - विस्वरम्</summary>

स्वयमातृण्णां व्याघारयति । प्राणः स्वयमातृण्णा । प्राणे तदन्नं दधाति ॥ ४ ॥ 
</details>

<details><summary>सायणः</summary>

अथ व्याघारणस्य स्वयमातृण्णाधारकत्वं प्रशंसति- **स्वयमातृण्णामि**ति । स्वयमातृण्णायाः प्राणत्वं सप्तमकाण्डे ऽभिहितम्- "प्राणो वै स्वयमातृण्णा प्राणो ह्येवैतत्स्वयमात्मानमातृन्ते" (श. प. ४ । २ । २) इति । अतश्चाग्निसंबन्धिनि प्राणे तदाज्यलक्षणमन्नं निहितवान्भवति ॥ ४ ॥ 
</details>

<details><summary>Eggeling</summary>

4. On the naturally-perforated (brick) he makes the libation--the naturally-perforated one is the breath: into (the channel of) the breath he thus puts food.
</details>


## ०५


<details open><summary>विश्वास-प्रस्तुतिः</summary>

य᳘द्वेव᳘ स्वयमातृण्णां व्याघार᳘यति॥  
(त्यु) उत्तरवेदि᳘र्है᳘षा ऽग्नेर᳘थ या᳘ममूं पू᳘र्व्वां व्याघार᳘यत्यध्वर᳘स्य सा᳘ ऽथ है᳘षा ऽग्नेस्ता᳘मेतद्व्या᳘घारयति॥
</details>

<details><summary>मूलम् - श्रीधरादि</summary>

य᳘द्वेव᳘ स्वयमातृण्णां व्याघार᳘यति॥  
(त्यु) उत्तरवेदि᳘र्है᳘षा ऽग्नेर᳘थ या᳘ममूं पू᳘र्व्वां व्याघार᳘यत्यध्वर᳘स्य सा᳘ ऽथ है᳘षा ऽग्नेस्ता᳘मेतद्व्या᳘घारयति॥
</details>

<details><summary>मूलम् - Weber</summary>

य᳘द्वेव᳘ स्वयमातृणां व्याघार᳘यति॥  
उत्तरवेदि᳘र्हैॗषाग्नेर᳘थ या᳘ममूम् पू᳘र्वां व्याघार᳘यत्यध्वर᳘स्य सा᳘थ हैॗषाग्नेस्ता᳘मेतद्व्या᳘घारयति॥
</details>

<details><summary>मूलम् - विस्वरम्</summary>

यद्वेव स्वयमातृण्णां व्याघारयति । उत्तरवेदिर्हैषा ऽग्नेः । अथ याममूं पूर्वां व्याघारयति- अध्वरस्य सा । अथ हैषा ऽग्नेः । तामेतद्व्याघारयति ॥ ५ ॥ 
</details>

<details><summary>सायणः</summary>

प्रकारान्तरेणापि स्वयमातृण्णायां व्याघारणमुपपादयति- **यद्वेवे**ति । 'एषा' स्वयमातृण्णा 'अग्नेः' 'उत्तरवेदिः' खलु । 'अथ याममूं' बुद्धौ परामर्शः । पूर्वामुत्तरवेदिं व्याघारयति, सा पुनः सोमयागस्य । अतो ऽस्यां स्वयमातृण्णायां व्याघारणेन 'अग्नेस्ताम्' उत्तरवेदिं व्याघारयति ॥ ५ ॥ 
</details>

<details><summary>Eggeling</summary>

5. And, again, as to why he offers on the naturally-perforated one;--this (brick) is an uttara-vedi (high-altar) of Agni (the fire-altar); and that former libation which he makes [^egg_311] belongs to the

[^egg_311]: 182:3 See III, 5, 2, 9-11; the libation of ghee there offered on the  uttara-vedi being preparatory to the leading forward of the fire to the high-altar.

 Soma-sacrifice, but this one belongs to the fire-altar; this he now offers.
</details>


## ०६


<details open><summary>विश्वास-प्रस्तुतिः</summary>

प᳘श्यंस्त᳘त्र हि᳘रण्यं व्या᳘घारयति॥  
प्रत्य᳘क्षं वै तद्यत्प᳘श्यति प्रत्य᳘क्ष᳘ᳫँ᳘ सोत्तरवेदिः प्रा᳘स्ता ऽए᳘वेह᳘ भवन्ति परो᳘ ऽक्षं वै तद्यत्प्रा᳘स्ताः परो᳘ ऽक्षमिय᳘मुत्तरवेदिः᳘॥
</details>

<details><summary>मूलम् - श्रीधरादि</summary>

प᳘श्यंस्त᳘त्र हि᳘रण्यं व्या᳘घारयति॥  
प्रत्य᳘क्षं वै तद्यत्प᳘श्यति प्रत्य᳘क्ष᳘ᳫँ᳘ सोत्तरवेदिः प्रा᳘स्ता ऽए᳘वेह᳘ भवन्ति परो᳘ ऽक्षं वै तद्यत्प्रा᳘स्ताः परो᳘ ऽक्षमिय᳘मुत्तरवेदिः᳘॥
</details>

<details><summary>मूलम् - Weber</summary>

प᳘श्यंस्त᳘त्र हि᳘रण्यं व्या᳘घारयति॥  
प्रत्य᳘क्षं वै तद्यत्प᳘श्यति प्रत्य᳘क्षᳫं सोत्तरवेदिः प्रा᳘स्ता एॗवेह᳘ भवन्ति परो᳘ ऽक्षं वै तद्यत्प्रा᳘स्ताः परो᳘ ऽक्षमिय᳘मुत्तरवेदिः᳟॥
</details>

<details><summary>मूलम् - विस्वरम्</summary>

पश्यंस्तत्र हिरण्यं व्याघारयति । प्रत्यक्षं वै तत्- यत्पश्यति । प्रत्यक्षं सोत्तरवेदिः । प्रास्ता एवेह भवन्ति । परो ऽक्षं वै तद्- यत्प्रास्ताः । परो ऽक्षमियमुत्तरवेदिः ॥ ६ ॥ 
</details>

<details><summary>सायणः</summary>

ननु यद्येषा स्वयमातृण्णा ऽग्नेरुत्तरवेदिस्तर्हि तद्व्याघारणं पूर्वोत्तरवेदिवद् हिरण्यदर्शनादिपूर्वकत्वेन भवितव्यमित्यत आह- **पश्यंस्तत्रे**ति । प्रत्यक्षं सोत्तरवेदिसंयुक्तमन्त्रादिनिर्मितत्वाभावेनौपचारिकोत्तरवेदित्वाद्व्याघारणमित्यर्थः ॥ ६ ॥ 
</details>

<details><summary>Eggeling</summary>

6. On that (former) occasion he makes the libation whilst looking at the gold; for distinct is what one sees, and distinct was that high-altar; and thrown down [^egg_312], indeed, are (the gold chips) on this occasion, and indistinct is what is thrown down, and indistinct is this high-altar.

[^egg_312]: 183:1 Each time he has poured out some of the ghee on one of the corners, or in the centre, of the stone; he throws one of the chips of gold thereon, without looking at it.
</details>


## ०७


<details open><summary>विश्वास-प्रस्तुतिः</summary>

स्वाहाकारे᳘ण तां व्या᳘घारयति॥  
प्रत्य᳘क्षं वै तद्य᳘त्स्वाहाकारः᳘ प्रत्य᳘क्ष᳘ᳫँ᳘ सोत्तरवेदि᳘र्व्वेट्कारे᳘णेमां᳘ परो᳘ ऽक्षं वै तद्य᳘द्वेट्कारः᳘ परो᳘ ऽक्षमिय᳘मुत्तरवेदिरा᳘ज्येना᳘ज्येन᳘ ह्युत्तरवेदिं᳘ व्याघार᳘यन्ति पञ्चगृहीते᳘न पञ्चगृहीते᳘न᳘ ह्युत्तरवेदिं᳘ व्याघार᳘यन्ति व्यतिहा᳘रं व्यतिहा᳘र᳘ᳫँ᳘ ह्युत्तरवेदिं᳘ व्याघार᳘यन्ति॥
</details>

<details><summary>मूलम् - श्रीधरादि</summary>

स्वाहाकारे᳘ण तां व्या᳘घारयति॥  
प्रत्य᳘क्षं वै तद्य᳘त्स्वाहाकारः᳘ प्रत्य᳘क्ष᳘ᳫँ᳘ सोत्तरवेदि᳘र्व्वेट्कारे᳘णेमां᳘ परो᳘ ऽक्षं वै तद्य᳘द्वेट्कारः᳘ परो᳘ ऽक्षमिय᳘मुत्तरवेदिरा᳘ज्येना᳘ज्येन᳘ ह्युत्तरवेदिं᳘ व्याघार᳘यन्ति पञ्चगृहीते᳘न पञ्चगृहीते᳘न᳘ ह्युत्तरवेदिं᳘ व्याघार᳘यन्ति व्यतिहा᳘रं व्यतिहा᳘र᳘ᳫँ᳘ ह्युत्तरवेदिं᳘ व्याघार᳘यन्ति॥
</details>

<details><summary>मूलम् - Weber</summary>

स्वाहाकारे᳘ण तां व्या᳘घारयति॥  
प्रत्य᳘क्षं वै तद्य᳘त्स्वाहाकारः᳘ प्रत्य᳘क्षᳫं सोत्तरवेदि᳘र्वेट्कारे᳘णेमा᳘म् परो᳘ ऽक्षं वै तद्य᳘द्वेट्कारः᳘ परो᳘ ऽक्षमिय᳘मुत्तरवेदिरा᳘ज्येना᳘ज्येनॗ ह्युत्तरवेदिं᳘ व्याघार᳘यन्ति पञ्चगृहीते᳘न पञ्चगृहीते᳘नॗ ह्युत्तरवेदिं᳘ व्याघार᳘यन्ति व्यतिहा᳘रं व्यतिहाॗरᳫं ह्युत्तरवेदिं᳘ व्याघार᳘यन्ति॥
</details>

<details><summary>मूलम् - विस्वरम्</summary>

स्वाहाकारेण तां व्याघारयति । प्रत्यक्षं वै तत्- यत्स्वाहाकारः । प्रत्यक्षं सा- उत्तरवेदिः । वेट्कारेणेमाम् । परो ऽक्षं वै तद्- यद्वेट्कारः । परो ऽक्षमियमुत्तरवेदिः । आज्येन । आज्येन ह्युत्तरवेदिं व्याघारयन्ति । पञ्चगृहीतेन । पञ्चगृहीतेन ह्युत्तरवेदिं व्याघारयन्ति । व्यतिहारम् । व्यतिहारं ह्युत्तरवेदिं व्याघारयन्ति ॥ ७ ॥ 
</details>

<details><summary>सायणः</summary>

स्वाहाकारस्य सर्वत्र हविःप्रदानार्थसाधनत्वेन- प्रत्यक्षत्वम्, वेट्कारस्य तु तथात्वाभावेन परो ऽक्षत्वम् । आज्येन पञ्चगृहीतेन व्यतिहारमुत्तरवेदेर्व्याघारणात्तथैवास्या अपि उत्तरवेदित्वेन व्याघारणमुपपन्नमित्याह- **आज्येनेत्यादिना व्यतिहारमि**त्यन्तेन । पूर्वं दक्षिणांसे व्याघारणम् । तत उत्तरश्रोणौ, पश्चाद्दक्षिणश्रोणौ, तत उत्तरांसे, ततो मध्ये, इत्ययं क्रमो विवक्षितः ॥ ७ ॥ 
</details>

<details><summary>Eggeling</summary>

7. With the Svāhā-call he makes the libation on that (high-altar), for distinct (manifest) is the Svāhā, and distinct is that high-altar; but with the Veṭ-call (he offers) on this (brick), for indistinct is the Veṭ-call, and indistinct is this high-altar. With ghee (they offer), for with ghee they offer on the high-altar;--with fivefold-taken (ghee), for with fivefold-taken (ghee) they offer on the high-altar:--by turns (he makes the libations), for by turns [^egg_313] they make the libations on the high-altar.

[^egg_313]: 183:2 That libation was made crosswise--first on the right shoulder, then on the left thigh, then on the right thigh, then on the left shoulder, and finally in the centre, of the (navel of the) high-altar. In the same way he offers crosswise on the svayamātr̥ṇṇā brick.
</details>


## ०८


<details open><summary>विश्वास-प्रस्तुतिः</summary>

नृष᳘दे व्वेडि᳘ति॥  
प्राणो वै᳘ नृष᳘न्मनु᳘ष्या न᳘रस्त᳘द्यो ऽयं᳘ मनु᳘ष्येषु प्रा᳘णो ऽग्निस्त᳘मेत᳘त्प्रीणात्यप्सुष᳘दे व्वेडि᳘ति᳘ यो ऽप्स्वग्निस्त᳘मेत᳘त्प्रीणाति बहिर्ष᳘दे व्वेडि᳘ति य ऽओ᳘षधिष्वग्निस्त᳘मेत᳘त्प्रीणाति व्वनस᳘दे व्वेडि᳘ति यो व्व᳘नस्प᳘तिष्वग्निस्त᳘मेत᳘त्प्रीणाति स्वर्व्वि᳘दे व्वेडि᳘त्यय᳘मग्निः᳘ स्वर्व्वि᳘दिम᳘मे᳘वैत᳘दग्निं᳘ प्रीणाति॥
</details>

<details><summary>मूलम् - श्रीधरादि</summary>

नृष᳘दे व्वेडि᳘ति॥  
प्राणो वै᳘ नृष᳘न्मनु᳘ष्या न᳘रस्त᳘द्यो ऽयं᳘ मनु᳘ष्येषु प्रा᳘णो ऽग्निस्त᳘मेत᳘त्प्रीणात्यप्सुष᳘दे व्वेडि᳘ति᳘ यो ऽप्स्वग्निस्त᳘मेत᳘त्प्रीणाति बहिर्ष᳘दे व्वेडि᳘ति य ऽओ᳘षधिष्वग्निस्त᳘मेत᳘त्प्रीणाति व्वनस᳘दे व्वेडि᳘ति यो व्व᳘नस्प᳘तिष्वग्निस्त᳘मेत᳘त्प्रीणाति स्वर्व्वि᳘दे व्वेडि᳘त्यय᳘मग्निः᳘ स्वर्व्वि᳘दिम᳘मे᳘वैत᳘दग्निं᳘ प्रीणाति॥
</details>

<details><summary>मूलम् - Weber</summary>

नृष᳘दे वेडि᳘ति॥  
प्राणो वै᳘ नृष᳘न्मनुॗष्या न᳘रस्तॗद्यो ऽय᳘म् मनुॗष्येषु प्राॗणो ऽग्निस्त᳘मेत᳘त्प्रीणात्यप्सुष᳘दे वेडि᳘तिॗ यो ऽप्स्वग्निस्त᳘मेत᳘त्प्रीणाति बहिर्ष᳘दे वेडि᳘ति य ओ᳘षधिष्वग्निस्त᳘मेत᳘त्प्रीणाति वनस᳘दे वेडि᳘ति यो व᳘नस्प᳘तिष्वग्निस्त᳘मेत᳘त्प्रीणाति स्वर्वि᳘दे वेडि᳘त्यय᳘मग्निः᳘ स्वर्वि᳘दिम᳘मेॗवैत᳘दग्नि᳘म् प्रीणाति॥
</details>

<details><summary>मूलम् - विस्वरम्</summary>

**"नृषदे वेट्"**- इति । प्राणो वै नृषत्, मनुष्या नरः । तद् यो ऽयं मनुष्येषु प्राणो ऽग्निस्तमेतत्प्रीणाति । **"अप्सुषदे वेट्”**- इति । यो ऽप्स्वग्निः- तमेतत्प्रीणाति । **"बर्हिषदे वेट्"**- इति । य ओषधिष्वग्निः- तमेतत्प्रीणाति । **"वनसदे वेट्"**- इति । यो वनस्पतिष्वग्निः- तमेतत्प्रीणाति । **"स्वर्विदे वेट्"**- (वा. सं १७ । १२) इति । अयमग्निः स्वर्विद् । इममेवैतदग्निं प्रीणाति ॥ ८ ॥ 
</details>

<details><summary>सायणः</summary>

अथ क्रमेण व्याघारणमन्त्रान्प्रदर्शयन् व्याचष्टे- **नृषदे वेडि**ति [^१_४३] । नृषु सीदतीति नृषत् इति प्राणव्यतिरिक्तमपि संग्रहीतुं शक्यत इति विवक्षितो ऽर्थो दर्शितः- **प्राणो वै नृषदि**ति । नृषदित्यत्र नृशब्दस्य प्रसिद्ध एवार्थो विवक्षितो नेतर इत्युक्तं- **मनुष्या नर** इति । एतन्मंत्रसाध्यव्याघारणस्य फलमुक्तं- **तद्यो ऽयमि**ति । 'वेट्' इति सम्प्रदानार्थीयो निपातः । 'नृषदे' मनुष्येषु वर्तमानाय प्राणरूपायाग्नये 'वेट्' इदमाज्यरूपं हविर्दत्तमित्यर्थः । **अयमग्निः स्वर्विदि**ति । 'अयं' सञ्चितो ऽग्निः 'स्वर्वित्' स्वर्गं लम्भयतीति स्वर्वित् । स्पष्टार्थमन्यत् ॥ ८ ॥ 

[^१_४३]: नृषदे वेडिति प्रतिमंत्रम् । का. श्रौ. सू. १८ । २४ । 
</details>

<details><summary>Eggeling</summary>

8. [He offers, with, Vāj. S. XVII, 12, a-c resp.], 'To the man-seated, veṭ!'--the man-seated one, doubtless, is the breath, and men mean human beings: he thereby gratifies that fire (or Agni), the breath, which is in human beings;--'To the water-seated, veṭ!--he thereby gratifies the fire which is in the waters;--'To the barhis-seated, veṭ!' he

thereby gratifies the fire which is in plants [^egg_314];--'To the wood-seated, veṭ!'--he thereby gratifies the fire which is in trees;--'To the heaven-winning, veṭ!'--the heaven-winning one is this Agni (citya): it is this Agni he thereby gratifies.

[^egg_314]: 184:1 Inasmuch as 'barhis' is the sacrificial grass spread over the vedi, or altar-ground.
</details>


## ०९


<details open><summary>विश्वास-प्रस्तुतिः</summary>

य᳘द्वेवा᳘ह॥  
नृष᳘दे व्वे᳘डप्सुष᳘दे व्वेडि᳘त्य᳘स्यै᳘वैता᳘न्यग्नेर्ना᳘मानि ता᳘न्येत᳘त्प्रीणाति ता᳘नि हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्यते᳘ ऽथो ऽएता᳘ने᳘वैत᳘दग्नी᳘नस्मि᳘न्नग्नौ᳘[[!!]] नामग्रा᳘हं दधाति॥
</details>

<details><summary>मूलम् - श्रीधरादि</summary>

य᳘द्वेवा᳘ह॥  
नृष᳘दे व्वे᳘डप्सुष᳘दे व्वेडि᳘त्य᳘स्यै᳘वैता᳘न्यग्नेर्ना᳘मानि ता᳘न्येत᳘त्प्रीणाति ता᳘नि हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्यते᳘ ऽथो ऽएता᳘ने᳘वैत᳘दग्नी᳘नस्मि᳘न्नग्नौ᳘[[!!]] नामग्रा᳘हं दधाति॥
</details>

<details><summary>मूलम् - Weber</summary>

य᳘द्वेवा᳘ह॥  
नृष᳘दे वे᳘डप्सुष᳘दे वेडि᳘त्यस्यैॗवैता᳘न्यग्नेर्ना᳘मानि ता᳘न्येत᳘त्प्रीणाति ता᳘नि हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्य᳘ते ऽथो एता᳘नेॗवैत᳘दग्नी᳘नस्मि᳘न्नग्नौ᳘ नामग्रा᳘हं दधाति॥
</details>

<details><summary>मूलम् - विस्वरम्</summary>

यद्वेवाह- नृषदे वेडप्सुषदे वेडिति । अस्यैवैतान्यग्नेर्नामानि । तान्येतत्प्रीणाति । तानि हविषा देवतां करोति । यस्यै वै देवतायै हविर्गृह्यते- सा देवता । न सा- यस्यै न गृह्यते । अथो एतानेवैतदग्नीनस्मिन्नग्नौ नामग्राहं दधाति ॥ ९ ॥ 
</details>

<details><summary>सायणः</summary>

प्रकारान्तरेण मन्त्राणामभिधानं प्रशंसति- **यद्वेवाहे**ति । **अप्सुषदे वेडिती**ति । अत्रेतिशब्दः प्रकारवाची । तेन बर्हिषदे वेडित्यादीन्यपि संगृहीतानि भवन्ति । 'एतानि' नृषदित्यादीनि 'अस्यैव' संचिताग्नेः 'नामानि' अस्य सर्वात्मकत्वेन मनुष्यादिस्थिताग्न्यात्मकत्वात् । अत एतेन तान्येव नामानि प्रीणितवान् भवति । न केवलं तेषां प्रीणनम्, अपि तु देवतात्वसंपत्तिरपीत्याह- **तानी**ति । 'यस्यै' खलु 'देवतायै हविर्गृह्यते सा देवता' 'यस्यै' पुनः न गृह्यते, 'सा देवता' 'न' भवति । अतो ऽत्र नृषदादिनामानि चतुर्थ्यन्तान्युच्चार्य होमविधानात्तदर्थं हविर्ग्रहणमिति हविषा तानि नामानि देवताः कृतवान् भवति । किञ्च नृषदादिशब्दाभिधेयान् 'अग्नीन् नामग्राहम्' 'अस्मिन्' संचिते ऽग्नौ निदधाति ॥ ९ ॥ 
</details>

<details><summary>Eggeling</summary>

9. And as to why he says, 'To the man-seated, veṭ! To the water-seated, veṭ!' &c., these are names of this Agni: these names he thereby pleases. By means of the oblation he makes them a deity: for whatever deity the oblation is prepared, that deity (they are), not that deity for whom it is not prepared. And, in calling them by their names, he also thereby places those fires along with this fire.
</details>


## १०


<details open><summary>विश्वास-प्रस्तुतिः</summary>

प᳘ञ्चैता ऽआ᳘हुतीर्जुहोति॥  
प᳘ञ्चचितिको ऽग्निः प᳘ञ्च ऽर्त᳘व संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्राणाति॥
</details>

<details><summary>मूलम् - श्रीधरादि</summary>

प᳘ञ्चैता ऽआ᳘हुतीर्जुहोति॥  
प᳘ञ्चचितिको ऽग्निः प᳘ञ्च ऽर्त᳘व संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्राणाति॥
</details>

<details><summary>मूलम् - Weber</summary>

प᳘ञ्चैता आ᳘हुतीर्जुहोति॥  
प᳘ञ्चचितिको ऽग्निः प᳘ञ्च ऽर्त᳘व संवत्सरः᳘ संवत्सॗरो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनमेतद᳘न्नेन प्राणाति॥
</details>

<details><summary>मूलम् - विस्वरम्</summary>

पञ्चैता आहुतीर्जुहोति । पञ्चचितिको ऽग्निः । पञ्च ऽर्तवः संवत्सरः । संवत्सरो ऽग्निः । यावानग्निर्यावत्यस्य मात्रा- तावतैवैनमेतदन्नेन प्रीणाति ॥ १० ॥ 
</details>

<details><summary>सायणः</summary>

आहुतीनां पञ्चत्वसंख्या अग्नेः कार्त्स्न्येन प्रीतिहेतुर्भवतीत्याह- **पञ्चैता** इति । पञ्चगृहीतमाज्यं दध्यादिकं चेत्युभयमपि संचितस्याग्नेरुपर्यानीतं तत्राज्यस्य विनियोगो ऽभिहितः । अथावशिष्टस्य विनियोगमाह- **अथैनमि**ति । तदुपयोगमाह- **जायत एष** इति । दध्यादीनां बहुत्वात् सर्वान्नत्वम् विहितं तत्समुक्षणं परिश्रिद्भ्यो बहिरपि कर्तव्यमित्याह- **सर्वत** इति [^१_४५] । उपरिष्टाद्दर्भमुष्टिं [^२_४५] निदधातीत्युक्तान् दर्भान्समुक्षणे विनियुज्य प्रशंसति- **दर्भैरि**ति । **अग्रं हि देवाना**मिति । हिशब्दः शाखान्तरप्रसिद्धिं द्योतयति । अत एव तैत्तिरीयके श्रूयते- "यत्परुषि दिनं तद्देवानाम्"- इति । एतैर्दध्यादिभिः समुक्षणेनास्मिन् संस्कृते ऽग्नावुत्तमरूपनिधानं भवतीति प्रशंसति- **यद्वेवे**ति । अन्नं वै रूपमित्यादिना परमरूपत्वमुपपाद्यते । 'अन्नं' तावद्रूपकारणत्वाद् 'रूपम्' परमरूपत्वं तु दध्यादीनां रसातिशयवत्त्वादिति दध्यादीनि परगं रूपमित्यर्थः ॥ १०-१२ ॥ 

[^१_४५]: समासिक्तान् कुशैः प्रोक्षति सपरिश्रित्कं बाह्येन च ये देवा इति । का० श्रौ० सू० १८ । २५ । 

[^२_४५]: अस्मिन्नेव ब्राह्मणे प्रथमकण्डिकायाम् । 
</details>

<details><summary>Eggeling</summary>

10. These are five oblations he offers,--the fire-altar consists of five layers, the year of five seasons, and Agni is the year: as great as Agni is, as great as is his measure, with so much food he thus gratifies him.
</details>


## ११


<details open><summary>विश्वास-प्रस्तुतिः</summary>

(त्य᳘) अ᳘थैनᳫँ᳭ स᳘मुक्षति॥  
दध्ना म᳘धुना घृते᳘न जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायते स᳘र्व्वम्वेतद᳘न्नं यद्द᳘धि म᳘धु घृतᳫँ᳭ स᳘र्व्वेणै᳘वैनमेतद᳘न्नेन प्रीणाति सर्व्व᳘तः स᳘मुक्षति सर्व्व᳘त ऽए᳘वैनमेतत्स᳘र्व्वेणा᳘न्नेन प्रीणाति॥
</details>

<details><summary>मूलम् - श्रीधरादि</summary>

(त्य᳘) अ᳘थैनᳫँ᳭ स᳘मुक्षति॥  
दध्ना म᳘धुना घृते᳘न जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायते स᳘र्व्वम्वेतद᳘न्नं यद्द᳘धि म᳘धु घृतᳫँ᳭ स᳘र्व्वेणै᳘वैनमेतद᳘न्नेन प्रीणाति सर्व्व᳘तः स᳘मुक्षति सर्व्व᳘त ऽए᳘वैनमेतत्स᳘र्व्वेणा᳘न्नेन प्रीणाति॥
</details>

<details><summary>मूलम् - Weber</summary>

अ᳘थैनᳫं स᳘मुक्षति॥  
दध्ना म᳘धुना घृते᳘न जा᳘यत एष᳘ एतद्य᳘च्चीय᳘ते स᳘ एष स᳘र्वस्मा अ᳘न्नाय जायते स᳘र्वम्वेतद᳘न्नं यद्द᳘धि म᳘धु गृतᳫं स᳘र्वेणैॗवैनमेतदन्नेन प्रीणाति सर्व᳘तः स᳘मुक्षति सर्व᳘त एॗवैनमेतत्स᳘र्वेणा᳘न्नेन प्रीणाति॥
</details>

<details><summary>मूलम् - विस्वरम्</summary>

अथैनं समुक्षति- दध्ना मधुना घृतेन । जायत एषः एतत् । यच्चीयते । स एष सर्वस्मा अन्नाय जायते । सर्वम्वेतदन्नम्- यद्दधि, मधु, घृतम् । सर्वेणैवैनमेतदन्नेन प्रीणाति । सर्वतः समुक्षति । सर्वत एवैनमेतत्सर्वेणान्नेन प्रीणाति ॥ ११ ॥ 
</details>

<details><summary>सायणः</summary>

[व्याख्यानं एकादशे]
</details>

<details><summary>Eggeling</summary>

11. He then sprinkles him (Agni, the fire-altar) with the sour curds, honey and ghee; when he is built up, he is born, and he is born for every (kind of) food; and these, to wit, sour curds, honey and ghee, are every (kind of) food: with every (kind of) food he thus gratifies him. Everywhere (he sprinkles the altar): everywhere he thus gratifies him with every (kind of) food.
</details>


## १२


<details open><summary>विश्वास-प्रस्तुतिः</summary>

य᳘द्वे᳘वैनᳫँ᳭ समुक्षति[[!!]]॥  
अ᳘त्रैष स᳘र्व्वो ऽग्निः सं᳘स्कृतस्त᳘स्मिन्देवा᳘ ऽएत᳘द्रूप᳘मुत्तम᳘मदधुस्त᳘थै᳘वास्मिन्नय᳘मेत᳘द्रूप᳘मुत्तमं᳘ दधात्य᳘न्नं वै᳘ रूप᳘मेत᳘दु परमम᳘न्नं यद्दधि म᳘धु घृतं तद्य᳘देव᳘ परम᳘ᳫँ᳘ रूपं त᳘दस्मिन्नेत᳘दुत्तमं᳘ दधाति सर्व्व᳘तः स᳘मुक्षत्य᳘पि बा᳘ह्येन परिश्रि᳘तः सर्व्व᳘त ऽए᳘वास्मिन्नेत᳘द्रूप᳘मुत्तमं᳘ दधाति दर्भैस्ते हि᳘ शुद्धा मे᳘ध्या ऽअ᳘ग्रैर᳘ग्रᳫँ᳭ हि᳘ देवा᳘नाम्॥
</details>

<details><summary>मूलम् - श्रीधरादि</summary>

य᳘द्वे᳘वैनᳫँ᳭ समुक्षति[[!!]]॥  
अ᳘त्रैष स᳘र्व्वो ऽग्निः सं᳘स्कृतस्त᳘स्मिन्देवा᳘ ऽएत᳘द्रूप᳘मुत्तम᳘मदधुस्त᳘थै᳘वास्मिन्नय᳘मेत᳘द्रूप᳘मुत्तमं᳘ दधात्य᳘न्नं वै᳘ रूप᳘मेत᳘दु परमम᳘न्नं यद्दधि म᳘धु घृतं तद्य᳘देव᳘ परम᳘ᳫँ᳘ रूपं त᳘दस्मिन्नेत᳘दुत्तमं᳘ दधाति सर्व्व᳘तः स᳘मुक्षत्य᳘पि बा᳘ह्येन परिश्रि᳘तः सर्व्व᳘त ऽए᳘वास्मिन्नेत᳘द्रूप᳘मुत्तमं᳘ दधाति दर्भैस्ते हि᳘ शुद्धा मे᳘ध्या ऽअ᳘ग्रैर᳘ग्रᳫँ᳭ हि᳘ देवा᳘नाम्॥
</details>

<details><summary>मूलम् - Weber</summary>

य᳘द्वेॗवैनᳫं समुक्ष᳘ति॥  
अ᳘त्रैष स᳘र्वो ऽग्निः स᳘ᳫं᳘स्कृतस्त᳘स्मिन्देवा᳘ एत᳘द्रूप᳘मुत्तम᳘मदधुस्त᳘थैॗवास्मिन्नय᳘मेत᳘द्रूप᳘मुत्तमं᳘ दधात्य᳘न्नं वै᳘ रूप᳘मेत᳘दु परमम᳘न्नं यद्दधि म᳘धु गृतं तद्य᳘देव᳘ परमं᳘ रूपं त᳘दस्मिन्नेत᳘दुत्तमं᳘ दधाति सर्व᳘तः स᳘मुक्षत्य᳘पि बा᳘ह्येन परिष्रि᳘तः सर्व᳘त एॗवास्मिन्नेत᳘द्रूप᳘मुत्तमं᳘ दधाति दर्भैस्ते हि᳘ शुद्धा मे᳘ध्या अ᳘ग्रैर᳘ग्रᳫं हि᳘ देवा᳘नाम्॥
</details>

<details><summary>मूलम् - विस्वरम्</summary>

यद्वेवैनं समुक्षति । अत्रैष सर्वो ऽग्निः संस्कृतः । तस्मिन्देवा एतद्रूपमुत्तममदधुः । तथैवास्मिन्नयमेतद्रूपमुत्तमं दधाति । अन्नं वै रूपम् । एतदु परममन्नम्- यद्दधि, मधु, घृतम् । तद् यदेव परमं रूपम्- तदस्मिन्नेतदुत्तमं दधाति । सर्वतः समुक्षति । अपि बाह्येन परिश्रितः । सर्वत एवास्मिन्नेतद्रूपमुत्तमं दधाति । दर्भैः । ते हि शुद्धा मेध्याः । अग्रैः । अग्रं हि देवानाम् ॥ १२ ॥ 
</details>

<details><summary>सायणः</summary>

[व्याख्यानं एकादशे]
</details>

<details><summary>Eggeling</summary>

12. And, again, as to why he sprinkles him;--here that Agni has been built up complete: on him the gods now bestowed the highest (or last) form; and in like manner does this (Sacrificer) now bestow on him the highest (or last) form; but form means

food, and these, to wit, sour curds, honey and ghee, are the most excellent kind of food: this, the most excellent form he thus bestows upon him as his highest (property). Everywhere he sprinkles, even outside the enclosing-stones; everywhere he thus bestows on him the highest form;--by means of sacrificial grass-stalks (he sprinkles), for they are pure and meet for sacrifice; by means of their tops (he sprinkles), for the top (is sacred) to the gods.
</details>


## १३


<details open><summary>विश्वास-प्रस्तुतिः</summary>

य᳘द्वे᳘वैनᳫँ᳭ समुक्ष᳘ति॥  
(त्ये) एतद्वै य᳘त्रैतं᳘ प्राणा ऽऋ᳘षयो᳘ ऽग्रे ऽग्नि᳘ᳫँ᳘ सम᳘स्कुर्वंस्त᳘दस्मिन्न᳘दो ऽमुं᳘ पुर᳘स्ताद्भाग᳘मकुर्व्वतादः᳘ सजूरब्दी᳘यम᳘थास्मिन्नेतᳫँ᳭ सं᳘चित ऽउप᳘रिष्टाद्भाग᳘मकुर्व्वत तद्य᳘त्समुक्ष᳘ति य᳘ ऽए᳘वास्मिंस्ते᳘ प्राणा ऽऋ᳘षयः सं᳘चित ऽउप᳘रिष्टाद्भागम᳘कुर्व्वत ता᳘ने᳘वैत᳘त्प्रीणाति दध्ना म᳘धुना घृते᳘न त᳘स्योक्तो ब᳘न्धुः॥
</details>

<details><summary>मूलम् - श्रीधरादि</summary>

य᳘द्वे᳘वैनᳫँ᳭ समुक्ष᳘ति॥  
(त्ये) एतद्वै य᳘त्रैतं᳘ प्राणा ऽऋ᳘षयो᳘ ऽग्रे ऽग्नि᳘ᳫँ᳘ सम᳘स्कुर्वंस्त᳘दस्मिन्न᳘दो ऽमुं᳘ पुर᳘स्ताद्भाग᳘मकुर्व्वतादः᳘ सजूरब्दी᳘यम᳘थास्मिन्नेतᳫँ᳭ सं᳘चित ऽउप᳘रिष्टाद्भाग᳘मकुर्व्वत तद्य᳘त्समुक्ष᳘ति य᳘ ऽए᳘वास्मिंस्ते᳘ प्राणा ऽऋ᳘षयः सं᳘चित ऽउप᳘रिष्टाद्भागम᳘कुर्व्वत ता᳘ने᳘वैत᳘त्प्रीणाति दध्ना म᳘धुना घृते᳘न त᳘स्योक्तो ब᳘न्धुः॥
</details>

<details><summary>मूलम् - Weber</summary>

य᳘द्वेॗवैनᳫं समुक्ष᳘ति॥  
एतद्वै य᳘त्रैत᳘म् प्राणा ऋ᳘षयो᳘ ऽग्रे ऽग्नि᳘ᳫं᳘ सम᳘स्कुर्वंस्त᳘दस्मिन्नॗदो ऽमु᳘म् पुर᳘स्ताद्भाग᳘मकुर्वतादः᳘ सजूरब्दी᳘यम᳘थास्मिन्नेतᳫं सं᳘चित उप᳘रिष्टाद्भाग᳘मकुर्वत तद्य᳘त्समुक्ष᳘ति य᳘ एॗवास्मिंस्ते᳘ प्राणा ऋ᳘षयः स᳘चित उप᳘रिष्टाद्भागम᳘कुर्वत ता᳘नेॗवैत᳘त्प्रीणाति दध्ना म᳘धुना घृते᳘न त᳘स्योक्तो ब᳘न्धुः॥
</details>

<details><summary>मूलम् - विस्वरम्</summary>

यद्वेवैनं समुक्षति । एतद्वै यत्रैतं प्राणा ऋषयो ऽग्रे ऽग्निं समस्कुर्वन् । तदस्मिन्नदो ऽमुं पुरस्ताद्भागमकुर्वत । अदः सजूरब्दीयम् । अथास्मिन्नेतं संचित उपरिष्टाद्भागमकुर्वत । तद् यत्समुक्षति- य एवास्मिंस्ते प्राणाः ऋषयः सञ्चित उपरिष्टाद्भागमकुर्वत- तानेवैतत्प्रीणाति । दध्ना, मधुना, घृतेन । तस्योक्तो बन्धुः ॥ १३ ॥ 
</details>

<details><summary>सायणः</summary>

अथ पुनस्तान्येव दध्यादीन्यग्नेरुपरिष्टाद्भागरूपेण प्रशंसति- **यद्वेवैनमि**ति । 'अग्रे' पूर्वं 'यत्र' यस्मिन्नवसरे ऋषिशब्दाभिधेयाः 'प्राणाः' विस्रस्तं प्रजापतिं 'समस्कुर्वन्' । तद् 'अदः' काले अदःशब्दस्तस्य कालस्य विप्रकर्षमभिधत्ते 'अमुं' पुरस्तात् भागम् 'अकुर्वत' । अमुमित्यपि विप्रकृष्टो भाग उच्यते । अमुं भागमिति यदुक्तं तदेवाह- **अदः सजूरब्दीयमि**ति । "सजूरब्दो अयवोभिः" (वा. सं. १२ । ७४) । इत्यनेन मन्त्रेण प्रतिपादितं होमरूपमन्नम् । 'अथास्मिन्' 'सञ्चिते' अग्नौ 'एतं' दध्यादिलक्षणम् 'उपरिष्टाद्भागमकुर्वत' । अतश्च दध्यादिभिरग्नेः समुक्षणेन य 'एते ऋषयः प्राणाः' संचिते तस्मिन् 'उपरिष्टाद्भागमकुर्वत' । अतश्च दध्यादिभिः संचितस्य अग्नेः प्राणविशिष्टत्वेन प्राणकृतः अग्नेर्भागः प्राणानामपि भवतीति । तस्याग्नेरनेनोपरिष्टाद्भागेन 'तानेव' प्राणान् प्रीणितवान्भवतीत्यर्थः । दध्यादिविषयं ब्राह्मणं प्रागुक्तमित्याह- **दध्ने**ति । तच्च सप्तमकाण्डे (श. प. ७ । ५ । १ । ३) कूर्मोपधानकथनावसरे ऽभिहितम् ॥ १३ ॥ 
</details>

<details><summary>Eggeling</summary>

13. And, again, as to why he sprinkles them;--of old, when the R̥shis, the vital airs, joined him together, they made that 'sajūrabdīya' (oblation) [^egg_315] his special fore-share, and, when he had been built up, they made this (sprinkling) his after-share: thus, in sprinkling him, he gratifies those R̥shis, the vital airs, who, when he (Agni) had been built up, made this his after-share. With sour curds, honey and ghee (he sprinkles): the significance of this has been explained.

[^egg_315]: 185:1 That is, the oblation (made on the bunch of sacrificial grass placed in the centre of the freshly ploughed altar-site, where the furrows meet) with the formula (Vāj. S. XII, 74) beginning 'sajūr abdo.' See VII, 2, 3, 8.
</details>


## १४


<details open><summary>विश्वास-प्रस्तुतिः</summary>

(र्ये᳘) ये᳘ देवा᳘ देवा᳘नाम्॥  
यज्ञि᳘या यज्ञि᳘यानामि᳘ति देवा᳘ ह्येते᳘ देवा᳘नां यज्ञि᳘या ऽउ यज्ञि᳘यानाᳫँ᳭ संव्वत्सरी᳘णमु᳘प भागमा᳘सत ऽइ᳘ति संव्वत्सरी᳘ण᳘ᳫँ᳘ ह्येत᳘ ऽएतं᳘ भाग᳘मुपा᳘सते ऽहुता᳘दो हवि᳘षो यज्ञे᳘ ऽअस्मिन्नि᳘त्यहुता᳘दो हि᳘ प्राणाः᳘ स्वयं᳘ पिबन्तु म᳘धुनो घृतस्ये᳘ति स्वय᳘मस्य᳘ पिबन्तु म᳘धुनश्च घृत᳘स्य चे᳘त्येतत्[[!!]]॥
</details>

<details><summary>मूलम् - श्रीधरादि</summary>

(र्ये᳘) ये᳘ देवा᳘ देवा᳘नाम्॥  
यज्ञि᳘या यज्ञि᳘यानामि᳘ति देवा᳘ ह्येते᳘ देवा᳘नां यज्ञि᳘या ऽउ यज्ञि᳘यानाᳫँ᳭ संव्वत्सरी᳘णमु᳘प भागमा᳘सत ऽइ᳘ति संव्वत्सरी᳘ण᳘ᳫँ᳘ ह्येत᳘ ऽएतं᳘ भाग᳘मुपा᳘सते ऽहुता᳘दो हवि᳘षो यज्ञे᳘ ऽअस्मिन्नि᳘त्यहुता᳘दो हि᳘ प्राणाः᳘ स्वयं᳘ पिबन्तु म᳘धुनो घृतस्ये᳘ति स्वय᳘मस्य᳘ पिबन्तु म᳘धुनश्च घृत᳘स्य चे᳘त्येतत्[[!!]]॥
</details>

<details><summary>मूलम् - Weber</summary>

ये᳘ देवा᳘ देवा᳘नाम्॥  
यज्ञि᳘या यज्ञि᳘यानामि᳘ति देवाॗ ह्येते᳘ देवा᳘नां यज्ञि᳘या उ यज्ञि᳘यानाᳫं संवत्सरी᳘णमु᳘प भागमा᳘सत इ᳘ति संवत्सरीॗणᳫं ह्येत᳘ एत᳘म् भाग᳘मुपा᳘सते ऽहुता᳘दो हवि᳘षो यज्ञे᳘ अस्मिन्नि᳘त्यहुता᳘दो हि᳘ प्राणाः᳘ स्वय᳘म् पिबन्तु म᳘धुनो घृतस्ये᳘ति स्वय᳘मस्य᳘ पिबन्तु म᳘धुनश्च घृत᳘स्य चे᳘त्येत᳘त्॥
</details>

<details><summary>मूलम् - विस्वरम्</summary>

**"ये देवा देवानाम्, यज्ञिया यज्ञियानाम्"**- इति । देवा ह्येते देवानाम्, यज्ञिया उ यज्ञियानाम् । **"संवत्सरीणमुप भागमासते"**- इति । संवत्सरीणं ह्येत एतं भागमुपासते । **"अहुतादो हविषो यज्ञे अस्मिन्"**- इति । अहुतादो हि प्राणाः । **"स्वयं पिबन्तु मधुनो घृतस्य"**- (वा. सं. १७ । १३) इति । स्वयमस्य पिबन्तु मधुनश्च घृतस्य चेत्येतत् ॥ १४ ॥ 
</details>

<details><summary>सायणः</summary>

अथ समुक्षणे प्रथमं मन्त्रं दर्शयन् व्याचष्टे- **ये देवा देवानामि**ति । 'देवानाम्' अपि 'देवाः,' 'यज्ञियानाम्' यज्ञार्हाणामपि तत्पूर्वककथनेन सर्वेषां यज्ञार्हत्वमित्यर्थः । 'यज्ञियाः' ते प्राणाः । द्वितीयतृतीयपादौ प्रसिद्धावित्याह- **संवत्सरीणमि**ति । 'संवत्सरीणं' संवत्सरसम्बन्धिनं 'उप भागमासते' । अस्मिन् यज्ञे एतस्य समुक्षणस्य संवत्सरक्रियमाणत्वात् संवत्सरीणे भागे यतः प्राणा दध्यादीन्यहुतान्येवादन्ति अतो 'अहुतादो हविष' इत्युक्तम् । चतुर्थपादे मधुनो घृतस्येत्यनेन प्रकृतमेव दध्यादि उच्यत इत्याह- **स्वयमस्ये**ति । 'स्वयम्' 'अस्य मधुनो घृतस्य पिबन्तु' । मधुनो घृतस्येति व्यत्ययेन कर्मणि षष्ठी, मधु घृतम् । उपलक्षणमेतत् । दध्यपि पिबन्त्विति प्रथमस्यार्थः ॥ १४ ॥ 
</details>

<details><summary>Eggeling</summary>

14. [He sprinkles, with, Vāj. S. XVII, 13, 14], 'The gods of the gods, the worshipful of the worshipful,'--for they (the vital airs) are indeed the gods of (among) the gods, and the worshipful of the worshipful';--'who draw nigh unto the yearlong share,' for they do indeed draw near to this their year-long share;--'not eaters of oblations,--at this offering of sacrificial food,'--for the vital airs, indeed, are not eaters of oblations;--'may themselves drink of the honey and the ghee!'

that is, 'should themselves drink of this honey and ghee.'
</details>


## १५


<details open><summary>विश्वास-प्रस्तुतिः</summary>

(द्ये᳘) ये᳘ देवा᳘ देवेषु[[!!]]॥  
(ष्व᳘) अ᳘धिदेवत्वमा᳘यन्नि᳘ति देवा᳘ ह्येते᳘ देवेष्व᳘धिदेवत्वमा᳘यन्ये ब्र᳘ह्मणः पुर ऽएता᳘रो ऽअस्ये᳘त्यय᳘मग्निर्ब्र᳘ह्म त᳘स्यैते᳘ पुर ऽएता᳘रो ये᳘भ्यो न᳘ ऽऋते प᳘वते धा᳘म किं᳘चने᳘ति न हि᳘ प्राणे᳘भ्य ऽऋते प᳘वते धा᳘म किं᳘चन न ते᳘ दिवो न᳘ पृथिव्या ऽअ᳘धि स्नुष्वि᳘ति᳘ नैव ते᳘ दिवि न᳘ पृथिव्यां य᳘देव᳘ प्राणभृत्त᳘स्मिंस्त ऽइ᳘त्येतत्[[!!]]॥
</details>

<details><summary>मूलम् - श्रीधरादि</summary>

(द्ये᳘) ये᳘ देवा᳘ देवेषु[[!!]]॥  
(ष्व᳘) अ᳘धिदेवत्वमा᳘यन्नि᳘ति देवा᳘ ह्येते᳘ देवेष्व᳘धिदेवत्वमा᳘यन्ये ब्र᳘ह्मणः पुर ऽएता᳘रो ऽअस्ये᳘त्यय᳘मग्निर्ब्र᳘ह्म त᳘स्यैते᳘ पुर ऽएता᳘रो ये᳘भ्यो न᳘ ऽऋते प᳘वते धा᳘म किं᳘चने᳘ति न हि᳘ प्राणे᳘भ्य ऽऋते प᳘वते धा᳘म किं᳘चन न ते᳘ दिवो न᳘ पृथिव्या ऽअ᳘धि स्नुष्वि᳘ति᳘ नैव ते᳘ दिवि न᳘ पृथिव्यां य᳘देव᳘ प्राणभृत्त᳘स्मिंस्त ऽइ᳘त्येतत्[[!!]]॥
</details>

<details><summary>मूलम् - Weber</summary>

ये᳘ देवा᳘ देवे᳘षु॥  
अ᳘धि देवत्वमा᳘यन्नि᳘ति देवाॗ ह्येते᳘ देवेष᳘धि देवत्वमा᳘यन्ये ब्र᳘ह्मणः पुरएता᳘रो अस्ये᳘त्यय᳘मग्निर्ब्र᳘ह्म त᳘स्यैते᳘ पुरएता᳘रो ये᳘भ्यो न᳘ ऋते प᳘वते धा᳘म किं᳘ चने᳘ति न हि᳘ प्राणे᳘भ्य ऋते प᳘वते धा᳘म किं᳘ चन न ते᳘ दिवो न᳘ पृथिव्या अ᳘धि स्नुष्वि᳘तिॗ नैव ते᳘ दिवि न᳘ पृथिव्यां य᳘देव᳘ प्राणभृत्त᳘स्मिंस्त इ᳘त्येत᳘त्॥
</details>

<details><summary>मूलम् - विस्वरम्</summary>

**“ये देवा देवेष्वधिदेवत्वमायन्"**- इति । देवा ह्येते देवेष्वाधिदेवत्वमायन् । **"ये ब्रह्मणः पुरएतारो अस्य"**- इति । अयमग्निर्ब्रह्म । तस्यैते पुरएतारः । **“येभ्यो न ऋते पवते धाम किंचन"**-इति । न हि प्राणेभ्य ऋते पवते धाम किंचन । **"न ते दिवो न पृथिव्या अधि स्नुषु"**- (वा. सं. १७ । १४) इति । नैव ते दिवि, न पृथिव्याम्, यदेव प्राणभृत्- तस्मिंस्त इत्येतत् ॥ १५ ॥ 
</details>

<details><summary>सायणः</summary>

अथ द्वितीयमन्त्रं व्याचष्टे- **ये देवा देवेष्वि**ति (का. श्रौ. सू. १८ । २५) । ये देवा देवेष्वपि अधिदेत्वं प्राप्नुयुः । **देवा ह्येत** इति । 'एते देवाः' प्राणाः 'देवेषु अधिदेवत्वम्' अधिका देवा अधिदेवास्तेषां भावस्तत्त्वम् 'आयन्' आप्नुवन् तान्प्रति स्वेषामुपजीव्यत्वात् । अत उक्तं 'ये देवा देवेषु' इति । द्वितीयपादे सर्वात्मकत्वम् । ननु बृहत्त्वाद्ब्रह्मशब्देनाग्निरुच्यत इत्याह- **अयमग्निरि**ति । किञ्च ये 'तस्य' अग्नेः 'पुरो' गन्तारो भवन्ति । 'येभ्यो' विना किञ्चिदपि शरीरं न प्रवर्तते । तृतीयपादः प्रसिद्धार्थ इत्याह- **नहि प्राणेभ्य** इति । तुरीयपादे ऽभिप्रेतं विशेषमाह- **नैव त** इति । 'ते' प्राणाः 'दिवि' अपि 'न' सन्ति, 'पृथिव्याम्' अपि 'न' सन्ति । किन्तु 'यदेव प्राणभृद्' वस्तु 'तस्मिन्' सन्ति 'इत्येतद्' उक्तं भवति इति द्वितीयस्यार्थः ॥ १५ ॥ १६ ॥ 
</details>

<details><summary>Eggeling</summary>

15. 'The gods who attained godhead over the gods,'--for these gods have indeed attained a divine state over the gods; 'who are the forerunners of this holy work,'--the holy work is this fire-altar (and sacrifice), and they are the forerunners thereof;--'without whom no dwelling-place becometh pure;' for without the vital airs no dwelling-place becomes pure [^egg_316];--'they are not on the backs of the sky and the earth,'--that is, 'they are neither in the sky nor on earth: whatever breathes therein they are.'

[^egg_316]: 186:1 It is doubtful in what sense the author understands this part of the verse. Mahīdhara takes it to mean, 'without whom no body moves.'
</details>


## १६


<details open><summary>विश्वास-प्रस्तुतिः</summary>

(द्द्वा᳘) द्वा᳘भ्याᳫँ᳭ स᳘मुक्षति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतत्स᳘मुक्षति॥
</details>

<details><summary>मूलम् - श्रीधरादि</summary>

(द्द्वा᳘) द्वा᳘भ्याᳫँ᳭ स᳘मुक्षति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतत्स᳘मुक्षति॥
</details>

<details><summary>मूलम् - Weber</summary>

द्वा᳘भ्याᳫं स᳘मुक्षति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतैॗवैनमेतत्स᳘मुक्षति॥
</details>

<details><summary>मूलम् - विस्वरम्</summary>

द्वाभ्यां समुक्षति । द्विपाद्यजमानः । यजमानो ऽग्निः । यावानग्निर्यावत्यस्य मात्रा- तावतैवैनमेतत्समुक्षति ॥ १६ ॥ 
</details>

<details><summary>सायणः</summary>

[व्याख्यानं पञ्चदशे]
</details>

<details><summary>Eggeling</summary>

16. With two (verses) he sprinkles, two-footed is the Sacrificer, and the Sacrificer is Agni: as great as Agni is, as great as is his measure, with so much he thus sprinkles him.
</details>


## १७


<details open><summary>विश्वास-प्रस्तुतिः</summary>

(त्य᳘) अ᳘थ प्रत्य᳘वरोहति॥  
प्राणदा᳘ ऽअपानदा᳘ ऽइ᳘ति स᳘र्व्वे हैते᳘ प्राणा᳘ यो ऽय᳘मग्नि᳘श्चितः स य᳘देताम᳘त्रात्म᳘नः परिदां न व्व᳘देता᳘त्र है᳘वास्यैष᳘ प्राणा᳘न्वृञ्जीता᳘थ य᳘देताम᳘त्रात्म᳘नः परिदां व्व᳘दते त᳘थो हास्यैष᳘ प्राणान्न᳘ व्वृङ्क्ते प्राणदा᳘ ऽअपानदा᳘ व्व्यानदा᳘ व्वर्चोदा᳘ व्वरिवोदा ऽइ᳘त्येतद्दा᳘ मे ऽसी᳘त्ये᳘वैत᳘दाहान्यां᳘स्ते ऽअस्म᳘त्तपन्तु हेत᳘यः पावको᳘ ऽअस्म᳘भ्यᳫँ᳭ शिवो᳘ भवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - श्रीधरादि</summary>

(त्य᳘) अ᳘थ प्रत्य᳘वरोहति॥  
प्राणदा᳘ ऽअपानदा᳘ ऽइ᳘ति स᳘र्व्वे हैते᳘ प्राणा᳘ यो ऽय᳘मग्नि᳘श्चितः स य᳘देताम᳘त्रात्म᳘नः परिदां न व्व᳘देता᳘त्र है᳘वास्यैष᳘ प्राणा᳘न्वृञ्जीता᳘थ य᳘देताम᳘त्रात्म᳘नः परिदां व्व᳘दते त᳘थो हास्यैष᳘ प्राणान्न᳘ व्वृङ्क्ते प्राणदा᳘ ऽअपानदा᳘ व्व्यानदा᳘ व्वर्चोदा᳘ व्वरिवोदा ऽइ᳘त्येतद्दा᳘ मे ऽसी᳘त्ये᳘वैत᳘दाहान्यां᳘स्ते ऽअस्म᳘त्तपन्तु हेत᳘यः पावको᳘ ऽअस्म᳘भ्यᳫँ᳭ शिवो᳘ भवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - Weber</summary>

अ᳘थ प्रत्य᳘वरोहति॥  
प्राणदा᳘ अपानदा इ᳘ति स᳘र्वे हैते᳘ प्राणाॗ यो ऽय᳘मग्नि᳘श्चितः स य᳘देताम᳘त्रात्म᳘नः परिदां न व᳘देता᳘त्र हैॗवास्यैष᳘ प्राणा᳘न्वृञ्जीता᳘थ य᳘देताम᳘त्रात्म᳘नः परिदां व᳘दते त᳘थो हास्यैष᳘ प्राणान्न᳘ वृङ्क्ते प्राणदा᳘ अपानदा᳘ व्यानदा᳘ वर्चोदा᳘ वरिवोदा इ᳘त्येतद्दा᳘ मे ऽसी᳘त्येॗवैत᳘दाहान्या᳘ᳫं᳘स्ते अस्म᳘त्तपन्तु हेत᳘यः पावको᳘ अस्म᳘भ्यं शिवो᳘ भवे᳘ति य᳘थैव य᳘जुस्त᳘था ब᳘न्धुः॥
</details>

<details><summary>मूलम् - विस्वरम्</summary>

अथ प्रत्यवरोहति । **"प्राणदा अपानदाः"**- इति । सर्वे हैते प्राणाः- यो ऽयमग्निश्चितः । स यदेतामत्रात्मनः परिदां न वदेत- अत्र हैवास्यैष प्राणान्वृञ्जीत । अयं यदेतामत्रात्मनः परिदां वदते- तथो हास्यैष प्राणान्न वृङ्क्ते । **"प्राणदा अपानदा व्यानदा वर्चोदा वरिवोदाः"**- इति । एतद्दा मे ऽसीत्येवैतदाह । **"अन्यांस्ते अस्मत्तपन्तु हेतयः, पावको अस्मभ्यं शिवो भव"**- (वा. सं. १७ । १५) इति । यथैव यजुस्तथा बन्धुः ॥ १७ ॥ 
</details>

<details><summary>सायणः</summary>

अथ प्रत्यवरोहणे मन्त्रजपस्यान्वयव्यतिरेकयोर्गुणदोषावाह- **सर्वे हैत** इत्यादिना । 'यो ऽयमग्निः' चयनेन संस्कृतः 'एषः' 'सर्वे प्राणाः,' प्रजापत्यात्मकत्वात् सर्वेषां प्राणा इत्यर्थः । अतः 'सः' अध्वर्युः 'अत्र' अवसरे यदि 'आत्मनः' 'एतां' "प्राणदाः" इत्येतन्मन्त्ररूपां प्राणरक्षां न 'वदेत,' तर्हि 'एषः' अग्निः 'अस्य' अध्वर्योः 'प्राणान् वृञ्जीत' वर्जयेदपगमयेदित्यर्थः । प्राणदा इत्यादिमन्त्ररूपपरिदाभिधाने तु तथा न कुर्यात् । इत्थं मन्त्ररूपस्योपयोगमभिधायाय मन्त्रं व्याचष्टे- **प्राणदा** [^१_४८] इति । **एतद्दा मे ऽसीत्येवे**ति । एतेन मदर्थमेषां प्राणादीनां दाता ऽसीत्येतदेवोक्तं भवति न पुनरन्यार्थमित्यर्थः । हे अग्ने ! त्वं मे प्राणापानव्यानानां वर्चसो धनस्य च दाता ऽसि, अतो ब्रवीमि 'ते हेतयो ऽस्मदन्यांस्तपन्तु' 'अस्मभ्यं' तु त्वं पावकः शिवश्च भव ॥ १७ ॥ 

[^१_४८]: प्राणदा इत्यवरोहति । का. श्रौ. सू. १८ । २६ । 
</details>

<details><summary>Eggeling</summary>

17. He then descends again (from the altar), with (Vāj. S. XVII, 15), 'Givers of in-breathing, givers of off-breathing,'--for this Agni who has been built up is all these breathings; were he not to utter at this time this (declaration of) self-surrender, then that (Agni) would possess himself of those breathings of his (the Sacrificer's); but now that he gives utterance to this self-surrender, that (Agni) does not possess himself of those breathings of his;--'Givers of in-breathing, givers of off-breathing, givers of through-breathing, givers of lustre, givers of room,'--he thereby says, 'A giver of this thou art to me,'--'let thy darts burn

others than us! unto us be thou bright and propitious!'--as the text, so the meaning.
</details>


## १८


<details open><summary>विश्वास-प्रस्तुतिः</summary>

प्रत्ये᳘त्य प्रवर्ग्योपस᳘द्भ्यां प्र᳘चरति॥  
प्रवर्ग्योपस᳘द्भ्यां प्रचर्या᳘थास्मै व्व्रतं᳘ वा ऽर्धव्व्रतं᳘ वा प्र᳘यच्छत्य᳘थ प्रवर्ग्योपस᳘द्भ्याम᳘थ प्रव᳘र्ग्यमु᳘त्सादयत्याप्त्वा तं का᳘मं य᳘स्मै का᳘मायैनं प्रवृण᳘क्ति॥
</details>

<details><summary>मूलम् - श्रीधरादि</summary>

प्रत्ये᳘त्य प्रवर्ग्योपस᳘द्भ्यां प्र᳘चरति॥  
प्रवर्ग्योपस᳘द्भ्यां प्रचर्या᳘थास्मै व्व्रतं᳘ वा ऽर्धव्व्रतं᳘ वा प्र᳘यच्छत्य᳘थ प्रवर्ग्योपस᳘द्भ्याम᳘थ प्रव᳘र्ग्यमु᳘त्सादयत्याप्त्वा तं का᳘मं य᳘स्मै का᳘मायैनं प्रवृण᳘क्ति॥
</details>

<details><summary>मूलम् - Weber</summary>

प्रत्ये᳘त्य प्रवर्ग्योपस᳘द्भ्याम् प्र᳘चरति॥  
प्रवर्ग्योपस᳘द्भ्याम् प्रचर्या᳘थास्मै व्रतं᳘ वार्धव्रतं᳘ वा प्र᳘यछत्य᳘थ प्रवर्ग्योपस᳘द्भ्याम᳘थ प्रव᳘र्ग्यमु᳘त्सादयत्याप्त्वा तं का᳘मं य᳘स्मै का᳘मायैनम् प्रवृण᳘क्ति॥
</details>

<details><summary>मूलम् - विस्वरम्</summary>

प्रत्येत्य प्रवर्ग्योपसद्भ्यां प्रचरति । प्रवर्ग्योपसद्भ्यां प्रचर्य्य, अथास्मै व्रतं वा ऽर्धव्रतं वा प्रयच्छति । अथ प्रवर्ग्योपसद्भ्याम् । अथ प्रवर्ग्यमुत्सादयति । आप्त्वा तं कामं- यस्मै कामायैनं प्रवृणक्ति ॥ १८ ॥ 
</details>

<details><summary>सायणः</summary>

अग्नेरवरुह्य पश्चात्कर्तव्यं प्रयोगमाह- **प्रत्येत्ये**ति [^१_४८] । अथास्मा इति । 'अस्मै ' यजमानाय 'व्रतं' पयः कृत्स्नं 'वा' 'अर्धव्रतं वा प्रयच्छति' । 'अथ' तदानीमेवापराह्णिकीभ्यां 'प्रवर्ग्योपसद्भ्यां 'प्रचर्य' 'अथ प्रवर्ग्यमुत्सादयति' 'यस्मै कामायैनं प्रवृणक्ति' तस्य कामस्याप्तिः स्यादित्यर्थः ॥ १८ ॥ 

[^१_४८]: एवमारोहणावरोहणमतः । का. श्रौ. सू. १८ । २७ । 
</details>

<details><summary>Eggeling</summary>

18. Having returned (to the hall-fire) he proceeds with the (forenoon performance of the) Pravargya [^egg_317] and Upasad [^egg_317]; and having performed the Pravargya and Upasad, he hands to him (the Sacrificer) the fast-food or semi-fast-food. He then (proceeds) with the (afternoon performance of the) Pravargya and Upasad, and having obtained the object for which he puts the (Pravargya-) cauldron on the fire, he sets out (the apparatus of) the Pravargya.

[^egg_317]: 187:1 For the Pravargya, see part i, p. 44 note; and the Upasads, part ii, p. 104 seq.
</details>


## १९


<details open><summary>विश्वास-प्रस्तुतिः</summary>

तं वै᳘ परिष्यन्द ऽउ᳘त्सादयेत्॥  
(त्त) तप्तो वा᳘ ऽएष᳘ शुशुचानो᳘ भवति तं य᳘दस्या᳘मुत्साद᳘येदिमा᳘मस्य शु᳘गृच्छेद्य᳘द᳘प्सूत्साद᳘येद᳘पो ऽस्य शु᳘गृच्छेद᳘थ य᳘त्परिष्यन्द᳘ ऽउत्साद᳘यति त᳘थो ह᳘ नै᳘वापो᳘ हिन᳘स्ति᳘ नेमां यद᳘हाप्सु न प्रा᳘स्यति ते᳘नापो न᳘ हिनस्त्य᳘थ य᳘त्समन्तमा᳘पः परिय᳘न्ति शा᳘न्तिर्वा ऽआ᳘पस्ते᳘नो ऽइमां न᳘ हिनस्ति त᳘स्मात्परिष्यन्द ऽउ᳘त्सादयेत्॥
</details>

<details><summary>मूलम् - श्रीधरादि</summary>

तं वै᳘ परिष्यन्द ऽउ᳘त्सादयेत्॥  
(त्त) तप्तो वा᳘ ऽएष᳘ शुशुचानो᳘ भवति तं य᳘दस्या᳘मुत्साद᳘येदिमा᳘मस्य शु᳘गृच्छेद्य᳘द᳘प्सूत्साद᳘येद᳘पो ऽस्य शु᳘गृच्छेद᳘थ य᳘त्परिष्यन्द᳘ ऽउत्साद᳘यति त᳘थो ह᳘ नै᳘वापो᳘ हिन᳘स्ति᳘ नेमां यद᳘हाप्सु न प्रा᳘स्यति ते᳘नापो न᳘ हिनस्त्य᳘थ य᳘त्समन्तमा᳘पः परिय᳘न्ति शा᳘न्तिर्वा ऽआ᳘पस्ते᳘नो ऽइमां न᳘ हिनस्ति त᳘स्मात्परिष्यन्द ऽउ᳘त्सादयेत्॥
</details>

<details><summary>मूलम् - Weber</summary>

तं वै᳘ परिष्यन्द उ᳘त्सादयेत्॥  
तप्तो वा᳘ एष᳘ शुशुचानो᳘ भवति तं य᳘दस्या᳘मुत्साद᳘येदिमा᳘मस्य शु᳘गृछेद्य᳘दॗप्सूत्साद᳘येदॗपो ऽस्य शु᳘गृछेद᳘थ य᳘त्परिष्यन्द᳘ उत्साद᳘यति त᳘थो हॗ नैॗवापो᳘ हिन᳘स्तिॗ नेमां यद᳘हाप्सु न प्रा᳘स्यति ते᳘नापो न᳘ हिनस्त्य᳘थ य᳘त्समन्तमा᳘पः परिय᳘न्ति शा᳘न्तिर्वा आ᳘पस्ते᳘नो इमां न᳘ हिनस्ति त᳘स्मात्परिष्यन्द उ᳘त्सादयेत्॥
</details>

<details><summary>मूलम् - विस्वरम्</summary>

तं वै परिष्यन्द उत्सादयेत् । तप्तो वा एष शुशुचानो भवति । तं यदस्यामुत्सादयेत्- इमामस्य शुगृच्छेत् । यदप्सूत्सादयेत्- अपो ऽस्य शुगृच्छेत् । अथ यत्परिष्यन्द उत्सादयति- तथो ह नैवापो हिनस्ति, नेमाम् । यदहाप्सु न प्रास्यति- तेनापो न हिनस्ति । अथ यत्समन्तमापः परियन्ति । शान्तिर्वा आपः । तेनो इमां न हिनस्ति । तस्मात्परिष्यन्द उत्सादयेत् ॥ १९ ॥ 
</details>

<details><summary>सायणः</summary>

प्रवर्ग्यमुत्सादयतीति सामान्येन विधानाद्यत्र क्वचित्प्रसक्तावाह- **तं वा** इति [^१_४८] । परितः स्यन्दो जलस्रवणं यस्य सः 'परिष्यन्दो' द्वीपः । ननु पृथिव्यामप्सु वा कस्मान्नोत्साद्यत इत्यत आह- तप्तो वा इति । 'एषः' प्रवर्ग्यस्तप्तत्वाच्छोकविशिष्टो भवति । अतस्तं यदि पृथिव्यामुत्सादयेत्, तदा 'अस्य' शोकः पृथिवीं प्राप्नोति । अथ 'यदप्सूत्सादयेत्' तदा 'अस्य' शोको ऽपः प्राप्नोति । तस्मात्तत्र नोत्सादनीयः, किन्तु परिष्यन्दे । तथा च पृथिवीमपश्च न हिनस्ति । ननु परिष्यन्द उत्सादने ऽपि तत्र तदुभयसम्भवात् कथं तासां- हिंसाभाव इति ? तत्राह- **यदहाप्स्वि**ति । अपां मध्य उत्सादनात् अपो न हिनस्ति, यद्यपि द्वीपे पृथिव्यामेवोत्सादयति तथापि परितः शान्तिहेतुभूताभिरद्भिर्वलयितत्वात् पृथिव्या अपि हिंसा नास्तीत्यर्थः ॥ १९ ॥ 

[^१_४८]: उपसदंते प्रवर्ग्यात्सादनं यथोक्तमग्नौ वा परिष्यन्दे वा । का. श्रौ. सू. १८ । २८ । 
</details>

<details><summary>Eggeling</summary>

19. Let him set it out on an island; for, when heated, that (cauldron) is suffering pain; and were he to set it out on this (earth) its pain would enter this (earth); and were he to set it out on water, its pain would enter the water; but when he sets it out on an island, then it does not injure either the water or this (earth): in that he does not throw it into the water, it does not injure the water; and in that the water goes all round it--water being a means of soothing--it does not injure this earth;--let him therefore set it out on an island.
</details>


## २०


<details open><summary>विश्वास-प्रस्तुतिः</summary>

(द) अग्नौ᳘ त्वेवो᳘त्सादयेत्॥  
(दि) इमे वै᳘ लोका᳘ ऽए᳘षो ऽग्निरा᳘पः परिश्रि᳘तस्तं य᳘दग्ना᳘ ऽउत्साद᳘यति त᳘दे᳘वैनं परिष्यन्द ऽउ᳘त्सादयति॥
</details>

<details><summary>मूलम् - श्रीधरादि</summary>

(द) अग्नौ᳘ त्वेवो᳘त्सादयेत्॥  
(दि) इमे वै᳘ लोका᳘ ऽए᳘षो ऽग्निरा᳘पः परिश्रि᳘तस्तं य᳘दग्ना᳘ ऽउत्साद᳘यति त᳘दे᳘वैनं परिष्यन्द ऽउ᳘त्सादयति॥
</details>

<details><summary>मूलम् - Weber</summary>

अग्नौॗ त्वेवो᳘त्सादयेत्॥  
इमे वै᳘ लोका᳘ एॗषो ऽग्निरा᳘पः परिश्रि᳘तस्तं य᳘दग्ना᳘ उत्साद᳘यति त᳘देॗवैनम् परिष्यन्द उ᳘त्सादयति॥
</details>

<details><summary>मूलम् - विस्वरम्</summary>

अग्नौ त्वेवोत्सादयेत् । इमे वै लोका एषो ऽग्निः । आपः परिश्रितः । तं यदग्ना उत्सादयति- तदेवैनं परिष्यन्द ऽउत्सादयति ॥ २० ॥ 
</details>

<details><summary>सायणः</summary>

प्रवर्ग्योद्वासनस्य स्थानान्तरं विधत्ते- **अग्नौ त्वेवे**ति । पूर्वोक्तपरिष्यन्दे अग्नौ वा प्रवर्ग्य उत्साद्यते इति विकल्पविधानमेतत् । अत एव कात्यायनः- "अग्नौ परिष्यन्दे वा"- (१८ । २८) इति । तप्तस्य प्रवर्ग्यस्य परिष्यन्द एव उद्वासने कस्यचिदपि बाधाभावादस्याप्यग्नेः परिष्यन्दत्वमाह- इमे वै लोका इति । पृथिव्यादिलोकात्मकस्याग्नेः समुद्रवद्वेष्टनात्परिश्रितामबात्मकत्वम् ॥ २० ॥ 
</details>

<details><summary>Eggeling</summary>

20. But let him rather set it out on the fire-altar;--for that fire-altar is these worlds, and the enclosing-stones are the waters;--so that when he sets it out on the fire-altar, he indeed sets it out on an island.
</details>


## २१


<details open><summary>विश्वास-प्रस्तुतिः</summary>

य᳘द्वे᳘वाग्ना᳘ ऽउत्साद᳘यति॥  
(ती) इमे वै᳘ लोका᳘ ऽए᳘षो ऽग्नि᳘रग्नि᳘र्व्वायु᳘रादित्यस्त᳘देते᳘ प्रव᳘र्ग्याः स य᳘दन्य᳘त्राग्ने᳘रुत्साद᳘येदेतांस्त᳘द्देवा᳘न्बहि᳘र्धैभ्यो᳘ लोके᳘भ्यो दध्याद᳘थ य᳘दग्ना᳘ ऽउत्साद᳘यत्येता᳘ने᳘वैत᳘द्देवा᳘नेषु᳘ लोके᳘षु दधाति॥
</details>

<details><summary>मूलम् - श्रीधरादि</summary>

य᳘द्वे᳘वाग्ना᳘ ऽउत्साद᳘यति॥  
(ती) इमे वै᳘ लोका᳘ ऽए᳘षो ऽग्नि᳘रग्नि᳘र्व्वायु᳘रादित्यस्त᳘देते᳘ प्रव᳘र्ग्याः स य᳘दन्य᳘त्राग्ने᳘रुत्साद᳘येदेतांस्त᳘द्देवा᳘न्बहि᳘र्धैभ्यो᳘ लोके᳘भ्यो दध्याद᳘थ य᳘दग्ना᳘ ऽउत्साद᳘यत्येता᳘ने᳘वैत᳘द्देवा᳘नेषु᳘ लोके᳘षु दधाति॥
</details>

<details><summary>मूलम् - Weber</summary>

य᳘द्वेॗवाग्ना᳘ उत्साद᳘यति॥  
इमे वै᳘ लोका᳘ एॗषो ऽग्नि᳘रग्नि᳘र्वायु᳘रादित्यस्त᳘देते᳘ प्रव᳘र्ग्याः स य᳘दन्य᳘त्राग्ने᳘रुत्साद᳘येदेतांस्त᳘द्देवा᳘न्बहिॗर्धैभ्यो᳘ लोके᳘भ्यो दध्याद᳘थ य᳘दग्ना᳘ उत्साद᳘यत्येता᳘नेॗवैत᳘द्देवा᳘नेषु᳘ लोके᳘षु दधाति॥
</details>

<details><summary>मूलम् - विस्वरम्</summary>

यद्वेवाग्ना उत्सादयति । इमे वै लोका एषो ऽग्निः- अग्निर्वायुरादित्यः । तदेते प्रवर्ग्याः । स यदन्यत्राग्नेरुत्सादयेत्- एतांस्तद्देवान्बहिर्धैभ्यो लोकेभ्यो दध्यात् । अथ यदग्ना उत्सादयति- एतानेवैतद्देवानेषु लोकेषु दधाति ॥ २१ ॥ 
</details>

<details><summary>सायणः</summary>

अथाग्नावेवोद्वासनं प्रशंसति- **यद्वेवे**ति । अग्न्यादयो देवा दीप्यमानत्वेन प्रवर्ग्याः । अतश्च लोकत्रयात्मकादग्नेरन्यत्र प्रवर्ग्योत्सादने अग्न्यादीनेवेभ्यो लोकेभ्यो बहिर्द्धा कुर्यात् । अग्नौ तदुद्वासने तु एष्वेव लोकेषु अग्न्यादीन्निहितवान् भवति । 'अग्ना उत्सादयति' इति । "लोपः शाकल्यस्य"- (पा. सू. ८ । ३ । १९) इति वकारलोपः ॥ २१ ॥ 
</details>

<details><summary>Eggeling</summary>

21. And, again, as to why he sets it out on the fire-altar;--that fire-altar is these worlds, and those Pravargya (vessels) are Agni (fire), Vāyu (wind), and Āditya (sun): hence, were he to set them out in any other place than the fire-altar, he would place those gods outside these worlds; but in that he sets them

out on the fire-altar, he places those gods in these worlds.
</details>


## २२


<details open><summary>विश्वास-प्रस्तुतिः</summary>

य᳘द्वे᳘वाग्ना᳘ ऽउत्साद᳘यति॥  
शि᳘र ऽएत᳘द्यज्ञ᳘स्य य᳘त्प्रव᳘र्ग्य ऽआ᳘त्मा ऽय᳘मग्नि᳘श्चितः स य᳘दन्य᳘त्राग्ने᳘रुत्साद᳘येद्बहि᳘र्धा ऽस्माच्छि᳘रो दध्याद᳘थ य᳘दग्ना᳘ ऽउत्साद᳘यत्यात्मा᳘नमे᳘वास्यैत᳘त्सᳫँ᳭स्कृ᳘त्य शि᳘रः प्र᳘तिदधाति॥
</details>

<details><summary>मूलम् - श्रीधरादि</summary>

य᳘द्वे᳘वाग्ना᳘ ऽउत्साद᳘यति॥  
शि᳘र ऽएत᳘द्यज्ञ᳘स्य य᳘त्प्रव᳘र्ग्य ऽआ᳘त्मा ऽय᳘मग्नि᳘श्चितः स य᳘दन्य᳘त्राग्ने᳘रुत्साद᳘येद्बहि᳘र्धा ऽस्माच्छि᳘रो दध्याद᳘थ य᳘दग्ना᳘ ऽउत्साद᳘यत्यात्मा᳘नमे᳘वास्यैत᳘त्सᳫँ᳭स्कृ᳘त्य शि᳘रः प्र᳘तिदधाति॥
</details>

<details><summary>मूलम् - Weber</summary>

य᳘द्वेॗवाग्ना᳘ उत्साद᳘यति॥  
शि᳘र एत᳘द्यज्ञ᳘स्य य᳘त्प्रव᳘र्ग्य आॗत्माय᳘मग्नि᳘श्चितः स य᳘दन्य᳘त्राग्ने᳘रुत्साद᳘येद्बहिॗर्धास्माछि᳘रो दध्याद᳘थ य᳘दग्ना᳘ उत्साद᳘यत्यात्मा᳘नमेॗवास्यैत᳘त्संस्कृ᳘त्य शि᳘रः प्र᳘तिदधाति॥
</details>

<details><summary>मूलम् - विस्वरम्</summary>

यद्वेवाग्ना उत्सादयति । शिर एतद्यज्ञस्य- यत्प्रवर्ग्यः । आत्मा ऽयमग्निश्चितः । स यदन्यत्राग्नेरुत्सादयेद्- बहिर्धा ऽस्माच्छिरो दध्यात् । अथ यदग्ना उत्सादयति- आत्मानमेवास्यैतत्संस्कृत्य शिरः प्रतिदधाति ॥ २२ ॥ 
</details>

<details><summary>सायणः</summary>

अथ पुनस्तत्रैवोद्वासनं यज्ञस्य शिरःशरीरसन्धानरूपेण प्रशंसति- **यद्वेवाग्ना उत्सादयती**ति ॥ २२ ॥ 
</details>

<details><summary>Eggeling</summary>

22. And, again, as to why he sets it out on the fire-altar,--the Pravargya is the head of the sacrifice, and this built-up fire-altar is the body: hence were he to set it out in any other place than the fire-altar, he would place that head away from that (body), but in that he sets it out on the fire-altar, he, having put together that body of him (Agni), restores the head to it.
</details>


## २३


<details open><summary>विश्वास-प्रस्तुतिः</summary>

स्वयमातृण्ण᳘या स᳘ᳫँ᳘स्पृष्टं प्रथमं᳘ प्रव᳘र्ग्यमु᳘त्सादयति॥  
प्राणः᳘ स्वयमातृण्णा शि᳘रः प्रव᳘र्ग्य ऽआ᳘त्मा ऽय᳘मग्नि᳘श्चितः शि᳘रश्च त᳘दात्मा᳘नं च प्राणे᳘न सं᳘तनोति सं᳘दधात्युत्सा᳘द्य प्रव᳘र्ग्यं य᳘था त᳘स्योत्सा᳘दनम्॥
</details>

<details><summary>मूलम् - श्रीधरादि</summary>

स्वयमातृण्ण᳘या स᳘ᳫँ᳘स्पृष्टं प्रथमं᳘ प्रव᳘र्ग्यमु᳘त्सादयति॥  
प्राणः᳘ स्वयमातृण्णा शि᳘रः प्रव᳘र्ग्य ऽआ᳘त्मा ऽय᳘मग्नि᳘श्चितः शि᳘रश्च त᳘दात्मा᳘नं च प्राणे᳘न सं᳘तनोति सं᳘दधात्युत्सा᳘द्य प्रव᳘र्ग्यं य᳘था त᳘स्योत्सा᳘दनम्॥
</details>

<details><summary>मूलम् - Weber</summary>

स्वयमातृण᳘या स᳘ᳫं᳘स्पृष्टम् प्रथम᳘म् प्रव᳘र्ग्यमु᳘त्सादयति॥  
प्राणः᳘ स्वयमातृणा शि᳘रः प्रव᳘र्ग्य आॗत्माय᳘मग्नि᳘श्चितः शि᳘रश्च त᳘दात्मा᳘नं च प्राणे᳘न सं᳘तनोति सं᳘दधात्युत्सा᳘द्य प्रव᳘र्ग्यं य᳘था त᳘स्योत्सा᳘दनम्॥
</details>

<details><summary>मूलम् - विस्वरम्</summary>

स्वयमातृण्णया संस्पृष्टं प्रथमं प्रवर्ग्यमुत्सादयति । प्राणः स्वयमातृण्णा, शिरः प्रवर्ग्यः, आत्मा ऽयमग्निश्चितः, शिरश्च तदात्मानं च प्राणेन सन्तनोति, सन्दधाति । उत्साद्य प्रवर्ग्यम्- यथा तस्योत्सादनम् ॥ २३ ॥ 
</details>

<details><summary>सायणः</summary>

यदा त्वग्नावुत्सादनं तदोक्तोद्वासने विशेषमाह- **स्वयमातृण्णये**ति [^१_५०] । प्रथमं प्रवर्ग्यं स्वयमातृण्णया संस्पृष्टमुद्वासयेत् । एवं च स्वयमातृण्णायाः प्राणरूपत्वात् प्रवर्ग्यात्मकस्य यज्ञस्य शिरसः संचिताग्न्यात्मकस्य यज्ञशरीरस्य प्राणेन सन्तनोति सन्दधाति सन्धानं करोति । अस्यैव विवरणम्- **उत्साद्य प्रवर्ग्य**मिति । 'तस्य' प्रवर्ग्यस्य 'यथा' येन प्रकारेण प्रवर्ग्यकाण्डोक्तप्रकारेण [^२_५०] 'उत्सादनम्' उक्तं तेन प्रकारेण प्रवर्ग्यमुत्सादयेत् । प्रत्येत्याग्निं प्रहरिष्यन् इत्याद्युक्तकालक्रियापेक्षया 'उत्साद्य' इति ल्यवन्तस्य प्रयोगः ॥ २३ ॥ 

[^१_५०]: स्वयमातृण्णास्पृष्टं प्रथमम् । का. श्रौ. सू. १८ । २९ । 

[^२_५०]: (श. प. १४ । १ । १३-१५) । 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये नवमकाण्डे द्वितीये ऽध्याये प्रथमं ब्राह्मणम् ॥ (९-२-१) ॥ 
</details>

<details><summary>Eggeling</summary>

23. The first Pravargya (vessel) he sets out close to the naturally-perforated (brick);--the naturally-perforated one is the breath, and the Pravargya is the head, and this built-up Agni is the body: he thus connects and puts together the head and the body by means of (the channel of) the breath. Having set out the Pravargya as is the way of its setting out,--
</details>

