+++
title = "३"

+++


## ०१


<details open><summary>विश्वास-प्रस्तुतिः</summary>

पश᳘वो वै᳘ देवा᳘नां छ᳘न्दाᳫँ᳭सि॥  
तद्य᳘थेदं᳘ पश᳘वो युक्ता᳘ मनु᳘ष्येभ्यो व्व᳘हन्त्येवं छ᳘न्दाᳫँ᳭सि युक्ता᳘नि देवे᳘भ्यो यज्ञं᳘ व्वहन्ति तद्य᳘त्र च्छ᳘न्दाᳫँ᳭सि देवा᳘न्त्सम᳘तर्पयन्न᳘थ च्छ᳘न्दाᳫँ᳭सि देवाः स᳘मतर्पयंस्तद᳘तस्तत्प्रा᳘गभूद्यच्छ᳘न्दाᳫँ᳭सि युक्ता᳘नि देवे᳘भ्यो यज्ञम᳘वाक्षुर्य᳘देनान्त्सम᳘तीतृपन्॥
</details>

<details><summary>मूलम् - श्रीधरादि</summary>

पश᳘वो वै᳘ देवा᳘नां छ᳘न्दाᳫँ᳭सि॥  
तद्य᳘थेदं᳘ पश᳘वो युक्ता᳘ मनु᳘ष्येभ्यो व्व᳘हन्त्येवं छ᳘न्दाᳫँ᳭सि युक्ता᳘नि देवे᳘भ्यो यज्ञं᳘ व्वहन्ति तद्य᳘त्र च्छ᳘न्दाᳫँ᳭सि देवा᳘न्त्सम᳘तर्पयन्न᳘थ च्छ᳘न्दाᳫँ᳭सि देवाः स᳘मतर्पयंस्तद᳘तस्तत्प्रा᳘गभूद्यच्छ᳘न्दाᳫँ᳭सि युक्ता᳘नि देवे᳘भ्यो यज्ञम᳘वाक्षुर्य᳘देनान्त्सम᳘तीतृपन्॥
</details>

<details><summary>मूलम् - Weber</summary>

पश᳘वो वै᳘ देवा᳘नां छ᳘न्दांसि॥  
तद्य᳘थेद᳘म् पश᳘वो युक्ता᳘ मनुॗष्येभ्यो व᳘हन्त्येवं छ᳘न्दांसि युक्ता᳘नि देवे᳘भ्यो यज्ञं᳘ वहन्ति तद्य᳘त्र छ᳘न्दांसि देवा᳘न्त्सम᳘तर्पयन्न᳘थ छ᳘न्दांसि देवाः स᳘मतर्पयंस्तद᳘तस्तत्प्रा᳘गभूद्यच्छ᳘न्दांसि युक्ता᳘नि देवे᳘भ्यो यज्ञम᳘वाक्षुर्य᳘देनान्त्सम᳘तीतृपन्॥
</details>

<details><summary>मूलम् - विस्वरम्</summary>

**हारियोजनग्रहः ।** 

पशवो वै देवानां छन्दांसि । तद् यथेदं पशवो युक्ता मनुष्येभ्यो वहन्ति । एवं छन्दांसि युक्तानि देवेभ्यो यज्ञं वहन्ति । तद् यत्र छन्दांसि देवान् समतर्पयन्- अथ छन्दांसि देवाः समतर्पयन् । तदतस्तत्प्रागभूद् यच्छन्दांसि युक्तानि देवेभ्यो यज्ञमवाक्षुः- यदेनान्त्समतीतृपन् ॥ १ ॥ 
</details>

<details><summary>सायणः</summary>

**पशवो वा** इति । हारियोजनग्रहब्राह्मणमेतत्- उत्तमाः सप्त कण्डिका वर्जयित्वा । **तद्यत्र च्छन्दांसी**ति । यत्र काले अग्निष्टोमसंस्थे तूक्थ्यादिसंस्थे वा क्रतौ समाप्ते सति छन्दांसि देवान् स्तोत्रशस्त्रैः सन्तर्पितवन्ति 'अथ' अनन्तरं कृतोपकाराणि च्छन्दांसि देवाः सन्तर्पितवन्तः- इतीतिहासः । तमधुना यज्ञमुपसंहरति- तदिति । अतः हारियोजनात् प्राक् स्रोतसि च्छन्दोभिर्देवास्तर्पिताः ॥ १ ॥ 
</details>

<details><summary>Eggeling</summary>

1. The metres, forsooth, are the (draught) cattle of the gods. Even as harnessed cattle here on earth

draw for men, so do the harnessed metres draw the sacrifice for the gods. And whenever the metres gratified the gods, then the gods gratified the metres. Now it has been previous to this, that the harnessed metres have drawn the sacrifice to the gods, that they have gratified them [^egg_858]:

[^egg_858]: 370:1 See I, 8, 2, 8; the translation has been amended in accordance with Professor Whitney's suggestions, American Journal of Philology, III, p. 406.
</details>


## ०२


<details open><summary>विश्वास-प्रस्तुतिः</summary>

(न्न᳘) अ᳘थ हारियोजनं᳘ गृह्णाति॥  
च्छ᳘न्दाᳫँ᳭सि वै᳘ हारियोजनश्छ᳘न्दाᳫँ᳭स्ये᳘वैतत्सं᳘तर्पयति त᳘स्माद्धारियोजनं᳘ गृह्णाति॥
</details>

<details><summary>मूलम् - श्रीधरादि</summary>

(न्न᳘) अ᳘थ हारियोजनं᳘ गृह्णाति॥  
च्छ᳘न्दाᳫँ᳭सि वै᳘ हारियोजनश्छ᳘न्दाᳫँ᳭स्ये᳘वैतत्सं᳘तर्पयति त᳘स्माद्धारियोजनं᳘ गृह्णाति॥
</details>

<details><summary>मूलम् - Weber</summary>

अ᳘थ हारियोजनं᳘ गृह्णाति॥  
छ᳘न्दांसि वै᳘ हारियोजनश्छ᳘न्दांस्येॗवैतत्सं᳘तर्पयति त᳘स्माद्धारियोजन᳘म् गृह्णाति॥
</details>

<details><summary>मूलम् - विस्वरम्</summary>

अथ हारियोजनं गृह्णाति । छन्दांसि वै हारियोजनः । छन्दांस्येवैतत् संतर्पयति । तस्माद्धारियोजनं गृह्णाति ॥ २ ॥ 
</details>

<details><summary>सायणः</summary>

**अथ हारियोजनमि**ति [^१_१६७] । 'अथ' यथासंकलितसंज्ञे यज्ञे छन्दो ऽभिरूढे देवेषु तर्पितेषु, पाशुके ऽपि वा ऽनुयाजादौ स्रुग्विमोक्रान्ते कृते, अनन्तरं हारियोजनं गृह्णाति । हरिवतो योजनो हरियोजनो देवता अस्य हारियोजनो ग्रहः । 'छन्दाँसि वै हारियोजनः' छान्दसमिति कृत्वा ॥ २ ॥ 

[^१_१६७]: विमुच्य स्रुचौ द्रोणकलशे हारियोजनग्रहणमुपयामगृहीतो ऽसि हरिरसीति । का. श्रौ. सू. १० । १५४ ॥ 
</details>

<details><summary>Eggeling</summary>

2. He now draws the Hāriyojana [^egg_859] graha--the Hāriyojana being the metres--it is the metres he thereby gratifies: this is why he draws the Hāriyojana graha.

[^egg_859]: 370:2 That is, referring to the 'hari-yojana,' or (Indra's) team of bay steeds.
</details>


## ०३


<details open><summary>विश्वास-प्रस्तुतिः</summary>

तं वा ऽअ᳘तिरिक्तं गृह्णाति॥  
यदा हि᳘ शंयोराहा᳘थैनं गृह्णा᳘तीदं वै᳘ देवा ऽअ᳘थ च्छ᳘न्दाᳫँ᳭स्य᳘तिरिक्तान्य᳘थ मनु᳘ष्या ऽअ᳘थ पशवो᳘ ऽतिरिक्तास्त᳘स्माद᳘तिरिक्तं गृह्णाति॥
</details>

<details><summary>मूलम् - श्रीधरादि</summary>

तं वा ऽअ᳘तिरिक्तं गृह्णाति॥  
यदा हि᳘ शंयोराहा᳘थैनं गृह्णा᳘तीदं वै᳘ देवा ऽअ᳘थ च्छ᳘न्दाᳫँ᳭स्य᳘तिरिक्तान्य᳘थ मनु᳘ष्या ऽअ᳘थ पशवो᳘ ऽतिरिक्तास्त᳘स्माद᳘तिरिक्तं गृह्णाति॥
</details>

<details><summary>मूलम् - Weber</summary>

तं वा अ᳘तिरिक्तं गृह्णाति॥  
यदा हि᳘ शम्योराहा᳘थैनं गृह्णा᳘तीदं वै᳘ देवा अ᳘थ छ᳘न्दांस्य᳘तिरिक्तान्य᳘थ मनुॗष्या अ᳘थ पशवो᳘ ऽतिरिक्तास्त᳘स्माद᳘तिरिक्तं गृह्णाति॥
</details>

<details><summary>मूलम् - विस्वरम्</summary>

तं वा ऽअतिरिक्तं गृह्णाति । यदा हि शंयोराह- अथैनं गृह्णाति । इदं वै देवाः- अथ छन्दांस्यति- रिक्तानि । अथ मनुष्याः- अथ पशवो ऽतिरिक्ताः । तस्मादतिरिक्तं गृह्णाति ॥ ३ ॥ 
</details>

<details><summary>सायणः</summary>

**तं वा** इति । देवदेवत्येभ्यो ग्रहेभ्यो देवयज्ञाद्वा ऽतिरिक्तं गृह्णाति । कथम् ? यदा हि शंयोराह होता । अथोत्तरकालं क्रतौ विमुच्य तं गृह्णाति तदा च देवानां यज्ञः सम्पन्नः, समाप्तो भवतीत्यभिप्रायः । किं पुनः कारणं यज्ञ एतदतिरिक्तं गृह्णाति यस्मादस्याधिदैवाधिभूते अतिरिक्ते । एतदाह- **इदं वै देवा** इति । सन्तीति शेषः । 'अथ च्छन्दांसि' तेषामतिरिक्तानि । पशव उपकारकाणि उपकार्यास्तु देवाः । अथशब्दो ऽत्र विशेषणार्थः । एवं तावदधिदैवतमतिरिक्ता दर्शिताः । अधिभूतमित्याह- **अथ मनुष्या** इति । 'अथ मनुष्याः' देवानामन्तराः सन्ति । तेषाम् 'अथ पशवो ऽतिरिक्ताः' तदुपकारकत्वात् ॥ ३ ॥ 
</details>

<details><summary>Eggeling</summary>

3. He draws it as an additional (libation); since

he draws it when he (the Hotr̥) pronounces the 'All-hail and blessing [^egg_860].' For there are here the gods, and the metres in addition to them; and there are men, and beasts in addition to them: therefore he draws it as an additional one.

[^egg_860]: 371:1 For the Śam-yos, see part i, p. 254, note. The pronunciation of that formula takes place after the offering proper is completed.
</details>


## ०४


<details open><summary>विश्वास-प्रस्तुतिः</summary>

द्रोणकलशे᳘ गृह्णाति॥  
व्वृत्रो वै सो᳘म ऽआसीत्तं य᳘त्र देवा अ᳘घ्नंस्त᳘स्य मूर्धो᳘द्ववर्त स᳘ द्रोणकल᳘शो ऽभवत्त᳘स्मिन्या᳘वान्वा या᳘वान्वा र᳘सः स᳘मस्रवद᳘तिरिक्तो वै स᳘ ऽआसीद᳘तिरिक्त ऽएष ग्र᳘हस्तद᳘तिरिक्त ऽए᳘वैतद᳘तिरिक्तं दधाति त᳘स्माद्द्रोणकलशे᳘ गृह्णाति॥
</details>

<details><summary>मूलम् - श्रीधरादि</summary>

द्रोणकलशे᳘ गृह्णाति॥  
व्वृत्रो वै सो᳘म ऽआसीत्तं य᳘त्र देवा अ᳘घ्नंस्त᳘स्य मूर्धो᳘द्ववर्त स᳘ द्रोणकल᳘शो ऽभवत्त᳘स्मिन्या᳘वान्वा या᳘वान्वा र᳘सः स᳘मस्रवद᳘तिरिक्तो वै स᳘ ऽआसीद᳘तिरिक्त ऽएष ग्र᳘हस्तद᳘तिरिक्त ऽए᳘वैतद᳘तिरिक्तं दधाति त᳘स्माद्द्रोणकलशे᳘ गृह्णाति॥
</details>

<details><summary>मूलम् - Weber</summary>

द्रोणकलशे᳘ गृह्णाति॥  
वृत्रो वै सो᳘म आसीत्तं य᳘त्र देवा अ᳘घ्नंस्त᳘स्य मूर्धो᳘द्ववर्त स᳘ द्रोणकलॗशो ऽभवत्त᳘स्मिन्या᳘वान्वा यावान्वा र᳘सः स᳘मस्रवद᳘तिरिक्तो वै स᳘ आसीद᳘तिरिक्त एष ग्र᳘हस्तद᳘तिरिक्त एॗवैतद᳘तिरिक्तं दधाति त᳘स्माद्द्रोणकलशे᳘ गृह्णाति॥
</details>

<details><summary>मूलम् - विस्वरम्</summary>

द्रोणकलशे गृह्णाति । वृत्रो वै सोम आसीत् । तं यत्र देवा अघ्नन् । तस्य मूर्धोद्ववर्त । स द्रोणकलशो ऽभवत् । तस्मिन् यावान्वा- यावान्वा रसः समस्रवत्- अतिरिक्तो वै स आसीत् । अतिरिक्त एष ग्रहः । तद् अतिरिक्त ऽएवैतदतिरिक्तं दधाति । तस्माद् द्रोणकलशे गृह्णाति ॥ ४ ॥ 
</details>

<details><summary>सायणः</summary>

**द्रोणकलश** इति । ऊर्ध्वच्छिन्नस्तस्य मूर्धोर्ध्वमुद्धतो गतः उद्ववर्त तस्मिन् 'यावान्वा यावान्वा' चेति पदद्वयं विभक्तमल्पार्थे वर्त्तते । यथा यद्वा तद्वा भुक्तं तथा जीर्णे जितमिति तस्मिन् द्रोणे यो रसः 'समस्रवत्' इत्यर्थः । 'अतिरिक्तो वै' रसः 'स आसीत्' अधः स्पृष्टः । शरीरे यः तं देवाः पात्रे विगृह्णाना यत्र तेनातिरिक्तो यो द्रोणकलशे गृह्णाति तदतिरिक्तेनास्मिन् कलशे ऽतिरिक्तमिमं ग्रहं दधाति ॥ ४ ॥ ५ ॥ 
</details>

<details><summary>Eggeling</summary>

4. He draws it in the Droṇakalaśa. Now Soma was Vr̥tra. When the gods slew him, his head rolled off [^egg_861]: it became the Droṇakalaśa. Thereinto flowed together so much of the juice as it could hold [^egg_862]; that was in excess; and so is this graha in excess: he thus puts the excess. to the excess,--therefore he draws it in the Droṇakalaśa.

[^egg_861]: 371:2 ? Or burst (udvavarta), as the St. Petersburg Dictionary takes it. The Kāṇva text reads.--Vr̥tro vai soma āsīt taṁ yatra devāḥ pātreshu vyagr̥hṇata tasya mūrdhno (!) vyavartta sa droṇakalaśo ’bhavat.

[^egg_862]: 371:3 Yāvān vā yāvān vā rasaḥ, (? some indeterminate quantity of the juice:) Cf. IV, 4, 5, 13.
</details>


## ०५


<details open><summary>विश्वास-प्रस्तुतिः</summary>

तं वा᳘ ऽअपुरोरु᳘क्कं गृह्णाति॥  
च्छ᳘न्दोभ्यो᳘ ह्येनं गृह्णा᳘ति स य᳘दे᳘वैनं च्छ᳘न्दोभ्यो गृह्णा᳘ति ते᳘नो हास्यैष᳘ पुरोरु᳘ङ्नान्भवति त᳘स्मादपुरोरु᳘क्कं गृह्णाति॥
</details>

<details><summary>मूलम् - श्रीधरादि</summary>

तं वा᳘ ऽअपुरोरु᳘क्कं गृह्णाति॥  
च्छ᳘न्दोभ्यो᳘ ह्येनं गृह्णा᳘ति स य᳘दे᳘वैनं च्छ᳘न्दोभ्यो गृह्णा᳘ति ते᳘नो हास्यैष᳘ पुरोरु᳘ङ्नान्भवति त᳘स्मादपुरोरु᳘क्कं गृह्णाति॥
</details>

<details><summary>मूलम् - Weber</summary>

तं वा᳘ अपुरोरु᳘क्कं गृह्णाति॥  
छ᳘न्दोभ्योॗ ह्येनं गृह्णा᳘ति स य᳘देॗवैनं छ᳘न्दोभ्यो गृह्णा᳘ति ते᳘नो हास्यैष᳘ पुरोरु᳘ङ्नान्भवति त᳘स्मादपुरोरु᳘क्कं गृह्णाति॥
</details>

<details><summary>मूलम् - विस्वरम्</summary>

तं वा ऽअपुरोरुक्कं गृह्णाति । छन्दोभ्यो ह्येनं गृह्णाति । स यदेवैनं छन्दोभ्यो गृह्णाति- तेनो हास्यैष पुरोरुङ्मान्भवति । तस्मादपुरोरुक्कं गृह्णाति ॥ ५ ॥ 
</details>

<details><summary>सायणः</summary>

[व्याख्यानं चतुर्थे]
</details>

<details><summary>Eggeling</summary>

5. He draws it without a puroruc-formula, for he draws it for the metres; and in that he draws it for the metres, even thereby that (graha) of his becomes supplied with a puroruc: therefore he draws it without a puroruc.
</details>


## ०६


<details open><summary>विश्वास-प्रस्तुतिः</summary>

(त्य) अथा᳘तो गृह्णा᳘त्येव᳘॥  
(वो) उपयाम᳘गृहीतो ऽसि ह᳘रिरसि हारियोजनो ह᳘रिभ्यां त्वे᳘त्यृक्सामे वै ह᳘री ऽऋक्सामा᳘भ्या᳘ᳫँ᳘ ह्येनं गृह्णा᳘ति॥
</details>

<details><summary>मूलम् - श्रीधरादि</summary>

(त्य) अथा᳘तो गृह्णा᳘त्येव᳘॥  
(वो) उपयाम᳘गृहीतो ऽसि ह᳘रिरसि हारियोजनो ह᳘रिभ्यां त्वे᳘त्यृक्सामे वै ह᳘री ऽऋक्सामा᳘भ्या᳘ᳫँ᳘ ह्येनं गृह्णा᳘ति॥
</details>

<details><summary>मूलम् - Weber</summary>

अथा᳘तो गृह्णा᳘त्येव᳟॥  
उपयाम᳘गृहीतो ऽसि ह᳘रिरसि हारियोजनो ह᳘रिभ्यां त्वे᳘त्यृक्सामे वै ह᳘री ऋकसामा᳘भ्याॗᳫंॗ ह्येनं गृह्णा᳘ति॥
</details>

<details><summary>मूलम् - विस्वरम्</summary>

अथातो गृह्णात्येव- **"उपयामगृहीतो ऽसि हरिरसि हारियोजनो हरिभ्यां त्वा"**- (वा. सं. ८ । ११) इति । ऋक्सामे वै हरी । ऋक्सामाभ्यां ह्येनं गृह्णाति ॥ ६ ॥ 
</details>

<details><summary>सायणः</summary>

**अथात** इति । **ऋक्सामे वै हरी** इति । छन्दआत्मके इत्यभिप्रायः ॥ ६ ॥ 
</details>

<details><summary>Eggeling</summary>

6. He now draws it from that (Āgrayaṇa graha) with (Vāj. S. VIII, it), 'Thou art taken with a support: of bay colour art thou, meet for the team of bay steeds,--thee to the pair of bay steeds!' Now, the two bay horses are the R̥c and Sāman: it is for the R̥c and Sāman that he draws it.
</details>


## ०७


<details open><summary>विश्वास-प्रस्तुतिः</summary>

(त्य᳘) अ᳘थ धाना ऽआ᳘वपति॥  
ह᳘र्योर्धाना᳘ स्थ सह᳘सोमा ऽइ᳘न्द्राये᳘ति तद्य᳘देवा᳘त्र मितं᳘ च च्छन्दो᳘ ऽमितं च त᳘दे᳘वैतत्स᳘र्व्वं भक्षयति॥
</details>

<details><summary>मूलम् - श्रीधरादि</summary>

(त्य᳘) अ᳘थ धाना ऽआ᳘वपति॥  
ह᳘र्योर्धाना᳘ स्थ सह᳘सोमा ऽइ᳘न्द्राये᳘ति तद्य᳘देवा᳘त्र मितं᳘ च च्छन्दो᳘ ऽमितं च त᳘दे᳘वैतत्स᳘र्व्वं भक्षयति॥
</details>

<details><summary>मूलम् - Weber</summary>

अ᳘थ धाना आ᳘वपति॥  
ह᳘र्योर्धाना᳘ स्थ सह᳘सोमा इ᳘न्द्राये᳘ति तद्य᳘देवा᳘त्र मितं᳘ च छन्दो᳘ ऽमितं च त᳘देॗवैतत्स᳘र्वम् भक्षयति॥
</details>

<details><summary>मूलम् - विस्वरम्</summary>

अथ धाना आवपति- **"हर्योर्धाना स्थ सहसोमा इन्द्राय"**- (वा. सं. ८ । ११) इति । तद् यदेवात्र मितं च छन्दः, अमितं च-तदेवैतत् सर्वं भक्षयति ॥ ७ ॥ 
</details>

<details><summary>सायणः</summary>

**अथ धाना** इति [^१_१६९] । यदेता 'धाना आवपति' तदेव 'अत्र' यज्ञे 'मितं' नियताक्षरपादं ऋङ्नामलक्षणम् । यद्वा ऽनियताक्षरपादं यजुः 'तदेवैतत् सर्वं छन्दः' । सोमं धानावन्तं भक्षयति न ह्यावपेत । सोमः पीतो भवत्यस्मिन् छन्दसा शक्तो ऽतितर्पयितुमित्यभिप्रायः ॥ ७ ॥ 

[^१_१६९]: यानाश्चावपति हर्योर्धाना इति । का० श्रौ० सू० १० । १५५ । 
</details>

<details><summary>Eggeling</summary>

7. He then pours parched grain into it with, 'Ye are the bays’ grains, united with the Soma for

 Indra!' Whatever metres there are, both measured and unmeasured, they all thereby drink (of the Soma [^egg_863]).

[^egg_863]: 372:1 The text might also be taken in the sense of 'Whatever metre there is, both measured and unmeasured, all that he thereby consumes.' The libation is, however, taken out for the metres or cattle, represented by the grain.
</details>


## ०८


<details open><summary>विश्वास-प्रस्तुतिः</summary>

त᳘स्योन्नेता᳘ ऽऽश्रावयति॥  
(त्य᳘) अ᳘तिरिक्तो वा᳘ ऽउन्नेता न᳘ ह्ये᳘षो ऽन्य᳘स्याश्रायव᳘यत्य᳘तिरिक्त एष ग्र᳘हस्तस्माद᳘तिरिक्त ऽएवैतद᳘तिरिक्तं[[!!]] दधाति त᳘स्मादुन्नेता᳘ ऽऽश्रावयति॥
</details>

<details><summary>मूलम् - श्रीधरादि</summary>

त᳘स्योन्नेता᳘ ऽऽश्रावयति॥  
(त्य᳘) अ᳘तिरिक्तो वा᳘ ऽउन्नेता न᳘ ह्ये᳘षो ऽन्य᳘स्याश्रायव᳘यत्य᳘तिरिक्त एष ग्र᳘हस्तस्माद᳘तिरिक्त ऽएवैतद᳘तिरिक्तं[[!!]] दधाति त᳘स्मादुन्नेता᳘ ऽऽश्रावयति॥
</details>

<details><summary>मूलम् - Weber</summary>

त᳘स्योन्नेता᳘श्रावयति॥  
अ᳘तिरिक्तो वा᳘ उन्नेता नॗ ह्येॗषी ऽन्य᳘स्याश्राव᳘यत्य᳘तिरिक्त एष ग्र᳘हस्तद᳘तिरिक्त एॗवैतद᳘तिरिक्तं दधाति त᳘स्मादुन्नेता᳘श्रावयति॥
</details>

<details><summary>मूलम् - विस्वरम्</summary>

तस्योन्नेता ऽऽश्रावयति । अतिरिक्तो वा ऽउन्नेता- न ह्येषो ऽन्यस्याश्रावयति । अतिरिक्त एष ग्रहः । तस्मादतिरिक्त ऽएवैतदतिरिक्तं दधाति । तस्मादुन्नेता ऽऽश्रावयति ॥ ८ ॥ 
</details>

<details><summary>सायणः</summary>

**तस्योन्नेते**ति [^१_१६९] । आश्रावणद्वारेणानुवाचनादौ होमान्ते सर्वत्रैवोन्नेतानाम विधीयते । ततश्चासौ तत्रानुवाचयेत्, जुहुयात् । भक्षः केवलं निवर्तते । किं कारणं ? यस्मादनुवाचनादिकमेव प्रतियज्ञे उपावर्त्तते । तथा च चरकाणां ग्रहणमप्युन्नेतुरेवाम्नातम् । धानासहिताः सोमाः 'अनुवषट्कृते' जुहातीति वर्त्तते । 'अथ' होमानन्तरम् । धानाविभागे लब्धुमिच्छन्ति । लिप्सया तत्पूर्वकमादानं लक्ष्यते । विभज्य गृह्णन्तीत्यर्थः कथम् ? 'एतस्मिन् सर्वेषामेव भक्षः' इति वाक्यशेषादेव । भक्ष इति वाक्यशेषात् सर्वे ऋत्विग्यजमाना भक्षन्ति ॥ ८ ॥ ९ ॥ 

[^१_१६९]: उन्नेता ऽनुवाचयति मूर्द्धनि कृत्वा धानासोमेभ्यो ऽनुब्रू ३हीति । आश्राव्याह धानासोमान् प्रस्थितान् प्रेष्येति । भक्षँ हरेदिच्छन् । उत्तरवेदौ वा निधाय विलाभम् । का. श्रौ. सू. १० । १५६-१५९
</details>

<details><summary>Eggeling</summary>

8. For this (libation) the Unnetr̥ [^egg_864] calls for the Śraushaṭ;--for the Unnetr̥ is in excess (additional), since he does not call for the Śraushaṭ for any other (libation); and this libation also is in excess: thus he puts the excess to the excess,--therefore the Unnetr̥ calls for the Śraushaṭ.

[^egg_864]: 372:2 Instead of the Āgnīdhra, see I, 5, 2, 16, with note.
</details>


## ०९


<details open><summary>विश्वास-प्रस्तुतिः</summary>

मूर्ध᳘न्नभिनिधाया᳘श्रावयति॥  
मूर्धा᳘[[!!]] ह्यस्यैषो᳘ ऽथाह धानासोमेभ्यो᳘ ऽनुब्रूही᳘त्याश्रा᳘व्याह धानासोमान्प्र᳘स्थितान्प्रेष्ये᳘ति व्व᳘षट्कृते᳘ जुहोत्यनुव᳘षट्कृते᳘ ऽथ धाना व्वि᳘लिप्सन्ते भक्षा᳘य॥
</details>

<details><summary>मूलम् - श्रीधरादि</summary>

मूर्ध᳘न्नभिनिधाया᳘श्रावयति॥  
मूर्धा᳘[[!!]] ह्यस्यैषो᳘ ऽथाह धानासोमेभ्यो᳘ ऽनुब्रूही᳘त्याश्रा᳘व्याह धानासोमान्प्र᳘स्थितान्प्रेष्ये᳘ति व्व᳘षट्कृते᳘ जुहोत्यनुव᳘षट्कृते᳘ ऽथ धाना व्वि᳘लिप्सन्ते भक्षा᳘य॥
</details>

<details><summary>मूलम् - Weber</summary>

मूर्ध᳘न्नभिनिधाया᳘श्रावयति॥  
मूॗर्धा ह्यस्यैषो᳘ ऽथाह धानासोमेभ्यो᳘ ऽनुब्रूह्:!त्याश्रा᳘व्याह धानासोमान्प्र᳘स्थितान्प्रेष्ये᳘ति व᳘षट्कृते जुहोत्यनुव᳘षट्कृते᳘ ऽथ धाना वि᳘लिप्सन्ते भक्षा᳘य॥
</details>

<details><summary>मूलम् - विस्वरम्</summary>

मूर्धन्नभिनिधायाश्रावयति । मूर्धा ह्यस्यैषः । अथाह- धानासोमेभ्यो ऽनुब्रूहीति । आश्राव्याह- धानासोमान्प्रस्थितान् प्रेष्येति । वषट्कृते जुहोति- अनुवषट्कृते । अथ धाना विलिप्सन्ते भक्षाय ॥ ९ ॥ 
</details>

<details><summary>सायणः</summary>

[व्याख्यानं अष्टमे]
</details>

<details><summary>Eggeling</summary>

9. Placing (the Droṇakalaśa) on his head, he calls for the Śraushaṭ,--for this (vessel) is his (Soma's) head. He first says (to the Maitrāvaruṇa), 'Recite (the invitatory prayer) for the Soma-draughts with grains!' Having called for the Śraushaṭ, he says, 'Prompt (the Hotr̥ to pronounce the offering prayer on) the Soma-draughts with grain brought forward [^egg_865]!' and offers as the Vashaṭ and Anuvashaṭ are uttered. They then divide the grain between them for the sake of the Soma-draught.

[^egg_865]: 372:3 Regarding 'prasthitam,' see p. 198, note 3.
</details>


## १०


<details open><summary>विश्वास-प्रस्तुतिः</summary>

तद्धै᳘के॥  
हो᳘त्रे द्रोणकलशं᳘ प्रतिप᳘राहरन्ति व्वषट्कर्तु᳘र्भक्ष इ᳘ति व्व᳘दन्तस्त᳘दु त᳘था न᳘ कुर्याद्यथाचमसं[[!!]] वा᳘ ऽअन्ये᳘ भक्षा ऽअ᳘थैषो᳘ ऽतिरिक्तस्त᳘स्मादेत᳘स्मिन्त्स᳘र्वेषामेव᳘ भ᳘क्षस्त᳘स्माद्धाना व्वि᳘लिप्सन्ते भक्षा᳘य॥
</details>

<details><summary>मूलम् - श्रीधरादि</summary>

तद्धै᳘के॥  
हो᳘त्रे द्रोणकलशं᳘ प्रतिप᳘राहरन्ति व्वषट्कर्तु᳘र्भक्ष इ᳘ति व्व᳘दन्तस्त᳘दु त᳘था न᳘ कुर्याद्यथाचमसं[[!!]] वा᳘ ऽअन्ये᳘ भक्षा ऽअ᳘थैषो᳘ ऽतिरिक्तस्त᳘स्मादेत᳘स्मिन्त्स᳘र्वेषामेव᳘ भ᳘क्षस्त᳘स्माद्धाना व्वि᳘लिप्सन्ते भक्षा᳘य॥
</details>

<details><summary>मूलम् - Weber</summary>

तद्धै᳘के॥  
हो᳘त्रे द्रोणकलश᳘म् प्रतिप᳘राहरन्ति वषट्कर्तु᳘र्भक्ष इ᳘ति व᳘दन्तस्त᳘दु त᳘था न᳘ कुर्याद्य᳘थाचमस वा᳘ अन्ये᳘ भक्षा अ᳘थैषो᳘ ऽतिरिक्तस्त᳘स्मादेत᳘स्मिन्त्स᳘र्वेषामेव᳘ भक्षस्त᳘स्माद्धाना वि᳘लिप्सन्ते भक्षा᳘य॥
</details>

<details><summary>मूलम् - विस्वरम्</summary>

तद्धैके- होत्रे द्रोणकलशं प्रतिपराहरन्ति- वषट्कर्तुर्भक्ष इति वदन्तः । तदु तथा न कुर्याद् । यथाचमसं वा ऽअन्ये भक्षाः- अथैषो ऽतिरिक्तस्तस्माद् । एतस्मिन्त्सर्वेषामेव भक्षः । तस्माद्धाना व्विलिप्सन्ते भक्षाय ॥ १० ॥  
</details>

<details><summary>सायणः</summary>

**तद्धैके होत्र** इति । यथाचमसम्, यो यस्य चमसस्तस्य तस्मिंश्चमसे इत्येतस्मिन्नर्थे 'यथाचमसम्' इत्येतत् पदं वर्त्तते । 'अन्ये भक्षाः' चमसानुभक्षितानां सर्वे चमसा भवन्ति । अनुचमसानामपि वषट्कारादिना निमित्तेन भवन्ति । 'अथ' इति विशेषणार्थः । तस्मिंस्तु हारियोजनानां सर्वेषामेव ऋत्विग्यजमानानां भक्षः । ततश्चात्र होता ऽन्ये च तुल्या एवेति न होत्रे द्रोणकलशो नेयः, किन्तूत्तरवेदाविव धानाः सर्वेभ्यो लिप्समानेभ्यो देयाः ॥ १० ॥ 
</details>

<details><summary>Eggeling</summary>

10. Now some take the Droṇakalaśa over to the Hotr̥, on the ground that 'the draught belongs to the utterer of the Vashaṭ.' But let him not do it thus; for the other draughts are (taken by the respective priests) according to the camasa cups, but this one is in excess: therefore there is a draught in it for all of them,--for this reason they divide the grain between them for the sake of the Soma-draught.
</details>


## ११


<details open><summary>विश्वास-प्रस्तुतिः</summary>

ता न᳘ दद्भिः᳘ खादेयुः॥  
पश᳘वो वा᳘ ऽएते ने᳘त्पशू᳘न्प्रम्रदे᳘ कर᳘वामहा ऽइ᳘ति प्राणै᳘रेव᳘ भक्षयन्ति य᳘स्ते ऽअश्वस᳘निर्भक्षो यो᳘ गोस᳘निरि᳘ति पश᳘वो᳘ ह्येते त᳘स्मादाह य᳘स्ते ऽअश्वस᳘निर्भक्षो यो᳘ गोस᳘निरि᳘ति त᳘स्य त ऽइष्ट᳘यजुष स्तुत᳘स्तोमस्ये᳘तीष्टा᳘नि हि य᳘जूᳫं᳭षि भ᳘वन्ति स्तुता स्तो᳘माः शस्तो᳘क्थस्ये᳘ति शस्ता᳘नि᳘ ह्युक्था᳘नि भ᳘वन्त्यु᳘पहूतस्यो᳘पहूतो भक्षयामीत्यु᳘पहूतस्य᳘ ह्येतदु᳘पहूतो भक्ष᳘यति॥
</details>

<details><summary>मूलम् - श्रीधरादि</summary>

ता न᳘ दद्भिः᳘ खादेयुः॥  
पश᳘वो वा᳘ ऽएते ने᳘त्पशू᳘न्प्रम्रदे᳘ कर᳘वामहा ऽइ᳘ति प्राणै᳘रेव᳘ भक्षयन्ति य᳘स्ते ऽअश्वस᳘निर्भक्षो यो᳘ गोस᳘निरि᳘ति पश᳘वो᳘ ह्येते त᳘स्मादाह य᳘स्ते ऽअश्वस᳘निर्भक्षो यो᳘ गोस᳘निरि᳘ति त᳘स्य त ऽइष्ट᳘यजुष स्तुत᳘स्तोमस्ये᳘तीष्टा᳘नि हि य᳘जूᳫं᳭षि भ᳘वन्ति स्तुता स्तो᳘माः शस्तो᳘क्थस्ये᳘ति शस्ता᳘नि᳘ ह्युक्था᳘नि भ᳘वन्त्यु᳘पहूतस्यो᳘पहूतो भक्षयामीत्यु᳘पहूतस्य᳘ ह्येतदु᳘पहूतो भक्ष᳘यति॥
</details>

<details><summary>मूलम् - Weber</summary>

ता न᳘ दद्भिः᳘ खादेयुः॥  
पश᳘वो वा᳘ एते ने᳘त्पशू᳘न्प्रम्रदे᳘ कर᳘वामहा इ᳘ति प्राणै᳘रेव᳘ भक्षयन्ति य᳘स्ते अश्वस᳘निर्भक्षो यो᳘ गोस᳘निरि᳘त पश᳘वोॗ ह्येते त᳘स्मादाह य᳘स्ते अश्वस᳘निर्भक्षो यो᳘ गोस᳘निरि᳘ति त᳘स्य त इष्ट᳘यजुष स्तुत᳘स्तोमस्ये᳘तीष्टा᳘नि हि य᳘जूंषि भ᳘वन्ति स्तुता स्तो᳘माः शस्तो᳘क्थस्ये᳘ति शस्ता᳘निॗ ह्युक्था᳘नि भ᳘वन्त्यु᳘पहूतस्यो᳘पहूतो भक्षयामीत्यु᳘पहूतस्यॗ ह्येतदु᳘पहूतो भक्ष᳘यति॥
</details>

<details><summary>मूलम् - विस्वरम्</summary>

ता न दद्भिः खादेयुः । पशवो वा ऽएते- नेत् पशून्प्रम्रदे करवामहा ऽइति । प्राणैरेव भक्षयन्ति । **"यस्ते ऽअश्वसनिर्भक्षो यो गोसनिः"**- (वा. सं. ८ । १२) इति । पशवो ह्येते । तस्मादाह- यस्ते अश्वसनिर्भक्षो यो गोसनिरिति । **"तस्य त ऽइष्टयजुष स्तुतस्तोमस्य"**- (वा. सं. ८ । १२) इति । इष्टानि हि यजूंषि भवन्ति, स्तुताः स्तोमाः । **"शस्तोक्थस्य"**- (वा. सं. ८ । १२) इति । शस्तानि ह्युक्थानि भवन्ति । **"उपहूतस्योपहूतो भक्षयामि"**- (वा. सं. ८ । १२) इति । उपहूतस्य ह्येतदुपहूतो भक्षयति [^१_१७०] ॥ ११ ॥ 

[^१_१७०]: इह संहितायां 'देवकृतस्य' इत्यादयः षण्मन्त्राः शाकलाः पठ्यन्ते । त इह ब्राह्मणे न सन्ति । 
</details>

<details><summary>सायणः</summary>

**ता न दद्भिरि**ति । 'दद्भिः' दन्तैः । "पदन्नोमास्हृत्"- (पा. सू. ६ । १ । ६३) इति छन्दसि दन्तस्य दद्भावः । "पशवो वा एते' धानाः पशूनां छन्दसामन्नमिति कृत्वा । 'नेत्पशून्प्रम्रदे' प्रकर्षेण मृद्यन्ते वध्यन्ते ऽस्मिन्निति 'प्रम्रदः' आघातस्थानम् । धानारूपाः किल पशवो दन्तान्तर एवाघातस्थाने क्रियेरन् यदि दन्तैर्धाना भक्षयेरन् । 'प्राणैरेवं' [^१_१७०] नासिक्यैरेव जिघ्रन्तो 'भक्षयन्ति' । अवघ्राणमेव भक्षणमित्यर्थः । 'पशवो ह्येते' गोश्वाः । छन्दोरूपाः पशवः सम्भक्ता अनेन भक्षणेनेत्यभिप्रायः । 'इष्टानि हि यजूंषि भवन्ति' तस्मिन् सोमे यानि यजूंषि गृह्यन्त इत्यभिप्रायः । 'स्तुताः स्तोमाः' स्तोमाः स्तोत्राणि । 'शस्तानि उक्थानि' । उक्थयुक्तानीति ॥ ११ ॥ 

[^१_१७०]: यस्ते अश्वसनिरिति प्राणभक्षं भक्षयित्वोत्तरवेदौ निवपन्ति । शाकलाधानं देवकृतस्येति प्रतिमन्त्रम् । का. श्रौ. सू. १० । १६० । १६१ । शाखांतरोपदेशाच्छाकलाधानमिति पितृभूतिः । 
</details>

<details><summary>Eggeling</summary>

11. They must not bite them with their teeth,--for these (grains) mean cattle,--thinking 'lest we should do aught to crush our cattle!' They only drink it in with their breath [^egg_866], with (Vā,;. S. VIII, 12), 'What horse-winning, what cow-winning draught is thine [^egg_867];' for they are cattle: therefore he says, 'what horse-winning, what cow-winning draught is thine;'--'Of that draught, offered with Yajus, praised by chants [^egg_868],'--for Yajus-prayers have indeed been offered, and chants have been chanted;--'sung by hymns,'--for songs (śastras) have been sung;--'Of the invited [^egg_869] do I drink, invited,'--for invited, he now drinks of the invited.

[^egg_866]: 373:1 They are only to smell the grains steeped in the Soma-juice.

[^egg_867]: 373:2 The Kāṇva recension adds, 'O divine Soma!'

[^egg_868]: 373:3 Lit., having Yajus offered, and chants chanted for it.

[^egg_869]: 373:4 ? I.e. 'that to which I am invited.'
</details>


## १२


<details open><summary>विश्वास-प्रस्तुतिः</summary>

ता᳘ नाग्नौ प्र᳘किरेयुः॥  
(र्ने) नेदु᳘च्छिष्टमग्नौ᳘ जुह᳘वामे᳘त्युत्तरवेदा᳘वेव नि᳘वपन्ति त᳘था न᳘ बहिर्धा᳘ यज्ञा᳘द्भवन्ति॥
</details>

<details><summary>मूलम् - श्रीधरादि</summary>

ता᳘ नाग्नौ प्र᳘किरेयुः॥  
(र्ने) नेदु᳘च्छिष्टमग्नौ᳘ जुह᳘वामे᳘त्युत्तरवेदा᳘वेव नि᳘वपन्ति त᳘था न᳘ बहिर्धा᳘ यज्ञा᳘द्भवन्ति॥
</details>

<details><summary>मूलम् - Weber</summary>

ताॗ नाग्नौ प्र᳘किरेयुः॥  
नेदु᳘छिष्टमग्नौ᳘ जुह᳘वामे᳘त्युत्तरवेदा᳘वेव नि᳘वपन्ति त᳘था न᳘ बहिर्धा᳘ यज्ञा᳘द्भवन्ति॥
</details>

<details><summary>मूलम् - विस्वरम्</summary>

ता नाग्नौ प्रकिरेयुः- नेदुच्छिष्टमग्नौ जुहवामेति । उत्तरवेदावेव निवपन्ति । तथा न बहिर्धा यज्ञाद्भवन्ति ॥ १२ ॥ 
</details>

<details><summary>सायणः</summary>

**ता नाग्नावि**ति प्रसन्ना ॥ १२ ॥ 
</details>

<details><summary>Eggeling</summary>

12. They must not throw them into the fire, lest they offer remains (of offerings) in the fire. They rather throw them on the high altar: thus they are not excluded from the sacrifice.
</details>


## १३


<details open><summary>विश्वास-प्रस्तुतिः</summary>

(न्त्य᳘) अ᳘थ पूर्णपात्रा᳘न्त्सम᳘वमृशन्ति॥  
याने᳘के ऽप्सुषोमा ऽइ᳘त्याच᳘क्षते य᳘था वै᳘ युक्तो व्व᳘हेदेव᳘मेते य ऽआ᳘र्त्विज्यं कुर्व्व᳘न्त्युत वै᳘ युक्तः᳘ क्षणुते᳘ वा व्वि᳘ वा लिशते शा᳘न्तिरा᳘पो भेषजं तद्य᳘देवा᳘त्र क्षण्व᳘ते वा व्वि᳘ वा लिश᳘न्ते शा᳘न्तिरा᳘पस्त᳘दद्भिः शा᳘न्त्या शमयन्ते त᳘दद्भिः सं᳘दधते त᳘स्मात्पूर्णपात्रा᳘न्त्सम᳘वमृशन्ति॥
</details>

<details><summary>मूलम् - श्रीधरादि</summary>

(न्त्य᳘) अ᳘थ पूर्णपात्रा᳘न्त्सम᳘वमृशन्ति॥  
याने᳘के ऽप्सुषोमा ऽइ᳘त्याच᳘क्षते य᳘था वै᳘ युक्तो व्व᳘हेदेव᳘मेते य ऽआ᳘र्त्विज्यं कुर्व्व᳘न्त्युत वै᳘ युक्तः᳘ क्षणुते᳘ वा व्वि᳘ वा लिशते शा᳘न्तिरा᳘पो भेषजं तद्य᳘देवा᳘त्र क्षण्व᳘ते वा व्वि᳘ वा लिश᳘न्ते शा᳘न्तिरा᳘पस्त᳘दद्भिः शा᳘न्त्या शमयन्ते त᳘दद्भिः सं᳘दधते त᳘स्मात्पूर्णपात्रा᳘न्त्सम᳘वमृशन्ति॥
</details>

<details><summary>मूलम् - Weber</summary>

अ᳘थ पूर्णपात्रा᳘न्त्सम᳘वमृशन्ति॥  
याने᳘के ऽप्सुषोमा इ᳘त्या च᳘क्षते य᳘था वै᳘ युक्तो व᳘हेदेव᳘मेते य आ᳘र्त्विज्यं कुर्व᳘न्त्युत वै᳘ युक्तः᳘ क्षणुते᳘ वा वि᳘ वा लिशते शा᳘न्तिरा᳘पो भेषजं तद्य᳘देवा᳘त्र क्षण्व᳘ते वा वि᳘ वा लिश᳘न्ते शा᳘न्तिरा᳘पस्त᳘दद्भिः शा᳘न्त्या शमयन्ते त᳘दद्भिः सं᳘दधते त᳘स्मात्पूर्णपात्रा᳘न्त्सम᳘वमृशन्ति॥
</details>

<details><summary>मूलम् - विस्वरम्</summary>

अथ पूर्णपात्रान्त्समवमृशन्ति- यानेके ऽप्सुषोमा इत्याचक्षते । यथा वै युक्तो वहेद्- एवमेते य ऽआर्त्विज्यं कुर्वन्ति । उत वै युक्तः क्षणुते वा, वि वा लिशते । शान्तिरापः । भेषजं तद् । यदेवात्र क्षण्वते वा, वि वा लिशन्ते । शान्तिरापः । तदद्भिः शान्त्या शमयन्ते । तदद्भिः संदधते । तस्मात्पूर्णपात्रान्त्समवमृशन्ति ॥ १३ ॥ 
</details>

<details><summary>सायणः</summary>

**अथ पूर्णपात्रानि**ति [^१_१७१] । पूर्णान् पात्रान् अपाम् । कुत एतत् ? शान्तिरापो भेषजमिति वाक्यशेषात् । 'समवमृशन्ति' सर्व ऋत्विजः । कुत एतत् ? 'य आर्त्विज्यं कुर्वन्ति' इति वाक्यशेषात् । यजमानश्च युक्तत्वात् । कीदृशान् पूर्णपात्रान् 'यानेके' शाखिनः 'अप्सुषोमाः' अवात्मकाः सोमा इत्येवम् 'आचक्षते' । सुशब्द उपजनः । के पुनरप्सुषोमाः ? हरितकुशवन्तः पूर्णपात्राः सोमचमसास्तांश्च शाखान्तरादेव यथास्वं चमसिनो ऽवमृशन्ति । एवमपि नानृत्विजः सर्वे चमसमवमृशन्ति । यथा वै युक्तो गौरश्वो वा वहेदेवमेते पुरुषं वहन्ति य आर्त्विज्यं कुर्वन्ति । तुल्यन्यायत्वाद्यजमानश्च करोतीति द्रष्टव्यम् । 'युक्तः' 'उत' अपि च 'क्षिणुते' [^२_१७१] "क्षिणु हिंसायाम्"- (धा. पा. त. उ. ४) हिनस्ति विनाशयति 'विलिशते वा' “लिश अल्पीभावे"- (धा. पा. दि. आ. ७३) विपूर्वो विश्लेषणे वर्त्तते । विश्लेषयतीति । यद्यन्तर्युक्तः क्षिणुते वा विलिशते वा तस्यापगमनं भेषजं च प्रसिद्धम् । तद्वदत्रापि यदयज्ञियं नाम किञ्चिदुक्त्वा 'क्षिण्वते' हिंसन्ति 'लिशन्ते' वा विश्लेषयन्ति तद् 'अद्भिः' अवमृश्यमानाभिः शान्त्या शमनीभिः प्रसिद्धाभिः शमयन्ते सन्दधते च ॥ १३ ॥ 

[^१_१७१]: अपरेण चात्वालं यथास्वं चमसान् पूर्णपात्रानवमृशति हरितकुशानवधाय सं व्वर्च्चसेति । का. श्रौ. सू. १०-१६२ । 

[^१_१७१]: इह सर्वत्र भाष्ये क्षिणुधातोः प्रयोगे स्वरसो लभ्यते । श्रुतौ तु क्षणुते इति पाठो दृश्यते ॥ 
</details>

<details><summary>Eggeling</summary>

13. Thereupon they touch the vessels filled (with water [^egg_870]) which some call Apsushomāḥ (Soma-draughts in water). For even as a yoked (animal) draws, so

[^egg_870]: 373:5 That is, the ten Camasins touch their respective camasa cups, filled with water and placed in the proper order from south to north, behind the pit (kātvāla), after putting fresh kuśa stalks on them. Those priests who have no cups of their own touch the cups of those with whom they are most nearly connected, viz. the four Adhvaryus that of the Neshṭr̥ the Udgātr̥'s assistants that of their principal, the Grāvastut that of the Hotr̥. Thereupon they touch their faces and betake themselves to the Āgnīdhra fire-house, to partake of sour milk. Then follow, on the Gārhapatya (at the front hall door), the Patnīsaṁyājas of the cakes of the animal offering, followed by the Samishṭayajus, See also Lāṭy. Śr. II, 11, 16 seq.

do they who perform the priestly duties. But the yoked (animal) galls or scratches itself; and water is a means of soothing, a medicine: thus wherever in this (sacrifice) they gall or scratch themselves--water being a means of soothing--they soothe by that means of soothing, water; they heal it by water. This is why they touch the vessels filled (with water).
</details>


## १४


<details open><summary>विश्वास-प्रस्तुतिः</summary>

ते᳘ सम᳘वमृशन्ति॥  
सं व्व᳘र्चसा प᳘यसा सं᳘ तनू᳘भिर᳘गन्महि म᳘नसा स᳘ᳫँ᳘ शिवे᳘न। त्व᳘ष्टा सुद᳘त्रो व्वि᳘दधातु रायो᳘ ऽनुमार्ष्टु त᳘न्वो यद्वि᳘लिष्टमि᳘ति यद्वि᳘वृढं तत्सं᳘दधते॥
</details>

<details><summary>मूलम् - श्रीधरादि</summary>

ते᳘ सम᳘वमृशन्ति॥  
सं व्व᳘र्चसा प᳘यसा सं᳘ तनू᳘भिर᳘गन्महि म᳘नसा स᳘ᳫँ᳘ शिवे᳘न। त्व᳘ष्टा सुद᳘त्रो व्वि᳘दधातु रायो᳘ ऽनुमार्ष्टु त᳘न्वो यद्वि᳘लिष्टमि᳘ति यद्वि᳘वृढं तत्सं᳘दधते॥
</details>

<details><summary>मूलम् - Weber</summary>

ते᳘ सम᳘वमृशन्ति॥  
सं व᳘र्चसा प᳘यसा स᳘ तनू᳘भिर᳘गन्महि म᳘नसा सं᳘ शिवे᳘न त्व᳘ष्टा सुद᳘त्रो वि᳘दधातु रायो᳘ ऽनुमार्ष्टु तॗन्वो यद्वि᳘लिष्टमि᳘ति यद्वि᳘वृढं तत्सं᳘दधते॥
</details>

<details><summary>मूलम् - विस्वरम्</summary>

ते समवमृशन्ति- **"सं वर्चसा पयसा सन्तनूभिरगन्महि मनसा सं शिवेन । त्वष्टा सुदत्रो विदधातु रायो ऽनुमार्ष्टु तन्वो यद्विलिष्टम्"**- (वा० सं० ८ । १६) इति । यद्विवृढं तत् सन्दधते ॥ १४ ॥ 
</details>

<details><summary>सायणः</summary>

**ते समवमृशन्ती**ति । हविर्यज्ञे (श. प. १ । ७ । ४ । ६) ते व्याख्याते ॥ १४ ॥ 
</details>

<details><summary>Eggeling</summary>

14. They touch them with (Vāj. S. VIII, 14), 'With lustre, with sap, with bodies [^egg_871] have we united,--with the happy spirit: may Tvashṭr̥, the dispenser of boons, grant us riches, and may he smooth what was injured in our body!' thus they heal what was torn.

[^egg_871]: 374:1 See I, 9, 3, 6. Cf. Atharva-veda VI, 53, 3. The Tāṇḍya Br. I, 3, 9 reads 'saṁ tapobhiḥ' (with fervour).
</details>


## १५


<details open><summary>विश्वास-प्रस्तुतिः</summary>

(ते᳘ ऽथ) अ᳘थ मु᳘खान्यु᳘पस्पृशन्ते॥  
द्वयं तद्य᳘स्मान्मु᳘खान्युपस्पृश᳘न्ते ऽमृ᳘तं वा ऽआ᳘पो ऽमृ᳘तेनै᳘वैतत्स᳘ᳫँ᳘स्पृशन्त ऽएत᳘दु चै᳘वैतत्क᳘र्मात्म᳘न्कुर्वते त᳘स्मान्मु᳘खान्यु᳘पस्पृशन्ते॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ मु᳘खान्यु᳘पस्पृशन्ते॥  
द्वयं तद्य᳘स्मान्मु᳘खान्युपस्पृश᳘न्ते ऽमृ᳘तं वा ऽआ᳘पो ऽमृ᳘तेनै᳘वैतत्स᳘ᳫँ᳘स्पृशन्त ऽएत᳘दु चै᳘वैतत्क᳘र्मात्म᳘न्कुर्वते त᳘स्मान्मु᳘खान्यु᳘पस्पृशन्ते॥
</details>

<details><summary>मूलम् - Weber</summary>

अ᳘थ मु᳘खान्यु᳘पस्पृशन्ते॥  
द्वयं तद्य᳘स्मान्मु᳘खान्युपस्पृश᳘न्ते ऽमृ᳘तं वा आ᳘पो ऽमृ᳘तेनैॗवैतत्स᳘ᳫं᳘स्पृशन्त एत᳘दु चैॗवैतत्क᳘र्मात्मन्कुर्वते त᳘स्मान्मु᳘खान्यु᳘पस्पृशन्ते॥
</details>

<details><summary>मूलम् - विस्वरम्</summary>

अथ मुखान्युपस्पृशन्ते । इयं तद्- यस्मान्मुखान्युपस्पृशन्ते । अमृतं वा ऽआपः । अमृतेनैवैतत्संस्पृशन्ते । एतदु चैवैतत्कर्मात्मन् कुर्वते । तस्मान्मुखान्युपस्पृशन्ते ॥ १५ ॥ 
</details>

<details><summary>सायणः</summary>

'एतदु [^१_१७२] चैवैतत् कर्मात्मन्कुर्वते' इत्येतत्त्वत्र न युज्यते । न ह्यृत्विग्भिः कर्मात्मनि कर्त्तव्यम् । नैष दोषः । "यां वै कां च यज्ञ"- इत्येवं यजमानात्मन्येव ते कुर्वते इति विज्ञायते । बहुभिस्तु तद्विलिष्टमिति वै बहवः 'संदधते' अयं वा यजमानः करोतीति ॥ १५ ॥ 

[^१_१७२]: मुखान्यालभंते दधिक्राव्ण इत्याग्नीध्रे दधिभक्षणम् । पत्नीसंयाजाः पशुवत् । का. श्रौ. सू. १० । १६३ । १६४ । 

इति आचार्यहरिस्वामिनः कृतौ माध्यन्दिनशतपथब्राह्मणभाष्ये चतुर्थकाण्डे चतुर्था ऽध्याये तृतीयं ब्राह्मणम् ॥ (४-४-३)॥ 
</details>

<details><summary>Eggeling</summary>

15. They then touch their faces. There is a twofold reason why they touch their faces;--water, forsooth, is the elixir of immortality: it is with the elixir of immortality that they thus touch themselves. And, moreover, they thus deposit that holy work into their own self: therefore they touch their faces.
</details>

