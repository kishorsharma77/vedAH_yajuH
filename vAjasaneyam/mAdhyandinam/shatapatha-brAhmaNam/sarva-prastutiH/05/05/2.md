+++
title = "२"

+++


## ०१


<details open><summary>विश्वास-प्रस्तुतिः</summary>

स वै᳘ प्रयु᳘जाᳫँ᳭ हवि᳘र्भिर्यजते॥  
तद्य᳘त्प्रयु᳘जाᳫँ᳭ हवि᳘र्भिर्य᳘जत ऽऋतून्वा᳘ ऽएत᳘त्सुषुवाणो᳘ युङ्क्ते त᳘ ऽएनमृत᳘वो युक्ता᳘ व्वहन्त्यृतू᳘न्वा प्र᳘युक्तान᳘नुचरति त᳘स्मात्प्रयु᳘जाᳫँ᳭ हवि᳘र्भिर्यजते॥
</details>

<details><summary>मूलम् - श्रीधरादि</summary>

स वै᳘ प्रयु᳘जाᳫँ᳭ हवि᳘र्भिर्यजते॥  
तद्य᳘त्प्रयु᳘जाᳫँ᳭ हवि᳘र्भिर्य᳘जत ऽऋतून्वा᳘ ऽएत᳘त्सुषुवाणो᳘ युङ्क्ते त᳘ ऽएनमृत᳘वो युक्ता᳘ व्वहन्त्यृतू᳘न्वा प्र᳘युक्तान᳘नुचरति त᳘स्मात्प्रयु᳘जाᳫँ᳭ हवि᳘र्भिर्यजते॥
</details>

<details><summary>मूलम् - Weber</summary>

स वै᳘ प्रयु᳘जाᳫं हवि᳘र्भिर्यजते॥  
तद्य᳘त्प्रयु᳘जाᳫं हवि᳘र्भिर्य᳘जत ऋतून्वा᳘ एत᳘त्सुषुवाणो᳘ युङ्क्ते त᳘ एनमृत᳘वो युक्ता᳘ वहन्त्यृतू᳘न्वा प्र᳘युक्तान᳘नुचरति त᳘स्मात्प्रयु᳘जाᳫं हवि᳘र्भिर्यजते॥
</details>

<details><summary>मूलम् - विस्वरम्</summary>

**अथ द्वादश प्रयुजां हवींषि ।**
 
स वै प्रयुजां हविर्भिर्यजते । तद् यत्प्रयुजां हविर्भिर्यजते- ऋतून्वा ऽएतत्सुषुवाणो युङ्क्ते- त ऽएनमृतवो युक्ता वहन्ति- ऋतून्वा प्रयुक्ताननुचरति- तस्मात्प्रयुजां हविर्भिर्यजते ॥ १ ॥ 
</details>

<details><summary>सायणः</summary>

द्वितीये ब्राह्मणे प्रयुजां हवींषि विधीयन्ते । कात्यायनः- "द्वादशोत्तराणि प्रयुग्घवींषि, मासान्तराणि, आहवनीयाद्वा पुरस्ताच्छम्याप्रासे शम्याप्रास आग्नेय-सौम्य-सावित्र-बार्हस्पत्य-त्वाष्ट्र-वैश्वानरा यथोक्तम्, एवमावृत्तस्य चरवः सारस्वत-पौष्ण-मैत्र-क्षैत्रपत्य-वारुणादित्याः षट्-षट् वैकतन्त्रे पूर्वाग्निवाहौ द्वौ-द्वौ षण्णां-षण्णां दक्षिणा"- (का. श्रौ. सू. १५ । २५०-२५५) इति । अयमर्थः । द्वादशाग्नेयादीनि प्रयुजां हवींषि आहवनीयात्- पूर्वदेशे एकैकशम्याव्याधप्रदेशे एकैकस्मिन् मासि एकैकं हविरिति क्रमेण षट् यष्टव्यानि; तथा प्रत्यावृत्य तेष्वेव स्थानेषु क्रमेण षट् यष्टव्यानि । यद्वा, षट्कं षट्कमेकीकृत्य एकतन्त्रेण कुर्यात् । तेषां पूर्वाग्निवाहको द्वौ-द्वौ अनड्वाहौ दक्षिणेति ॥ 

तदिदं विधत्ते- **स वै प्रयुजामि**ति । विविधं प्रशंसति- **ऋतून् वा** इति । एष 'सुषुवाणः' यष्टा 'ऋतून्' मासानेव प्र-'युङ्क्ते' कर्मणे योजयति । 'ऋतवः' अपि 'एनं' 'युक्ताः' सन्तो 'वहन्ति' प्रापयन्तीष्टं फलम् । इदानीमनुष्ठाता ऽपि प्रयुक्तान् 'ऋतून्' 'अनु'-लक्ष्य 'चरति' अनुसरति, तत्तदनुसरणजनितफलं प्राप्तुकामः, तस्मात् प्रयुजां हविर्यागः कर्त्तव्यः । तथा च तैत्तिरीयके- "मासि मासि एतानि हवींषि निरूप्याणीत्याहुः, तेनैवर्तून् प्रयुङ्क्ते"- (तै. ब्रा. १ । ८ । ४ । ३ ।) इति ॥ १ ॥ 
</details>

<details><summary>Eggeling</summary>

1. He performs the oblations of teams (prayujāṁ havīṁshi). The reason why he performs the oblations of teams, is that the anointed thereby yokes the seasons, and thus yoked those seasons draw him along, and he follows the seasons thus yoked: therefore he performs the oblations of teams.
</details>


## ०२


<details open><summary>विश्वास-प्रस्तुतिः</summary>

ता᳘नि वै द्वा᳘दश भवन्ति॥  
द्वा᳘दश वै मा᳘साः संव्वत्सर᳘स्य त᳘स्माद्द्वा᳘दश भवन्ति मासि᳘ मासि यजेते᳘त्याहुः को᳘ व्वेद मनु᳘ष्यस्य[[!!]] त᳘स्मान्न᳘ मासि᳘ मासि यजेत शम्यापराव्याधे᳘ शम्यापराव्याध ऽएव᳘ षड्भि᳘र्यजते प्राङ्यान᳘थ पु᳘नरा᳘वृत्तः शम्यापराव्याधे᳘ शम्यापराव्याध ऽएव᳘ षड्भि᳘र्यजते॥
</details>

<details><summary>मूलम् - श्रीधरादि</summary>

ता᳘नि वै द्वा᳘दश भवन्ति॥  
द्वा᳘दश वै मा᳘साः संव्वत्सर᳘स्य त᳘स्माद्द्वा᳘दश भवन्ति मासि᳘ मासि यजेते᳘त्याहुः को᳘ व्वेद मनु᳘ष्यस्य[[!!]] त᳘स्मान्न᳘ मासि᳘ मासि यजेत शम्यापराव्याधे᳘ शम्यापराव्याध ऽएव᳘ षड्भि᳘र्यजते प्राङ्यान᳘थ पु᳘नरा᳘वृत्तः शम्यापराव्याधे᳘ शम्यापराव्याध ऽएव᳘ षड्भि᳘र्यजते॥
</details>

<details><summary>मूलम् - Weber</summary>

ता᳘नि वै द्वा᳘दश भवन्ति॥  
द्वा᳘दश वै मा᳘साः संवत्सर᳘स्य त᳘स्माद्द्वा᳘दश भवन्ति मासि᳘-मासि यजेते᳘त्याहुः को᳘ वेद मनुष्य᳘स्य त᳘स्मान्न᳘ मासि᳘-मासि यजेत शम्यापराव्याधे᳘ शम्यापराव्याध एव᳘ षड्भि᳘र्यजते प्राङ् यान᳘थ पु᳘नरा᳘वृत्तः शम्यापराव्याधे᳘ शम्यापराव्याध एव᳘ षड्भि᳘र्यजते॥
</details>

<details><summary>मूलम् - विस्वरम्</summary>

तानि वै द्वादश भवन्ति । द्वादश वै मासाः सम्वत्सरस्य । तस्माद्द्वादश भवन्ति । मासि मासि यजेतेत्याहुः- को वेद मनुष्यस्य । तस्मान्न मासि मासि यजेत । शम्यापराव्याधे शम्यापराव्याध ऽएव षड्भिर्यजते प्राङ् यान् । अथ पुनरावृतः शम्यापराव्याधे शम्यापराव्याध ऽएव षड्भिर्यजते ॥ २ ॥ 
</details>

<details><summary>सायणः</summary>

तेषां सङ्ख्यां विधत्ते- **तानि वै द्वादशे**ति । तेषां प्रतिमासं यजनं पूर्वपक्षत्वेनोपन्यस्यति- **मासि मासी**ति । तं पक्ष निराकरोति- **को वेदे**ति । मनुष्यस्यायुःपरिमाणस्यावगन्तुमशक्यत्वान्मासि-मासि यजनं न कर्त्तव्यमित्यर्थः । 

हविःषट्कस्यैकीकृत्य यागकरणे ऽपि कञ्चिद् विशेषं पूर्वपक्षत्वेनोपन्यस्यति- **शम्यापराव्याध इति** । शम्यापरास्ता विध्यति निपतति यत्रेति स शम्यापराव्याधो देशः । तत्र देशे पूर्वै 'षड्भिः' 'प्राङ्' प्राङ्मुखो 'यान्' गच्छन् यजेत । आहवनीयात् पूर्वदेशे एकैकशम्याप्रासे षट् कर्त्तव्यानीत्यर्थः । **अथ पुनरि**ति । पुनरावृत्तेन एकैकशम्याप्रासप्रदेशे अपराणि षट् कर्त्तव्यानीति ॥ २ ॥ 
</details>

<details><summary>Eggeling</summary>

2. There are twelve of these (oblations), for there are twelve months in the year: that is why there are twelve. 'Let him make offering month by month,' they say. Who knows about (the life of) man [^egg_242]? Let him therefore not make offering month by month. Moving eastward he offers six of them each at the distance of the yoke-pin's throw from the other [^egg_243]; and then turning backward he offers six, each at a yoke-pin's throw from the other.

[^egg_242]: 123:2 'But who (knows if he) will live a year?' Taitt. Br. I, 8, 4. 3.

[^egg_243]: 123:3 In that case, he could offer them as distinct ishṭis, each with its special barhis, and moving eastwards from the Āhavanīya fire.
</details>


## ०३


<details open><summary>विश्वास-प्रस्तुतिः</summary>

त᳘दु त᳘था न᳘ कुर्यात्॥  
(त्ष᳘) ष᳘डे᳘वैता᳘नि पू᳘र्व्वाणि हवी᳘ᳫँ᳘षि नि᳘र्व्वपति समान᳘बर्हीᳫँ᳭षि ता᳘सां देव᳘तानाᳫँ᳭ रूपं य᳘था शि᳘शिरे युक्त्वा प्रा᳘ञ्च ऽआप्रावृषं᳘ यायुस्तत्ष᳘डृतू᳘न्युङ्क्ते त᳘ ऽएनᳫँ᳭ ष᳘डृत᳘वो युक्ताः प्रा᳘ञ्च ऽआप्रवृषं᳘ व्वहन्ति ष᳘ड्व᳘ ऽर्तून्प्र᳘युक्तानाप्रावृषम᳘नुचरति पूर्व्वाग्निवा᳘हां द्वौ द᳘क्षिणा॥
</details>

<details><summary>मूलम् - श्रीधरादि</summary>

त᳘दु त᳘था न᳘ कुर्यात्॥  
(त्ष᳘) ष᳘डे᳘वैता᳘नि पू᳘र्व्वाणि हवी᳘ᳫँ᳘षि नि᳘र्व्वपति समान᳘बर्हीᳫँ᳭षि ता᳘सां देव᳘तानाᳫँ᳭ रूपं य᳘था शि᳘शिरे युक्त्वा प्रा᳘ञ्च ऽआप्रावृषं᳘ यायुस्तत्ष᳘डृतू᳘न्युङ्क्ते त᳘ ऽएनᳫँ᳭ ष᳘डृत᳘वो युक्ताः प्रा᳘ञ्च ऽआप्रवृषं᳘ व्वहन्ति ष᳘ड्व᳘ ऽर्तून्प्र᳘युक्तानाप्रावृषम᳘नुचरति पूर्व्वाग्निवा᳘हां द्वौ द᳘क्षिणा॥
</details>

<details><summary>मूलम् - Weber</summary>

त᳘दु त᳘था न᳘ कुर्यात्॥  
ष᳘डेवैता᳘नि पू᳘र्वाणि हवीं᳘षि नि᳘र्वपति समान᳘बर्हींषि ता᳘सां देव᳘तानां रूपं य᳘था शि᳘शिरे [^wbr_1] युक्त्वा प्रा᳘ञ्च आप्रावृषं᳘ यायुस्तत्ष᳘डृतू᳘न्यूङ्क्ते त᳘ एनं ष᳘डृत᳘वो युक्ताः प्रा᳘ञ्च आप्रवृषं᳘ वहन्ति षड्व᳘र्तून्प्र᳘युक्तानाप्रावृषम᳘नुचरति पूर्वाग्निवा᳘हां द्वौ द᳘क्षिणा॥  

[^wbr_1]: शि᳘शिरे युक्ता AB. (युक्ताश्वा Sây.).
</details>

<details><summary>मूलम् - विस्वरम्</summary>

तदु तथा न कुर्यात् । षडेवैतानि पूर्वाणि हवींषि निर्वपति- समानबर्हींषि । तासां देवतानां रूपम् । यथा शिशिरे युक्त्वा प्राञ्च आप्रावृषं यायुः । तत् षडृतून्युङ्क्ते त ऽएनं षडृतवो युक्ताः प्राञ्च आप्रावृषं वहन्ति । षड्व ऽर्तून्प्रयुक्तानाप्रावृषमनुचरति । पूर्वाग्निवाहां द्वौ दक्षिणा ॥ ३ ॥ 
</details>

<details><summary>सायणः</summary>

तं पक्षं निराकृत्य पक्षान्तरं विधत्ते- **तदु तथे**ति । 'पूर्वाणि' 'षट् हवींषि' 'समानबर्हींषि'; बर्हिः-शब्दस्तन्त्रोपलक्षकः, एकतन्त्राणि कर्त्तव्यानीत्यर्थः । पूर्वहविःषट्कदेवताः प्रशंसति-**तासां देवतानामि**ति । 'तासां' पूर्वहविःषट्कस्य देवतानाम् अग्नीषोमादीनां षण्णां रूपमेतत् । 'यथा' 'शिशिरे' ऋतौ 'युक्त्वा' युक्ताश्वाः राजानः 'प्राञ्चः' सन्तः 'आप्रावृषं' प्रावृट्कालपर्यन्तं 'यायुः' गच्छेयुः । तदिदं प्राङ्मुखं यानं पूर्वपूर्वशम्याप्रासेषु यष्टव्यानामग्न्यादिदेवतानां सम्बन्धि रूपमित्यर्थः । प्रयुजां पूर्वाणि षड्हवींषि प्रस्तुत्य तैत्तिरीयके शिशिरादिषु षट्सु मासेषु राजभेदेन प्राङ्मुखा यात्रा प्रतिमासं व्यापारभेदश्च स्पष्टमाम्नातः- “आग्नेयमष्टाकपालं निर्वपति, तस्माच्छिशिरे कुरुपञ्चालाः प्राञ्चो यान्ति । सौम्यं चरुं, तस्माद् वसन्तं व्यवसायादयन्ति । सावित्रं द्वादशकपालं, तस्मात् पुरस्ताद्यवानां सवित्रा विरुन्धते । बार्हस्पत्यं चरुं, सवित्रैव विरुध्य ब्राह्मणा यवानादधते । त्वाष्ट्रमष्टाकपालं रूपाण्येव तेन कुर्वते । वैश्वानरं द्वादशकपालं, तस्माज्जघन्ये नैदाघे प्रत्यञ्चः कुरुपञ्चाला यान्ति"- (तै. ब्रा. १ । ८ । ४ । १, २ ।) इति । तदनेन पूर्वहविःषट्केन षडृतुमासानेव युङ्क्ते । 'ऋतु'- शब्दो मासपरः; "वासन्तिकावृतू"- इति व्यवहारात् (वा. सं. १३ । २५ ।) यद्वा, "पक्षा वै मासाः" इति पक्षाणां मासत्वव्यवहारात् पक्षद्वयात्मक ऋतुरित्यर्थः ॥ पूर्वषट्कस्य दक्षिणां विधत्ते- **पूर्वाग्नी**ति । पूर्वाग्निमाहवनीयं वहन्तीति पूर्वाग्निवाहो ऽनड्वाहः । तेषां मध्ये द्वौ दक्षिणात्वेन देयावित्यर्थः ॥ ३ ॥ 
</details>

<details><summary>Eggeling</summary>

3. But let him not do it thus. He prepares those first six so as to have a common barhis [^egg_244], after the manner of those deities (of the first six oblations); even as in early spring they [^egg_245] would yoke their team and go onward until the rainy season, so does he now yoke the six seasons, and thus yoked the six seasons draw him forward and he follows the six seasons thus yoked until the rainy season. Two of the (oxen) drawing the original (hall-door) fire are the sacrificial fee.

[^egg_244]: 124:1 That is to say, the first six oblations are to be combined and performed together as a single offering, without changing the covering of sacrificial grass on the altar.

[^egg_245]: 124:2 Sāyaṇa supplies 'kings,' and refers to Taitt. Br. I, 8, 4, 1, where the Kurupañcāla (kings) are said to issue forth in the dewy season (on a raid over the eastern country), and to return with their booty at the end of the hot season. See paragraph 5.
</details>


## ०४


<details open><summary>विश्वास-प्रस्तुतिः</summary>

ष᳘डेवो᳘त्तराणि हवी᳘ᳫँ᳘षि नि᳘र्व्वपति॥  
समान᳘बर्हीᳫँ᳭षि[[!!]] ता᳘सां देव᳘तानाᳫँ᳭ रूपं य᳘था पु᳘नराव᳘र्तेरन्वा᳘र्षिकमभि तत्ष᳘डृतू᳘न्युङ्क्ते त᳘ ऽएनᳫँ᳭ ष᳘डृत᳘वो युक्ता व्वा᳘र्षिकमभि᳘ व्वहन्ति ष᳘ड्व ऽर्तून्प्र᳘युक्तान्वा᳘र्षिकम᳘नुचरति पूर्व्वा᳘ग्निवाहां[[!!]] द्वौ द᳘क्षिणा तद्य᳘त्पूर्वा᳘ग्निवा᳘हो द᳘क्षिण ऽर्तून्वा᳘ ऽएत᳘त्सुषुवाणो᳘ युङ्क्ते व्व᳘हन्ति वा᳘ ऽअनड्वा᳘हस्त᳘स्मात्पूर्वा᳘ग्निवा᳘हो द᳘क्षिणा॥
</details>

<details><summary>मूलम् - श्रीधरादि</summary>

ष᳘डेवो᳘त्तराणि हवी᳘ᳫँ᳘षि नि᳘र्व्वपति॥  
समान᳘बर्हीᳫँ᳭षि[[!!]] ता᳘सां देव᳘तानाᳫँ᳭ रूपं य᳘था पु᳘नराव᳘र्तेरन्वा᳘र्षिकमभि तत्ष᳘डृतू᳘न्युङ्क्ते त᳘ ऽएनᳫँ᳭ ष᳘डृत᳘वो युक्ता व्वा᳘र्षिकमभि᳘ व्वहन्ति ष᳘ड्व ऽर्तून्प्र᳘युक्तान्वा᳘र्षिकम᳘नुचरति पूर्व्वा᳘ग्निवाहां[[!!]] द्वौ द᳘क्षिणा तद्य᳘त्पूर्वा᳘ग्निवा᳘हो द᳘क्षिण ऽर्तून्वा᳘ ऽएत᳘त्सुषुवाणो᳘ युङ्क्ते व्व᳘हन्ति वा᳘ ऽअनड्वा᳘हस्त᳘स्मात्पूर्वा᳘ग्निवा᳘हो द᳘क्षिणा॥
</details>

<details><summary>मूलम् - Weber</summary>

ष᳘डेवो᳘त्तराणि हवीं᳘षि नि᳘र्वपति॥  
समानब᳘र्हींषि ता᳘सां देव᳘तानां रूपं य᳘था पु᳘नराव᳘र्तेरन्वा᳘र्षिकमभि तत्ष᳘डृतू᳘न्युङ्क्ते त᳘ एनं ष᳘डृत᳘वो युक्ता वा᳘र्षिकमभि᳘ वहन्ति ष᳘ड्वर्तून्प्र᳘युक्तान्वा᳘र्षिकम᳘नुचरति पूर्वाग्निवा᳘हां द्वौ द᳘क्षिणा तद्य᳘त्पूर्वाग्निवा᳘हो द᳘क्षिण ऽर्तून्वा᳘ [^wbr_2] एत᳘त्सुषवाणो᳘ युङ्क्ते व᳘हन्ति वा᳘ अनड्वा᳘हस्त᳘स्मात्पूर्वाग्निवा᳘हो द᳘क्षिणा॥  

[^wbr_2]: दक्षिणा ऋतू A. B pr.m.
</details>

<details><summary>मूलम् - विस्वरम्</summary>

"षडेवोत्तराणि हवींषि निर्वपति- समानबर्हींषि । तासां देवतानां रूपम्- यथा पुनरावर्तेरन्वार्षिकमभि । तत् षडृतून्युङ्क्ते । त ऽएनं षडृतवो युक्ता वार्षिकमभिवहन्ति । षड्व ऽर्तून्प्रयुक्तान्वार्षिकमनुचरति । पूर्वाग्निवाहां द्वौ दक्षिणा । तद्यत्पूर्वाग्निवाहो दक्षिणा । ऋतून्वा ऽएतत्सुषुवाणो युङ्क्ते- वहन्ति वा ऽअनड्वाहुः- तस्मात्पूर्वाग्निवाहो दक्षिणा ॥ ४ ॥ 
</details>

<details><summary>सायणः</summary>

उत्तरहविःषट्कस्यापि समानतन्त्रत्वं दर्शयति- **षडेवोत्तराणी**ति । तानि प्रशंसति- **तासां देवतानामि**ति । 'वार्षिकमभि' वर्षर्त्तुसम्बन्धिनं प्रथमं मासमभिलक्ष्य पुनरावर्त्तेरन् । शिशिरे दिग्विजयाय प्राञ्चः प्रयाताः कुरुपञ्चालादयो निदाघर्तुद्वितीयमासे परकीयं राष्ट्रं सर्वात्मना विनाश्य स्वदेशं प्रति प्रत्यङ्मुखा निवर्त्तन्ते । तत् 'एतत्’ सरस्वत्यादिदेवतानां प्रतिनिवृत्त्या यष्टव्यानां रूपमित्यर्थः । **तत् षडृतूनि**ति । 'तत्' तेन उत्तरहविःषट्कयागेन प्रावृडादीन् षण्मासान् योजितवान् भवति । तेषामनडुद्द्वयं दक्षिणां विधत्ते- **पूर्वाग्नी**ति । पूर्वाग्निवाहां दक्षिणात्वं सम्भूय प्रशंसति- **तद्यत्पूर्वाग्नी**ति ॥ ४ ॥  
</details>

<details><summary>Eggeling</summary>

4. He prepares the last six oblations so as to have a common barhis, after the manner of those (six) deities. Even as they would return again towards the rainy season, so does he yoke the six seasons, and thus yoked the six seasons draw him towards the rainy season, and he follows the six seasons thus yoked, in the rainy season. Two of the (oxen) drawing the original fire are the sacrificial fee. And as to why the (oxen) drawing the original fire are the sacrificial fee,--the consecrated (king) now yokes the seasons, and it being oxen that (actually) draw (and thus represent the seasons), therefore the (oxen) drawing the original fire are the sacrificial fee.
</details>


## ०५


<details open><summary>विश्वास-प्रस्तुतिः</summary>

त᳘द्ध स्मैत᳘त्पुरा᳘ कुरुपञ्चाला᳘ आहुः॥  
(र्ऋ) ऋत᳘वो वा᳘ ऽअस्मा᳘न्युक्ता᳘ व्वहन्त्यृतू᳘न्वा प्र᳘युक्तान᳘नुचराम ऽइ᳘ति य᳘देषाᳫँ᳭ रा᳘जानो राजसूययाजि᳘न ऽआसुस्त᳘द्ध स्म त᳘द᳘भ्याहुः॥
</details>

<details><summary>मूलम् - श्रीधरादि</summary>

त᳘द्ध स्मैत᳘त्पुरा᳘ कुरुपञ्चाला᳘ आहुः॥  
(र्ऋ) ऋत᳘वो वा᳘ ऽअस्मा᳘न्युक्ता᳘ व्वहन्त्यृतू᳘न्वा प्र᳘युक्तान᳘नुचराम ऽइ᳘ति य᳘देषाᳫँ᳭ रा᳘जानो राजसूययाजि᳘न ऽआसुस्त᳘द्ध स्म त᳘द᳘भ्याहुः॥
</details>

<details><summary>मूलम् - Weber</summary>

त᳘द्ध स्मैत᳘त्पुरा᳘ कुरुपञ्चाला᳘ आहुः॥  
ऋत᳘वो वा᳘ अस्मा᳘न्युक्ता᳘ वहन्त्यृतू᳘न्वा प्र᳘युक्तान᳘नुचराम इ᳘ति य᳘देषां रा᳘जानो राजसूययाजि᳘न आसुस्त᳘द्ध स्म त᳘दभ्याहुः॥
</details>

<details><summary>मूलम् - विस्वरम्</summary>

तद्ध स्मैतत्पुरा कुरुपञ्चाला आहुः । ऋतवो वा ऽअस्मान्युक्ता वहन्ति- ऋतून्वा प्रयुक्ताननुचराम इति । यदेषां राजानो राजसूययाजिन आसुः- तद्ध स्म तदभ्याहुः ॥ ५ ॥ 
</details>

<details><summary>सायणः</summary>

उक्तं द्वादशप्रयुग्घविःकरणेन ऋतुप्रयोगं कुरुपञ्चालवृत्तान्तमुखेन द्रढयति- **तद्ध स्मैतदि**ति । पूर्वं 'कुरुपञ्चालाः' 'आहुः' वदन्ति, विचारयन्ति,- 'अस्मान् ऋतवो युक्ताः' सन्तो 'वहन्ति' 'प्रयुक्तान् ऋतून्' अनुलक्ष्य 'चरामः' अनुसराम इति । आशंसमानानाम् 'एषां' राज्ञां मध्ये ये 'राजानः राजसूययाजिनः आसुः', ते प्रयुग्घविःकरणमृतुप्रयोगरूपमिति प्रत्यूचुरिति तस्यार्थः ॥ ५ ॥ 
</details>

<details><summary>Eggeling</summary>

5. Now as to this the Kurupañcālas used formerly to say, 'It is the seasons that, being yoked, draw us, and we follow the seasons thus yoked.' It was because their kings were performers of the Rājasūya that they spake thus.
</details>


## ०६


<details open><summary>विश्वास-प्रस्तुतिः</summary>

(रा) आग्ने᳘यो ऽष्टा᳘कपालः पुरोडा᳘शो भवति॥  
सौम्य᳘श्चरुः᳘ सावित्रो द्वा᳘दशकपालो वा ऽष्टा᳘कपालो वा पुरोडा᳘शो बार्हस्पत्य᳘श्चरु᳘स्त्वाष्ट्रो द᳘शकपालः पुरोडा᳘शो व्वैश्वानरो द्वा᳘दशकपाल ऽएता᳘नि षट्पू᳘र्व्वाणि हवी᳘ᳫँ᳘षि भवन्ति॥(शतम् ३३००)
</details>

<details><summary>मूलम् - श्रीधरादि</summary>

(रा) आग्ने᳘यो ऽष्टा᳘कपालः पुरोडा᳘शो भवति॥  
सौम्य᳘श्चरुः᳘ सावित्रो द्वा᳘दशकपालो वा ऽष्टा᳘कपालो वा पुरोडा᳘शो बार्हस्पत्य᳘श्चरु᳘स्त्वाष्ट्रो द᳘शकपालः पुरोडा᳘शो व्वैश्वानरो द्वा᳘दशकपाल ऽएता᳘नि षट्पू᳘र्व्वाणि हवी᳘ᳫँ᳘षि भवन्ति॥(शतम् ३३००)
</details>

<details><summary>मूलम् - Weber</summary>

आग्नेॗयो ऽष्टा᳘कपालः पुरोडा᳘शो भवति॥  
सौम्य᳘श्चरुः᳘ सावित्रो द्वा᳘दशकपालो वाष्टा᳘कपालो वा पुरोडा᳘शो बार्हस्पत्य᳘श्चरु᳘स्त्वाष्ट्रो द᳘शकपालः पुरोडा᳘शो वैश्वानरो द्वा᳘दशकपाल एता᳘नि षट् पू᳘र्वाणि हवीं᳘षि भवन्ति॥
</details>

<details><summary>मूलम् - विस्वरम्</summary>

आग्नेयो ऽष्टाकपालः (१) पुरोडाशो भवति, सौम्यश्चरुः (२), सावित्रो द्वादशकपालो वा ऽष्टाकपालो वा पुरोडाशः (३), बार्हस्पत्यश्चरुः (४), त्वाष्ट्रो दशकपालः पुरोडाशः (५), वैश्वानरो द्वादशकपालः (६)- एतानि षट् पूर्वाणि हवींषि भवन्ति ॥ ६ ॥ 
</details>

<details><summary>सायणः</summary>

तानि द्वादश हवींषि उद्दिशति- **आग्नेयो ऽष्टाकपाल** इति । तत्र पूर्वाणि षड्हवींषि च पुरोडाशात्मकानि, उत्तराणि तु चर्वात्मकान्येवेत्यर्थः (तै. सं. १ । ८ । ४ । २०) ॥ ६ ॥ ७ ॥ 
</details>

<details><summary>Eggeling</summary>

6. There is a cake on eight potsherds for Agni, a pap for Soma, a cake on twelve or eight potsherds for Savitr̥, a pap for Br̥haspati, a cake on ten potsherds for Tvashṭr̥, and one on twelve potsherds for (Agni) Vaiśvānara--these are the first six oblations.
</details>


## ०७


<details open><summary>विश्वास-प्रस्तुतिः</summary>

ष᳘डेवो᳘त्तरे चर᳘वः॥  
सारस्वत᳘श्चरुः᳘ पौष्ण᳘श्चरु᳘र्मैत्र᳘श्चरुः᳘ क्षैत्रपत्य᳘श्चरु᳘र्व्वारु᳘ण᳘श्चरु᳘रादित्य᳘श्चरु᳘रेत᳘ ऽउ षडु᳘त्तरे चरवः[[!!]]॥
</details>

<details><summary>मूलम् - श्रीधरादि</summary>

ष᳘डेवो᳘त्तरे चर᳘वः॥  
सारस्वत᳘श्चरुः᳘ पौष्ण᳘श्चरु᳘र्मैत्र᳘श्चरुः᳘ क्षैत्रपत्य᳘श्चरु᳘र्व्वारु᳘ण᳘श्चरु᳘रादित्य᳘श्चरु᳘रेत᳘ ऽउ षडु᳘त्तरे चरवः[[!!]]॥
</details>

<details><summary>मूलम् - Weber</summary>

ष᳘डेवो᳘त्तरे चर᳘वः॥  
सारस्वत᳘श्चरुः᳘ पौष्ण᳘श्चरु᳘र्मैत्र᳘श्चरुः᳘ क्षैत्रपत्य᳘श्चरु᳘र्वारु᳘णश्चरु᳘रादित्य᳘श्चरु᳘रेत᳘ उ षडु᳘त्तरे चर᳘वः॥
</details>

<details><summary>मूलम् - विस्वरम्</summary>

षडेवोत्तरे चरवः । सारस्वतश्चरुः (१), पौष्णश्चरुः (२), मैत्रश्चरुः (३), क्षेत्रपत्यश्चरुः (४), वारुणश्चरुः (५), आदित्यश्चरुः (६)- एत ऽउ षडुत्तरे चरवः ॥ ७ ॥ 
</details>

<details><summary>सायणः</summary>

[व्याख्यानं षष्ठे]
</details>

<details><summary>Eggeling</summary>

7. The six last are paps,--a pap for Sarasvatī, a pap for Pūshan, a pap for Mitra, a pap for Kshetrapati (the Landlord or Lord of the manor), a pap for Varuṇa, and a pap for Aditi,--these are the last six paps.
</details>


## ०८


<details open><summary>विश्वास-प्रस्तुतिः</summary>

(वो᳘ ऽथ) अ᳘थ श्ये᳘नीं व्वि᳘चित्रगर्भाम᳘दित्या ऽआ᳘लभते॥  
त᳘स्या ऽए᳘षै᳘वावृ᳘द्या ऽष्टा᳘पद्यै व्वशा᳘या ऽइयं वा ऽअ᳘दितिरस्या᳘ ऽए᳘वैनमेतद्ग᳘र्भं करोति त᳘स्या ऽएतादृ᳘श्येव श्ये᳘नी व्वि᳘चित्रगर्भा द᳘क्षिणा॥
</details>

<details><summary>मूलम् - श्रीधरादि</summary>

(वो᳘ ऽथ) अ᳘थ श्ये᳘नीं व्वि᳘चित्रगर्भाम᳘दित्या ऽआ᳘लभते॥  
त᳘स्या ऽए᳘षै᳘वावृ᳘द्या ऽष्टा᳘पद्यै व्वशा᳘या ऽइयं वा ऽअ᳘दितिरस्या᳘ ऽए᳘वैनमेतद्ग᳘र्भं करोति त᳘स्या ऽएतादृ᳘श्येव श्ये᳘नी व्वि᳘चित्रगर्भा द᳘क्षिणा॥
</details>

<details><summary>मूलम् - Weber</summary>

अ᳘थ श्ये᳘नीं वि᳘चित्रगर्भाम᳘दित्या आ᳘लभते॥  
त᳘स्या एॗषैॗवावृॗद्याष्टा᳘पद्यै वशा᳘या इयं वा अ᳘दितिरस्या᳘ एॗवैनमेतद्ग᳘र्भं करोति त᳘स्या एतादृ᳘श्येव श्ये᳘नी वि᳘चित्रगर्भा द᳘क्षिणा॥
</details>

<details><summary>मूलम् - विस्वरम्</summary>

**अथ पशुद्वयम् ।**
 
(१) अथ श्येनीं विचित्रगर्भामदित्या ऽआलभते । तस्या एषैवावृद्; या ऽष्टापद्यै वशायै । इयं वा ऽअदितिः । अस्या एवैनमेतद्गर्भं करोति । तस्या एतादृश्येव श्येनी विचित्रगर्भा दक्षिणा ॥ ८ ॥ 
</details>

<details><summary>सायणः</summary>

अथ पशुद्वयं विधीयते । तत्र कात्यायनः- "अष्टापदीवत्पशुबन्धौ [^१_१८९] गर्भिणीभ्यां स्वगुणदक्षिणौ, श्येन्यादित्येभ्यो ऽदित्यै वा, वैश्वदेवी पृषती मारुती वा"- (का. श्रौ. सू. १५ । २५६-२५८) इति । श्वेतां गर्भिणीमादित्येभ्यो ऽदित्यै वा आलभेत, पृषतीं गर्भिणीं विश्वेभ्यो देवेभ्यो मरुद्भ्यो वेति तदर्थः । 

तत्र स्वमतानुसारेणादितिदेवत्यं पशुबन्धं विधत्ते- **अथ श्येनीमि**ति । 'श्येनीं' श्वेतवर्णां 'विचित्रगर्भां' प्रज्ञातगर्भाम् 'अदित्यै' आलभेत । प्रयोगमतिदिशति- **तस्या एषे**ति । 'आवृत्' क्रिया 'या' 'अष्टापद्यै' 'वशायै' गर्भिण्या वशाया अनुबन्ध्यायाः प्रयोगक्रमः, स एवास्या इत्यर्थः । तत्प्रयोगस्तु चतुर्थकाण्डे पञ्चमे ऽध्याये द्वितीये ब्राह्मणे- “उत्खिद्य वपामनुमर्शं गर्भमेष्ट्यै ब्रूयात्"- इत्यादिना स्पष्टमीरितः (श. प. ४ । ५ । २। १ ।) । एतद्देवतां प्रशंसति- **इयं वा** इति । 'अदितिः' नाम 'इयं' पृथिवी; तस्माददितिदेवत्यगर्भिणीयागेन 'एनं' यजमानं भूमेरेव गर्भत्वेन कृतवान् भवति ॥ एतस्य कर्मणो दक्षिणां विधत्ते- **तस्या एतादृश्येवे**ति । 'एतादृशी' एतद्वर्णा प्रज्ञातगर्भा 'दक्षिणा' ॥ ८ ॥ 

[^१_१८९]: 'अष्टापदी अनुबन्ध्यानाम' एतच्च कर्कभाष्ये । 
</details>

<details><summary>Eggeling</summary>

8. Thereupon they seize [^egg_246] a reddish-white (cow) which is clearly with calf, (as a victim) for Aditi. The mode of procedure regarding her is the same as that of the eight-footed barren cow [^egg_247]. Now, Aditi being this earth, it is her embryo (child) he thereby causes him (the king) to be. The sacrificial fee for this (cow-offering) is just such a reddish-white cow that is clearly with calf.

[^egg_246]: 125:1 In the Taittirīya ceremonial this animal sacrifice precedes the 'prayujāṁ havīṁshi;' being itself succeeded in the first place by the 'sātyadūtānāṁ havīṁshi.'

[^egg_247]: 125:2 On the course of procedure regarding the 'ashṭāpadī,' or (supposed) barren cow, found ultimately to be impregnated, see part ii, p. 391 seq.
</details>


## ०९


<details open><summary>विश्वास-प्रस्तुतिः</summary>

(णा᳘ ऽथ) अ᳘थ पृ᳘षतीं व्वि᳘चित्रचर्भां मरु᳘द्भ्य ऽआ᳘लभते॥  
त᳘स्या ए᳘षै᳘वावृद्वि᳘शो वै᳘ मरु᳘तो व्विशा᳘मे᳘वैनमे᳘तद्ग᳘र्भं करोति त᳘स्या ऽएतादृ᳘श्येव पृ᳘षती व्वि᳘चित्रगर्भा द᳘क्षिणा॥
</details>

<details><summary>मूलम् - श्रीधरादि</summary>

(णा᳘ ऽथ) अ᳘थ पृ᳘षतीं व्वि᳘चित्रचर्भां मरु᳘द्भ्य ऽआ᳘लभते॥  
त᳘स्या ए᳘षै᳘वावृद्वि᳘शो वै᳘ मरु᳘तो व्विशा᳘मे᳘वैनमे᳘तद्ग᳘र्भं करोति त᳘स्या ऽएतादृ᳘श्येव पृ᳘षती व्वि᳘चित्रगर्भा द᳘क्षिणा॥
</details>

<details><summary>मूलम् - Weber</summary>

अ᳘थ पृ᳘षतीं वि᳘चित्रचर्भाम् मरु᳘द्भ्य आ᳘लभते॥  
त᳘स्या एॗषैॗवावृद्वि᳘शो वै᳘ मरु᳘तो विशा᳘मेॗवैनमेतद्ग᳘र्भं करोति त᳘स्यां एतादृ᳘श्येव पृ᳘षती वि᳘चित्रगर्भा द᳘क्षिणा॥
</details>

<details><summary>मूलम् - विस्वरम्</summary>

(२) अथ पृषतीं विचित्रगर्भां मरुद्भ्य आलभते । तस्या एषैवावृत् । विशो वै मरुतः । विशामेवैनमेतद्गर्भं करोति । तस्या एतादृश्येव पृषती विचित्रगर्भा दक्षिणा ॥ ९ ॥ 
</details>

<details><summary>सायणः</summary>

पशुबन्धान्तरं विधत्ते- **अथ पृषतीमि**ति । 'पृषतीं' बिन्दुयुक्तां, 'विचित्रगर्भां' विचित्रवर्णां गर्भिणीम् 'मरुद्भ्यः' देवेभ्यः आलभेत । तस्यापि प्रयोगप्रकारं पूर्ववदतिदिशति- **तस्या एषे**ति । मरुतां विट्त्वान्मरुद्देवत्यपशुयागेन 'एनं' सुन्वन्तं 'विशां' प्रजानां 'गर्भम्,' तदुपजीव्यं कृतवान् भवति । तस्यापि दक्षिणां विधत्ते- **तस्या एतादृशी**ति । एवकारेणान्यवर्णदक्षिणानिवृत्तिः । दक्षिणाभेदेनानयोः कर्मभेदः ॥ ९ ॥ 
</details>

<details><summary>Eggeling</summary>

9. They then seize a dappled one, which is clearly with calf, (as a victim) for the Maruts. The mode of procedure regarding this one is the same. The Maruts being the clans, he thereby makes him the embryo [^egg_248] of the clans. The sacrificial fee for this (cow-offering) is just such a dappled (cow) that is clearly with calf.

[^egg_248]: 125:3 That is, he causes him to spring forth from the midst of the people, and be protected by them on all sides.
</details>


## १०


<details open><summary>विश्वास-प्रस्तुतिः</summary>

(णै) एतौ᳘ पशुबन्धौ[[!!]]॥  
त᳘देता᳘वेव स᳘न्तावन्य᳘थेवा᳘लभन्ते याम᳘दित्या ऽआल᳘भन्त ऽआदित्ये᳘भ्यस्तामा᳘लभन्ते स᳘र्व्वं वा᳘ ऽआदित्याः स᳘र्व्वस्यै᳘वैनमेतद्ग᳘र्भं करोति यां᳘ मरु᳘द्भ्य आल᳘भन्ते व्वि᳘श्वेभ्यस्तां᳘ देवे᳘भ्य ऽआ᳘लभन्ते स᳘र्व्वं वै वि᳘श्वेदेवाः स᳘र्व्वस्यै᳘वैनमेतद्ग᳘र्भं करोति॥
</details>

<details><summary>मूलम् - श्रीधरादि</summary>

(णै) एतौ᳘ पशुबन्धौ[[!!]]॥  
त᳘देता᳘वेव स᳘न्तावन्य᳘थेवा᳘लभन्ते याम᳘दित्या ऽआल᳘भन्त ऽआदित्ये᳘भ्यस्तामा᳘लभन्ते स᳘र्व्वं वा᳘ ऽआदित्याः स᳘र्व्वस्यै᳘वैनमेतद्ग᳘र्भं करोति यां᳘ मरु᳘द्भ्य आल᳘भन्ते व्वि᳘श्वेभ्यस्तां᳘ देवे᳘भ्य ऽआ᳘लभन्ते स᳘र्व्वं वै वि᳘श्वेदेवाः स᳘र्व्वस्यै᳘वैनमेतद्ग᳘र्भं करोति॥
</details>

<details><summary>मूलम् - Weber</summary>

एतौ᳘ पशुबन्धौ᳟॥  
त᳘देता᳘वेव स᳘न्तावन्य᳘थेवा᳘लभन्ते याम᳘दित्या आल᳘भन्त आदित्ये᳘भ्यस्तामा᳘लभन्ते स᳘र्वं वा᳘ आदित्याः स᳘र्वस्यैॗवैनमेतद्ग᳘र्भं करोति या᳘म् मरु᳘द्भ्य आल᳘भन्ते वि᳘श्वेभ्यस्तां᳘ देवे᳘भ्य आ᳘लभन्ते स᳘र्वं वै वि᳘श्वे देवाः स᳘र्वस्यैॗवैनमेतद्ग᳘र्भं करोति॥
</details>

<details><summary>मूलम् - विस्वरम्</summary>

तौ पशुबन्धौ । तदेतावेव सन्तावन्यथेवालभन्ते । यामदित्या आलभन्ते- आदित्येभ्यस्तामालभन्ते । सर्वं वा ऽआदित्याः । सर्वस्यैवैनमेतद्गर्भं करोति । यां मरुद्भ्य आलभन्ते- विश्वेभ्यस्तां देवेभ्य आलभन्ते । सर्वं वै विश्वेदेवाः, सर्वस्यैवैनमेतद्गर्भं करोति ॥ १० ॥ 
</details>

<details><summary>सायणः</summary>

**एतौ पशुबन्धावि**ति । उक्तस्य पशुबन्धद्वयस्य शाखाभेदेन देवतान्तरसम्बन्धं दर्शयति- **तदेतावेवे**ति । एवकारेणादितिमरुत्सम्बन्धो विवक्षितः । 'अन्यथेव' इति यदुक्तम्, तदेव स्पष्टयति- यामदित्या इत्यादिना । (तै. सं. १ । ८ । १९ ।) ॥ १० ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये पञ्चमकाण्डे पञ्चमे ऽध्याये द्वितीयं ब्राह्मणम् ॥ (५-५-२) ॥ 
</details>

<details><summary>Eggeling</summary>

10. These two animal victims, whilst being such, are seized (by some) in a different way. The one that is seized for Aditi, (some) seize for the Ādityas,--the Ādityas being the All, he (the priest) thereby makes him the embryo of the All (universe). And the one that is seized for the Maruts, (some) seize for the All-gods,--the All-gods being the All, he thereby makes him the embryo of the All.
</details>

