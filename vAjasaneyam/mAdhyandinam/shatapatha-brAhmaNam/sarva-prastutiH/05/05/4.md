+++
title = "४"

+++


## ०१


<details open><summary>विश्वास-प्रस्तुतिः</summary>

श्ये᳘त ऽआश्विनो᳘ भवति॥  
श्ये᳘ताविव ह्यश्वि᳘नाव᳘विर्मल्हा᳘[[!!]] सारस्वती᳘ भवत्यृषभमि᳘न्द्राय सृत्रा᳘म्ण ऽआ᳘लभते दुर्व्वे᳘दा ऽएव᳘ᳫँ᳘ समृद्धाः पश᳘वो य᳘द्येव᳘ᳫँ᳘ समृद्धान्न᳘ विन्देद᳘प्यजा᳘नेवा᳘लभेरंस्ते हि᳘ सुश्र᳘पतरा भ᳘वन्ति स य᳘द्यजा᳘नाल᳘भेरंलो᳘हित ऽआश्विनो᳘ भवति तद्य᳘देत᳘या य᳘जते॥
</details>

<details><summary>मूलम् - श्रीधरादि</summary>

श्ये᳘त ऽआश्विनो᳘ भवति॥  
श्ये᳘ताविव ह्यश्वि᳘नाव᳘विर्मल्हा᳘[[!!]] सारस्वती᳘ भवत्यृषभमि᳘न्द्राय सृत्रा᳘म्ण ऽआ᳘लभते दुर्व्वे᳘दा ऽएव᳘ᳫँ᳘ समृद्धाः पश᳘वो य᳘द्येव᳘ᳫँ᳘ समृद्धान्न᳘ विन्देद᳘प्यजा᳘नेवा᳘लभेरंस्ते हि᳘ सुश्र᳘पतरा भ᳘वन्ति स य᳘द्यजा᳘नाल᳘भेरंलो᳘हित ऽआश्विनो᳘ भवति तद्य᳘देत᳘या य᳘जते॥
</details>

<details><summary>मूलम् - Weber</summary>

श्ये᳘त आश्विनो᳘ भवति॥  
श्ये᳘ताविव ह्य᳘श्वि᳘नाव᳘विर्मल्हा᳘ सारस्वती᳘ भवत्यृषभमि᳘न्द्राय सृत्रा᳘म्ण आ᳘लभते दुर्वे᳘दा एव᳘ᳫं᳘समृद्धाः पश᳘वो य᳘द्येव᳘ᳫं᳘समृद्धान्न᳘ विन्देद᳘प्यजा᳘नेवा᳘लभेरंस्ते हि᳘ सुश्र᳘पतरा [^wbr_1] भ᳘वन्ति स य᳘द्यजा᳘नाल᳘भेरंलो᳘हित आश्विनो᳘ भवति तद्य᳘देत᳘या य᳘जते॥  

[^wbr_1]: शुश्र᳘यतरा A.
</details>

<details><summary>मूलम् - विस्वरम्</summary>

**अथ चरकसौत्रामणिः ।**
 
श्येत आश्विनो भवति । श्येताविव ह्यश्विनौ । अविर्मल्हा सारस्वती भवति । ऋषभमिन्द्राय सुत्राम्ण ऽआलभते । दुर्वेदा एवं समृद्धाः पशवः । यद्येवं समृद्धान्न विन्देद्- अप्यजानेवालभेरन् । ते हि सुश्रपतरा भवन्ति । स यद्यजानालभेरन्- लोहित आश्विनो भवति । तद् यदेतया यजते ॥ १ ॥ 
</details>

<details><summary>सायणः</summary>

सोमप्रधाने राजसूये सप्त सोमयागाः । तत्र, पवित्राख्यसोमयागे विशेषाभावात् स नोक्तः; अभिषेचनीयदशपेयकेशवपनीयातिरात्रेषु केचिद् वैशेषिका धर्म्मा उक्ताः; व्युष्टिद्विरात्रो ऽग्निष्टोमातिरात्रः क्षत्रधृतिरिति सोमयागत्रयं केशवपनीयादनन्तरं कर्त्तव्यम् । तेषां सोमयागविकृतित्वादग्निष्टोमवत् सर्वमङ्गजातं कर्त्तव्यम्, तत्र विशेषाभावादत्र नोक्ताः; तदनन्तरकर्त्तव्या सौत्रामण्यभिधीयते (आ. श्रौ. सू. १८ । २२ । २० । २१) इति । तत्र पशुत्रयं [^१_१९३] देवतासम्बन्धविशिष्टं विधत्ते- **श्येत आश्विन** इति । अश्विदेवत्यः 'श्येतः' पशुरालभ्यः । 'मल्हा' गलस्तनयुतेत्यर्थः । ताम् 'अविम्' मेषीं सरस्वत्यै आलभेत । 'सुत्राम्णे' सुष्ठुपात्रे, एतद्गुणकाय 'इन्द्राय' 'ऋषभं' सेचनसमर्थमालभेत । उक्तपशुषु श्येतगलस्तनयुक्तत्वरूपं गुणमसम्भाविनं मत्त्वा श्रुतिः स्वयमेव पक्षान्तरमाह- दुर्वेदा इति । 'एवम्' उक्तरीत्या 'समृद्धाः' गुणवत्त्वेन सम्पूर्णाः पशवो 'दुर्वेदाः' दुर्लभाः, तेषामलाभे तत्तद्देवत्यान् 'त्रीन् अजान् एव' आलभेत । 'सुश्रपतराः' सुखेन श्रपयितुमर्हाः । अजत्रयपक्षे आश्विनपशोः कञ्चिद्गुणं विधत्ते- **लोहित आश्विन** इति । अत एव कात्यायनः- “आश्विनो ऽजः श्येतः, मल्हा ऽविः सारस्वती, ऋषभमिन्द्राय सुत्राम्णे, तद्गुणाभावे ऽजाः, प्रथमो लोहितः"- (का. श्रौ. सू. १५ । २७५-२७८) इति । एतेषां पशूनां सौत्रामणीसम्बन्धं दर्शयति- **तद्यदेतये**ति । पशुत्रयवत्या 'एतया' सौत्रामण्या यष्टव्यमित्यर्थः ॥ १ ॥ 

[^१_१९३]: त्रिपशुः पशुबंधश्चतुर्थ्याम् । का० श्रौ० सू० १५ । २७३ । 
</details>

<details><summary>Eggeling</summary>

1. There is a reddish-white (he-goat as the victim) for the Aśvins [^egg_254], for the Aśvins are reddish-white. There is an ewe with teats in the dewlap [^egg_255] for Sarasvatī; and a bull he seizes for Indra Sutrāman (the good protector) [^egg_256]. Difficult to obtain are beasts with such perfections; if he cannot obtain any

[^egg_254]: 129:1 The last three Soma-sacrifices of the Inauguration-ceremony are not even alluded to by the author, their performance involving no features different from those of the normal Soma-sacrifice. The Vyushṭi-dvirātra, or 'two nights’ ceremony of the dawn,' consists of an Agnishṭoma and an Atirātra Soma-sacrifice, to be performed a month after the Keśavapanīya (or, according to Taitt. Br. I, 8, 10, a fortnight after, viz. on the new-moon, and the first day of the light fortnight respectively). Finally, the Kshatra-dhr̥ti, or 'wielding of the ruling-power,' an Agnishṭoma, is performed a month later, or on the full-moon of Śrāvaṇa (about 1 August). Some authorities, however, allow the Soma-sacrifices of the Inauguration-ceremony to conclude with the Keśavapanīya Atirātra (Kāty. Śr. XV, 9, 26), perhaps for the very reason that no mention is made in the Brāhmaṇa of the remaining three Soma-days. The final Soma-sacrifice is followed, in the succeeding fortnight of the waxing moon, by the performance of the Sautrāmaṇī, some peculiar features of which the author now proceeds to consider. This ceremony (one of the objects of which is the expiation of any excess committed in the consumption of Soma-juice) is considered in the sacrificial system as the last of the seven forms of Haviryajña; being a combination of the ishṭi with the animal sacrifice. As this ceremony is also performed after the Agnicayana, or construction of the fire-altar, it is more fully dealt with by the author later on (Kāṇḍa XII, 7 seq.).

[^egg_255]: 129:2 Prof. R. Wallace's 'India in 1887' (plate 39) contains a photographic representation of an Indian goat with pendicles like teats.

[^egg_256]: 129:3 In the case of the 'somātipavita,' not the 'somavāmin,' the Taittirīyas slaughter a fourth victim to Br̥haspati.

with such perfections, they may slaughter only goats, for they are easier to cook. And if they seize only goats, that for the Aśvins is a red one. Then as to why he performs this sacrifice.
</details>


## ०२


<details open><summary>विश्वास-प्रस्तुतिः</summary>

त्व᳘ष्टुर्ह वै᳘ पुत्रः[[!!]]॥  
(स्त्रि) त्रि᳘शीर्षा षडक्ष᳘ ऽआस त᳘स्य त्री᳘ण्येव मुखान्यासुस्तद्य᳘देव᳘ᳫँ᳘रूप ऽआ᳘स त᳘स्माद्विश्व᳘रूपो ना᳘म॥
</details>

<details><summary>मूलम् - श्रीधरादि</summary>

त्व᳘ष्टुर्ह वै᳘ पुत्रः[[!!]]॥  
(स्त्रि) त्रि᳘शीर्षा षडक्ष᳘ ऽआस त᳘स्य त्री᳘ण्येव मुखान्यासुस्तद्य᳘देव᳘ᳫँ᳘रूप ऽआ᳘स त᳘स्माद्विश्व᳘रूपो ना᳘म॥
</details>

<details><summary>मूलम् - Weber</summary>

त्व᳘ष्टुर्ह वै᳘ पुत्रः᳟॥  
त्रि᳘षीर्षा षडक्ष᳘ आस त᳘स्य त्रीण्येव मु᳘खान्यासुस्तद्य᳘देवं᳘रूप आ᳘स त᳘स्माद्विश्व᳘रूपो ना᳘म॥
</details>

<details><summary>मूलम् - विस्वरम्</summary>

त्वष्टुर्ह वै पुत्रस्त्रिशीर्षा षडक्ष आस । तस्य त्रीण्येव मुखान्यासुः । तद् यदेवंरूप आस- तस्माद्विश्वरूपो नाम ॥ २ ॥ 
</details>

<details><summary>सायणः</summary>

अथ सौत्रामण्या सुत्रामेन्द्रसम्बन्धमश्विसरस्वतीसम्बन्धम्, तत्रोपयुक्तद्रव्यादिकञ्चाख्यायिकामुखेन दर्शयति- **त्वष्टुर्ह वै पुत्र** इति । पूर्वं त्वष्टुः पुत्रस्य विश्वरूपस्य त्रिशीर्ष्णः त्रीणि मुखान्यासुः । तत्र 'एकं' मुखं 'सोमपानम्', द्वितीयं 'सुरापाणम्' तृतीयम् 'अन्यस्मै अशनाय' बभूव । एवम्भूतस्य विश्वरूपस्य त्रीणि शिरांसि 'इन्द्रः' 'दिद्वेष' चिच्छेद । ततश्चिन्नेभ्यो मुखेभ्यः कपिञ्जलकलविङ्कतित्तिरयस्त्रयः पक्षिणः समभवन् । कपिञ्जलस्य सोमपानमुखजातत्वात् तत्समानो बभ्रुवर्णो जातः, कलविङ्कस्य सुरापाणमुखजातत्वात् सुरापायिवदभिमादवचनम्, तित्तिरस्याशनभोजकमुखजत्वान्नानारूपत्वम् । अशने हि घृतमधुबिन्दुसद्भावादस्मिन्नपि पक्षिणि तदाकारपक्षसद्भावः । 'अवयत्'- इति वेतेः खादनार्थाच्छान्दसः शप् ॥ २-६ ॥ 
</details>

<details><summary>Eggeling</summary>

2. Now Tvashṭr̥ had a three-headed, six-eyed son [^egg_257]. He had three mouths; and because he was thus shapen, he was called Viśvarūpa ('All-shape').

[^egg_257]: 130:1 This portion of the legend is but a repetition from I, 6, 3, 1 seq. A few alterations are, however, made here in the translation.
</details>


## ०३


<details open><summary>विश्वास-प्रस्तुतिः</summary>

त᳘स्य सोमपा᳘नमेवै᳘कं मु᳘खमा᳘स॥  
सुरापा᳘णमे᳘कमन्य᳘स्मा ऽअ᳘शनायै᳘कं तमि᳘न्द्रो दिद्वेष त᳘स्य ता᳘नि शीर्षा᳘णि प्र᳘चिच्छेद॥
</details>

<details><summary>मूलम् - श्रीधरादि</summary>

त᳘स्य सोमपा᳘नमेवै᳘कं मु᳘खमा᳘स॥  
सुरापा᳘णमे᳘कमन्य᳘स्मा ऽअ᳘शनायै᳘कं तमि᳘न्द्रो दिद्वेष त᳘स्य ता᳘नि शीर्षा᳘णि प्र᳘चिच्छेद॥
</details>

<details><summary>मूलम् - Weber</summary>

त᳘स्य सोमपा᳘नमेवै᳘कम् मु᳘खमा᳘स॥  
सुरापा᳘णमे᳘कमन्य᳘स्मा अ᳘शनायै᳘कं तमि᳘न्द्रो दिद्वेष त᳘स्य ता᳘नि शीर्षा᳘णि प्र᳘चिछेद॥
</details>

<details><summary>मूलम् - विस्वरम्</summary>

तस्य सोमपानमेवैकं मुखमास, सुरापाणमेकम्, अन्यस्मा ऽअशनायैकम् । तमिन्द्रो दिद्वेष । तस्य तानि शीर्षाणि प्रचिच्छेद ॥ ३ ॥ 
</details>

<details><summary>सायणः</summary>

[व्याख्यानं द्वितीये]
</details>

<details><summary>Eggeling</summary>

3. One of his mouths was Soma-drinking, one spirit-drinking, and one for other food. Indra hated him, and cut off those heads of his.
</details>


## ०४


<details open><summary>विश्वास-प्रस्तुतिः</summary>

स य᳘त्सोमपा᳘नमा᳘स॥  
त᳘तः कपि᳘ञ्जलः स᳘मभवत्त᳘स्मात्स᳘ बभ्रुक᳘ ऽइव बभ्रु᳘रिव हि सो᳘मो राजा[[!!]]॥
</details>

<details><summary>मूलम् - श्रीधरादि</summary>

स य᳘त्सोमपा᳘नमा᳘स॥  
त᳘तः कपि᳘ञ्जलः स᳘मभवत्त᳘स्मात्स᳘ बभ्रुक᳘ ऽइव बभ्रु᳘रिव हि सो᳘मो राजा[[!!]]॥
</details>

<details><summary>मूलम् - Weber</summary>

स य᳘त्सोमपा᳘नमा᳘स॥  
त᳘तः कपि᳘ञ्जलः स᳘मभवत्त᳘स्मात्स᳘ बभ्रुक᳘ इव बभ्रु᳘रिव हि सो᳘मो रा᳘जा॥
</details>

<details><summary>मूलम् - विस्वरम्</summary>

स यत्सोमपानमास- ततः कपिञ्जलः समभवत् । तस्मात्स बभ्रुक इव । बभ्रुरिव हि सोमो राजा ॥ ४ ॥ 
</details>

<details><summary>सायणः</summary>

[व्याख्यानं द्वितीये]
</details>

<details><summary>Eggeling</summary>

4. And from the one which was Soma-drinking, a hazel-cock sprang forth; whence the latter is of brownish colour, for king Soma is brown.
</details>


## ०५


<details open><summary>विश्वास-प्रस्तुतिः</summary>

(जा᳘ ऽथ) अ᳘थ य᳘त्सुरापा᳘णमा᳘स॥  
त᳘तः कलवि᳘ङ्कः स᳘मभवत्त᳘स्मा᳘त्सो ऽभिमाद्यत्क᳘ ऽइव व्वदत्यभिमा᳘द्यन्निव हि सु᳘रां पीत्वा व्व᳘दति॥
</details>

<details><summary>मूलम् - श्रीधरादि</summary>

(जा᳘ ऽथ) अ᳘थ य᳘त्सुरापा᳘णमा᳘स॥  
त᳘तः कलवि᳘ङ्कः स᳘मभवत्त᳘स्मा᳘त्सो ऽभिमाद्यत्क᳘ ऽइव व्वदत्यभिमा᳘द्यन्निव हि सु᳘रां पीत्वा व्व᳘दति॥
</details>

<details><summary>मूलम् - Weber</summary>

अ᳘थ य᳘त्सुरापा᳘णमा᳘स॥  
त᳘तः कलवि᳘ङ्कः स᳘मभवत्त᳘स्माॗत्सो ऽभिमाद्यत्क᳘ इव वदत्यभिमा᳘द्यन्निव हि सु᳘राम् पीत्वा व᳘दति॥
</details>

<details><summary>मूलम् - विस्वरम्</summary>

अथ यत्सुरापाणमास- ततः कलविङ्कः समभवत् । तस्मात्सो ऽभिमाद्यत्क- इव वदति- अभिमाद्यन्निव हि सुरां पीत्वा वदति ॥ ५ ॥ 
</details>

<details><summary>सायणः</summary>

[व्याख्यानं द्वितीये]
</details>

<details><summary>Eggeling</summary>

5. And from the one which was spirit-drinking, a sparrow sprang; whence the latter talks like one who is joyful, for when one has drunk spirits, one talks as one who enjoys himself.
</details>


## ०६


<details open><summary>विश्वास-प्रस्तुतिः</summary>

(त्य᳘) अ᳘थ य᳘दन्य᳘स्मा ऽअ᳘शनाया᳘स॥  
त᳘तस्तित्ति᳘रिः स᳘मभवत्त᳘स्मात्स᳘ व्विश्व᳘रूपतम ऽइव स᳘न्त्येव[[!!]] घृतस्तोका᳘ ऽइव त्वन्मधुस्तोका᳘ ऽइव त्वत्पर्णेष्वा᳘श्चुतिता ऽएव᳘ᳫँ᳘रूपमिव हि स तेना᳘शनमा᳘वयत्॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘दन्य᳘स्मा ऽअ᳘शनाया᳘स॥  
त᳘तस्तित्ति᳘रिः स᳘मभवत्त᳘स्मात्स᳘ व्विश्व᳘रूपतम ऽइव स᳘न्त्येव[[!!]] घृतस्तोका᳘ ऽइव त्वन्मधुस्तोका᳘ ऽइव त्वत्पर्णेष्वा᳘श्चुतिता ऽएव᳘ᳫँ᳘रूपमिव हि स तेना᳘शनमा᳘वयत्॥
</details>

<details><summary>मूलम् - Weber</summary>

अ᳘थ य᳘दत्य᳘स्मा अ᳘शनाया᳘स॥  
त᳘तस्तित्ति᳘रिः स᳘मभवत्त᳘स्मात्स᳘ विश्व᳘रूपतम इव स᳘न्त्येव᳘ घृतस्तोका᳘ इव त्वन्मधुस्तोका᳘ इव त्वत्पर्णेष्वा᳘श्चुतिता एवं᳘रूपमिव हि स तेना᳘शनमा᳘वयत्॥
</details>

<details><summary>मूलम् - विस्वरम्</summary>

अथ यदन्यस्मा ऽअशनायास- ततस्तित्तिरिः समभवत् । तस्मात्स विश्वरूपतम इव । सन्त्येव धृतस्तोका इव त्वत्- मधुस्तोका इव त्वत्- पर्णेष्वाश्चुतिताः । एवंरूपमिव हि सः । तेनाशनमावयत् ॥ ६ ॥ 
</details>

<details><summary>सायणः</summary>

[व्याख्यानं द्वितीये]
</details>

<details><summary>Eggeling</summary>

6. And from the one which was for other (kinds of) food, a partridge sprang; whence the latter is exceedingly variegated: ghee drops indeed have, as it were, dropped on his wings in one place, and honey-drops, as it were, in another; for suchlike was the-food he consumed with that (mouth).
</details>


## ०७


<details open><summary>विश्वास-प्रस्तुतिः</summary>

(त्स) स त्व᳘ष्टा चुक्रोध॥  
कुवि᳘न्मे पुत्रम᳘वधीदि᳘ति सो᳘ ऽपेन्द्रमेव सो᳘ममा᳘जह्रे स य᳘था ऽयᳫँ᳭ सो᳘मः प्र᳘सुत ऽएवम᳘पेन्द्र ऽए᳘वास॥
</details>

<details><summary>मूलम् - श्रीधरादि</summary>

(त्स) स त्व᳘ष्टा चुक्रोध॥  
कुवि᳘न्मे पुत्रम᳘वधीदि᳘ति सो᳘ ऽपेन्द्रमेव सो᳘ममा᳘जह्रे स य᳘था ऽयᳫँ᳭ सो᳘मः प्र᳘सुत ऽएवम᳘पेन्द्र ऽए᳘वास॥
</details>

<details><summary>मूलम् - Weber</summary>

स त्व᳘ष्टा चुक्रोध॥  
कुवि᳘न्मे पुत्रम᳘बधीदि᳘ति सो᳘ ऽपेन्द्रमेव सो᳘ममा᳘जह्रे स य᳘थायᳫं सो᳘मः प्र᳘सुत एवम᳘पेन्द्र एॗवास॥
</details>

<details><summary>मूलम् - विस्वरम्</summary>

स त्वष्टा चुक्रोध- कुविन्मे पुत्रमवधीदिति । सो ऽपेन्द्रमेव सोममाजह्रे । स यथा ऽयं सोमः प्रसुतः एवमपेन्द्र एवास ॥ ७ ॥ 
</details>

<details><summary>सायणः</summary>

**स त्वष्टे**ति । ततस्तस्य च्छिन्नशीर्ष्णो विश्वरूपस्य पिता 'त्वष्टा' 'कुवित्' व्यर्थम् 'मे' मम 'पुत्रम्' 'अवधीत्' 'इति' क्रुद्धः सन् 'अपेन्द्रम्' इन्द्रवर्जितम् 'एव' 'सोमं' सोमयागम् 'आजह्रे' अनुष्ठितवान्- यथा सोमः इन्द्रवर्जितः 'प्रसुतः' अभिषुतः स्यात् तथेत्यर्थः ॥ ७ ॥ 
</details>

<details><summary>Eggeling</summary>

7. Tvashṭr̥ was furious: 'Has he really slain my son?' He brought Soma juice withheld from Indra [^egg_258]; and as that Soma-juice was, when produced, even so it remained withheld from Indra.

[^egg_258]: 130:2 Or, 'Soma from which Indra was excluded' (apendra), as formerly translated; a closer rendering of the succeeding clause making this change desirable;--even as Indra was excluded from the Soma-juice when produced, so he remained excluded from it (when it was offered up).
</details>


## ०८


<details open><summary>विश्वास-प्रस्तुतिः</summary>

(से᳘) इ᳘न्द्रो ह वा᳘ ऽईक्षां᳘चक्रे॥  
इदं वै᳘ मा सो᳘मादन्त᳘र्यन्ती᳘ति स य᳘था ब᳘लीयान᳘बलीयस ऽएवम᳘नुपहूत ऽएव यो᳘ द्रोणकलशे᳘ शुक्र ऽआ᳘स तं᳘ भक्षयां᳘चकार स᳘ हैनं जिहिᳫँ᳭स᳘ सो ऽस्य व्वि᳘ष्वङ्ङेव᳘ प्राणे᳘भ्यो दुद्राव मु᳘खाद्धै᳘वास्य न᳘ दुद्राव त᳘स्मात्प्रा᳘यश्चित्तिरास स यद्धा᳘पि मु᳘खाद᳘द्रोष्यन्न᳘ हैव प्रा᳘यश्चित्तिरभविष्यत्॥
</details>

<details><summary>मूलम् - श्रीधरादि</summary>

(से᳘) इ᳘न्द्रो ह वा᳘ ऽईक्षां᳘चक्रे॥  
इदं वै᳘ मा सो᳘मादन्त᳘र्यन्ती᳘ति स य᳘था ब᳘लीयान᳘बलीयस ऽएवम᳘नुपहूत ऽएव यो᳘ द्रोणकलशे᳘ शुक्र ऽआ᳘स तं᳘ भक्षयां᳘चकार स᳘ हैनं जिहिᳫँ᳭स᳘ सो ऽस्य व्वि᳘ष्वङ्ङेव᳘ प्राणे᳘भ्यो दुद्राव मु᳘खाद्धै᳘वास्य न᳘ दुद्राव त᳘स्मात्प्रा᳘यश्चित्तिरास स यद्धा᳘पि मु᳘खाद᳘द्रोष्यन्न᳘ हैव प्रा᳘यश्चित्तिरभविष्यत्॥
</details>

<details><summary>मूलम् - Weber</summary>

इ᳘न्द्रो ह वा᳘ ईक्षां᳘ चक्रे॥  
इदं वै᳘ मा सो᳘मादन्त᳘र्यन्ती᳘ति स य᳘था ब᳘लीयान᳘बलीयस एवम᳘नुपहूत एव यो᳘ द्रोणकलशे शुक्र आ᳘स त᳘म् भक्षयां᳘ चकार स᳘ हैनं जिहिंसॗ सो ऽस्य वि᳘ष्वङ्ङेव᳘ प्राणे᳘भ्यो दुद्राव मु᳘खाद्धैॗवास्य न᳘ दुद्राव त᳘स्मात्प्रा᳘यश्चित्तिरास स यद्धा᳘पि मु᳘खाद᳘द्रोष्यन्न᳘ हैव प्रा᳘यश्चित्तिरभविष्यत्॥
</details>

<details><summary>मूलम् - विस्वरम्</summary>

इन्द्रो ह वा ऽईक्षाञ्चक्रे । इदं वै मा सोमादन्तर्यन्तीति । स यथा बलीयानबलीयसः- एवमनुपहूत एव- यो द्रोणकलशे शुक्र आस- तं भक्षयाञ्चकार । स हैनं जिहिंस । सो ऽस्य विष्वङ्ङेव प्राणेभ्यो दुद्राव । मुखाद्धैवास्य न दुद्राव । तस्मात्प्रायश्चित्तिरास । स यद्धापि मुखादद्रोष्यत्- न हैव प्रायश्चित्तिरभविष्यत् ॥ ८ ॥ 
</details>

<details><summary>सायणः</summary>

अथ 'इन्द्रः' त्वष्ट्रादयः मां सोमव्यवहितं कुर्वन्तीति निश्चित्य 'अनुपहूतः' सन् द्रोणकलशस्थितं सोममपहृत्य 'भक्षयाञ्चकार' । यथा बलवान् पुरुषो बलरहितस्य अन्नादिकमपहरति, तद्वत् । स पीतः सोमः 'एनं' 'जिहिंस' बाधितवान् । अस्य 'प्राणेभ्यः' नासिकादिस्थानेभ्यः 'एव' 'विष्वङ्' सर्वतः 'दुद्राव' स्रुतः; 'न मुखाद् दुद्राव' । 'तस्मात्' 'सः' इन्द्रः 'प्रायश्चित्तिः' प्रायश्चित्तयोग्यः 'आस' । प्रायो विनाशः, तस्य चित्तिः सन्धानं यस्येति तथाविधो बभूव । यदि मुखात्स्रुतः स्यात्, तर्हि प्रायश्चित्तियोग्य एव न स्यात्; उत्तरत्र सोमरसव्यृद्धस्येन्द्रस्याश्विभ्यां समर्द्धनं वक्ष्यते ॥ ८ ॥ 
</details>

<details><summary>Eggeling</summary>

8. Indra thought within himself: 'There now, they are excluding me from Soma!' and even uninvited he consumed what pure (Soma) there was in the tub, as the stronger (would consume the food) of the weaker. But it hurt him: it flowed in all directions from (the openings of) his vital airs; only from his mouth it did not flow. Hence there was an atonement; but had it flown also from his mouth, then indeed there would have been no atonement.
</details>


## ०९


<details open><summary>विश्वास-प्रस्तुतिः</summary>

(च्च) चत्वा᳘रो वै व्व᳘र्णाः॥  
(०) ब्राह्मणो᳘ राज᳘न्यो व्वै᳘श्यः शूद्रो न᳘ हैते᳘षामे᳘कश्चन᳘ भवति यः सो᳘मं व्व᳘मति स य᳘द्धैते᳘षामे᳘कश्चित्स्यात्स्या᳘द्धैव प्रा᳘यश्चित्तिः॥
</details>

<details><summary>मूलम् - श्रीधरादि</summary>

(च्च) चत्वा᳘रो वै व्व᳘र्णाः॥  
(०) ब्राह्मणो᳘ राज᳘न्यो व्वै᳘श्यः शूद्रो न᳘ हैते᳘षामे᳘कश्चन᳘ भवति यः सो᳘मं व्व᳘मति स य᳘द्धैते᳘षामे᳘कश्चित्स्यात्स्या᳘द्धैव प्रा᳘यश्चित्तिः॥
</details>

<details><summary>मूलम् - Weber</summary>

चत्वा᳘रो वै व᳘र्णाः॥  
ब्राह्मणो᳘ राजॗन्यो वै᳘श्यः शूद्रो न᳘ हैते᳘षामे᳘कश्चन᳘ भवति यः सो᳘मं व᳘मति स य᳘द्धैते᳘षामे᳘कश्चित्स्या तस्या᳘द्धैव प्रा᳘यश्चित्तिः॥
</details>

<details><summary>मूलम् - विस्वरम्</summary>

चत्वारो वै वर्णाः- ब्राह्मणो, राजन्यो, वैश्यः, शूद्रः । न हैतेषामेकश्चन भवति- यः सोमं वमति । स यद्धैतेषामेकश्चित् स्यात्- स्याद्धैव प्रायश्चित्तिः ॥ ९ ॥ 
</details>

<details><summary>सायणः</summary>

मुखवमनपक्षे प्रायश्चित्तिर्नास्तीति दर्शयति- **चत्वारो वा** इति । लोके हि वर्णचतुष्टयस्यैव प्रायश्चित्तविधानम् नान्यस्य; अतः सोमवामी एषां चतुर्णां मध्ये एको ऽपि न भवति । यथा पुल्कसादेः केवलपापशरीराणि स्युः, प्रायश्चित्तिविधिर्नास्ति, एवं सोमवामिनो ऽपीति । यद्यपि तस्य "यः सोमवामी स्यात् तस्मा एतं सोमेन्द्रं श्यामाकं चरुं निर्वपेत्"- इत्यादिना तैत्तिरीये (तै. सं. २ । ३ । २ । ७) प्रायश्चित्तिरुक्ता, तथापि अत्यन्तसन्निकर्षं वक्तुं वर्णचतुष्टयानर्थक्यमुक्तम्; तस्मादिन्द्रस्य मुखवमनाभावात् प्रायश्चित्तियोग्यत्वं जातमित्यर्थः ॥ ९ ॥  
</details>

<details><summary>Eggeling</summary>

9. For there are four castes, the Brāhmaṇa, the Rājanya, the Vaiśya, and the Śūdra; but there is not one of them that vomits Soma; but were there any one of them, then indeed there would be atonement.
</details>


## १०


<details open><summary>विश्वास-प्रस्तुतिः</summary>

स य᳘न्नस्तो᳘ ऽद्रवत्॥  
(त्त᳘) त᳘तः सिᳫँ᳭हः स᳘मभवद᳘थ यत्क᳘र्णाभ्याम᳘द्रवत्त᳘तो व्वृ᳘कः स᳘मभवद᳘थ यद᳘वाचः प्राणादद्र᳘वत्त᳘तः शार्दूल᳘ज्येष्ठाः श्वा᳘पदाः स᳘मभवन्न᳘थ यदु᳘त्तरात्प्राणाद᳘द्रवत्सा᳘ परिस्रुद᳘थ त्रिर्नि᳘रष्ठीवत्त᳘तः कु᳘वलं कर्क᳘न्धु ब᳘दरमि᳘ति स᳘मभवत्स स᳘र्व्वेणैव᳘ व्यार्ध्यत स᳘र्व्वᳫँ᳭ हि सो᳘मः॥
</details>

<details><summary>मूलम् - श्रीधरादि</summary>

स य᳘न्नस्तो᳘ ऽद्रवत्॥  
(त्त᳘) त᳘तः सिᳫँ᳭हः स᳘मभवद᳘थ यत्क᳘र्णाभ्याम᳘द्रवत्त᳘तो व्वृ᳘कः स᳘मभवद᳘थ यद᳘वाचः प्राणादद्र᳘वत्त᳘तः शार्दूल᳘ज्येष्ठाः श्वा᳘पदाः स᳘मभवन्न᳘थ यदु᳘त्तरात्प्राणाद᳘द्रवत्सा᳘ परिस्रुद᳘थ त्रिर्नि᳘रष्ठीवत्त᳘तः कु᳘वलं कर्क᳘न्धु ब᳘दरमि᳘ति स᳘मभवत्स स᳘र्व्वेणैव᳘ व्यार्ध्यत स᳘र्व्वᳫँ᳭ हि सो᳘मः॥
</details>

<details><summary>मूलम् - Weber</summary>

स य᳘न्नस्तो ऽद्रवत्॥  
त᳘तः सिंहः स᳘मभवद᳘थ यत्क᳘र्णाभ्याम᳘द्रवत्त᳘तो कृ᳘कः स᳘मभवद᳘थ यद᳘वाचः प्राणादद्र᳘वत्त᳘तः शार्दूल᳘ज्येष्ठाः श्वा᳘पदाः स᳘मभवन्न᳘थ यदु᳘त्तरात्प्राणाद᳘द्रवत्सा᳘ परिस्रुद᳘थ त्रिर्नि᳘रष्ठीवत्त᳘तः कु᳘वलं कर्क᳘न्धु ब᳘दरमि᳘ति स᳘मभवत्स स᳘र्वेणैवॗ व्यार्ध्यत स᳘र्वᳫं हि सो᳘मः॥
</details>

<details><summary>मूलम् - विस्वरम्</summary>

स यन्नस्तो ऽद्रवत्- ततः सिंहः समभवत् । अथ यत्कर्णाभ्यामद्रवत्- ततो वृकः समभवत् । अथ यदवाचः प्राणादद्रवत्- ततः शार्दूलज्येष्ठाः श्वापदाः समभवन् । अथ यदुत्तरात्प्राणादद्रवत्- सा परिस्रुत् । अथ त्रिर्निरष्ठीवत्ततः कुवलं कर्कन्धु बदरमिति समभवत् । स सर्वेणैव व्यार्ध्यत । सर्वं हि सोमः ॥ १० ॥ 
</details>

<details><summary>सायणः</summary>

इन्द्रियेभ्यः सोमद्रवणकाले नासिकादिस्रुतस्य सिंहाद्यात्मनोत्पत्तिं दर्शयति- **स यन्नस्त** इति । 'नस्तः' नासिकायाः स्रुतः सोमः 'सिंहः' अभवत् । 'अवाचः' अधोमुखादपानद्वारात् निर्गतः सोमः शार्दूलमुख्याः 'श्वापदाः' क्रूरकर्माणः, पशवः 'समभवन्' । उत्तरात् प्राणात् गुह्यच्छिद्रात् स्रुतः 'परिस्रुत्' सुरा अभूत् । "या ऽवाची सा सुरा"- इति हि तैत्तिरीयकम् (तै. ब्रा. १ । ८ । ५ । २ ।) । स चेन्द्रो वक्त्रेण त्रिवारं निष्ठीवनं कृतवान् । तेन द्रव्यत्रयमभूत्, – कुवलकर्कन्धुबदराणि सूक्ष्मतरस्थूलमध्यपरिमाणानि बदरजातिफलानि [^१_१९६] एवं सर्वेन्द्रियेभ्यः सोमस्रवणात् इन्द्रो 'व्यार्ध्यत' ऋद्धिविहीनो बभूव ॥ १० ॥ 

[^१_१९६]: कुवलकर्कन्धुबदराणां मध्यबदरादीनि लक्षणानि हरिस्वामिनोक्तानि ॥ याज्ञिकास्तु कुवलान्यामलकतुल्यानि । कर्कन्धूनि आरण्यकबदराणि । बदराणि चणकबदराणि । तैत्तिरीयब्राह्मणे १ । ८ । ५ । सायणभाष्ये कुवलं बालखर्जूरफलम् । बदरं क्रमुकपरिमितम् । कर्कन्धूः हरीतकी परिमितं स्थूलम् । इति । 
</details>

<details><summary>Eggeling</summary>

10. From what flowed from the nose a lion sprang; and from what flowed from the ears a wolf sprang; and from what flowed from the lower opening wild beasts sprang, with the tiger as their foremost; and what flowed from the upper opening that was the foaming spirit (parisrut). And thrice he spit out: thence were produced the (fruits called) 'kuvala, karkandhu, or badara [^egg_259].' He (Indra) became emptied out of everything, for Soma is everything.

[^egg_259]: 131:1 The berries of three different species of the Zizyphus jujuba, or jujube-tree.
</details>


## ११


<details open><summary>विश्वास-प्रस्तुतिः</summary>

स सो᳘मातिपूतो मङ्कु᳘रिव चचार॥  
त᳘मेत᳘या ऽश्वि᳘नावभिषज्यतां तᳫँ᳭ स᳘र्व्वेणैव स᳘मार्धयताᳫँ᳭ स᳘र्वᳫँ᳭ हि सो᳘मः स व्व᳘सीयाने᳘वे᳘ष्ट्वा ऽभवत्॥
</details>

<details><summary>मूलम् - श्रीधरादि</summary>

स सो᳘मातिपूतो मङ्कु᳘रिव चचार॥  
त᳘मेत᳘या ऽश्वि᳘नावभिषज्यतां तᳫँ᳭ स᳘र्व्वेणैव स᳘मार्धयताᳫँ᳭ स᳘र्वᳫँ᳭ हि सो᳘मः स व्व᳘सीयाने᳘वे᳘ष्ट्वा ऽभवत्॥
</details>

<details><summary>मूलम् - Weber</summary>

स सो᳘मातिपूतो मङ्कु᳘रिव चचार॥  
त᳘मेत᳘याश्वि᳘नावभिषज्यतां तᳫं स᳘र्वेणैव स᳘मार्धयताᳫं स᳘र्वᳫं हि सो᳘मः स व᳘सीयानेॗवेॗष्ट्वाभवत्॥
</details>

<details><summary>मूलम् - विस्वरम्</summary>

स सोमातिपूतो मङ्कुरिव चचार । तमेतया ऽश्विनावभिषज्यताम् । तं सर्वेणैव समार्धयताम् । सर्वं हि सोमः । स वसीयानेवेष्ट्वा ऽभवत् ॥ ११ ॥ 
</details>

<details><summary>सायणः</summary>

**स सोमातिपूत** इति । 'सोमातिपूतः' अपानद्वारादिभ्यः स्रुतसोमः 'सः' इन्द्रः ‘मङ्कुः' "मकि प्रतिबन्धे" (धा. पा. भ्वा. आ. ८९) विकलगतिः पङ्गुः 'इव' 'चचार' । तं तथाविधमिन्द्रम् 'एतया' सौत्रामण्या 'अश्विनौ' 'अभिषज्यताम्' समाहितमकुरुताम् । "भिषक् चिकित्सायाम्"- (धा. पा. कं. २३) इति धातुः । तदेवाह- **सर्वेणे**ति । सर्वेण सोमेन एनं समृद्धं कृतवन्तौ । तत इन्द्रः एतया 'इष्ट्वा' 'वसीयान्' वसुमत्तरः 'अभवत्' ॥ ११ ॥ 
</details>

<details><summary>Eggeling</summary>

11. Being thus purged by Soma, he walked about as one tottering. The Aśvins cured him by this (offering), and caused him to be supplied with everything, for Soma is everything. By offering he indeed became better.
</details>


## १२


<details open><summary>विश्वास-प्रस्तुतिः</summary>

(त्ते᳘) ते᳘ देवा᳘ ऽअब्रुवन्॥  
(न्सु᳘) सु᳘त्रातं बतैनमत्रासतामि᳘ति त᳘स्मात्सौत्रामणी ना᳘म॥
</details>

<details><summary>मूलम् - श्रीधरादि</summary>

(त्ते᳘) ते᳘ देवा᳘ ऽअब्रुवन्॥  
(न्सु᳘) सु᳘त्रातं बतैनमत्रासतामि᳘ति त᳘स्मात्सौत्रामणी ना᳘म॥
</details>

<details><summary>मूलम् - Weber</summary>

ते᳘ देवा᳘ अब्रुवन्॥  
सु᳘त्रातम् बतैनमत्रासतामि᳘ति त᳘स्मात्सौत्रामणी ना᳘म॥
</details>

<details><summary>मूलम् - विस्वरम्</summary>

ते देवा अब्रुवन्- सुत्रातं बतैनमत्रासातामिति । तस्मात् सौत्रामणी नाम ॥ १२ ॥ 
</details>

<details><summary>सायणः</summary>

सौत्रामणीशब्दं निर्वक्ति- **ते देवा** इति । एवमश्विभ्यां सोमरसेन समर्द्धितमिन्द्रं प्रति 'देवा अब्रुवन्'- 'एनम्' सोमातिपूतं 'सुत्रातम्' सुष्ठु रक्षितवन्तौ अश्विनाविति । 'बत'- इति हर्षे; अतः सुत्राणसम्बन्धात् 'सौत्रामणी-नाम' इष्टिः ॥ १२ ॥ 
</details>

<details><summary>Eggeling</summary>

12. The gods spake, 'Aha! these two have saved him [^egg_260], the well-saved (sutrāta):' hence the name Sautrāmaṇī.

[^egg_260]: 131:2 The MS. of Sāyaṇa's commentary reads 'atrāsātām.'
</details>


## १३


<details open><summary>विश्वास-प्रस्तुतिः</summary>

स᳘ हैतया᳘ ऽपि सो᳘मातिपूतं भिषज्येत्॥  
(त्स᳘) स᳘र्व्वेण वा᳘ ऽएष᳘ व्यृध्यते यᳫँ᳭ सो᳘मो ऽतिप᳘वते सर्व्वᳫँ᳭ हि सो᳘मस्तᳫँ᳭ स᳘र्व्वेणैव स᳘मर्धयति स᳘र्व्वᳫँ᳭ हि सो᳘मः स व्व᳘सीयाने᳘वेष्ट्वा᳘ भवति त᳘स्मादु हैतया᳘पि सो᳘मातिपूतं भिषज्येत्॥
</details>

<details><summary>मूलम् - श्रीधरादि</summary>

स᳘ हैतया᳘ ऽपि सो᳘मातिपूतं भिषज्येत्॥  
(त्स᳘) स᳘र्व्वेण वा᳘ ऽएष᳘ व्यृध्यते यᳫँ᳭ सो᳘मो ऽतिप᳘वते सर्व्वᳫँ᳭ हि सो᳘मस्तᳫँ᳭ स᳘र्व्वेणैव स᳘मर्धयति स᳘र्व्वᳫँ᳭ हि सो᳘मः स व्व᳘सीयाने᳘वेष्ट्वा᳘ भवति त᳘स्मादु हैतया᳘पि सो᳘मातिपूतं भिषज्येत्॥
</details>

<details><summary>मूलम् - Weber</summary>

स᳘ हैतया᳘पि सो᳘मातिपूतम् भिषज्येत्॥  
स᳘र्वेण वा᳘ एषॗ व्यृध्यते यᳫं सो᳘मो ऽतिप᳘वते सर्वᳫं हि सो᳘मस्तᳫं स᳘र्वेणैव स᳘मर्धयति स᳘र्वᳫं हि सो᳘मः स व᳘सीयानेॗवेष्ट्वा᳘ भवति त᳘स्मादु हैतया᳘पि सो᳘मातिपूतम् भिषज्येत॥
</details>

<details><summary>मूलम् - विस्वरम्</summary>

स हैतयापि सोमातिपूतं भिषज्येत् । सर्वेण वा ऽएष व्यृध्यते यं सोमो ऽतिपवते । सर्वं हि सोमः । तं सर्वेणैव समर्धयति । सर्वं हि सोमः । स वसीयानेवेष्ट्वा भवति । तस्मादु हैतयापि सोमातिपूतं भिषज्येत् ॥ १३ ॥ 
</details>

<details><summary>सायणः</summary>

प्रसङ्गादन्यस्य सोमातिपूतस्यापीमामेवेष्टिं दर्शयति- **स हैतयापी**ति । इयं राजसूयाद् बहिरपि प्रयोक्तव्येत्यर्थः ॥ १३ ॥ 
</details>

<details><summary>Eggeling</summary>

13. Let him also cure by this (ceremony) one purged by Soma;--he whom Soma purges is indeed emptied out of everything, for Soma is everything. He now causes him to be supplied with everything, for Soma is everything; and by offering he indeed becomes better: let him therefore cure thereby also one purged by Soma.
</details>


## १४


<details open><summary>विश्वास-प्रस्तुतिः</summary>

(त्त) तद्य᳘देत᳘या राजसूययाजी य᳘जते॥  
स᳘र्व्वान्वा᳘ ऽएष᳘ यज्ञक्रतून᳘वरुन्द्धे स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते देव᳘सृष्टो वा᳘ ऽएषे᳘ष्टिर्य᳘त्सौत्राम᳘ण्यन᳘या[[!!]] मे᳘ ऽपीष्ट᳘मसदनया᳘ ऽपि सूया ऽइ᳘ति त᳘स्माद्वा᳘ एत᳘या राजसूययाजी᳘ यजते॥
</details>

<details><summary>मूलम् - श्रीधरादि</summary>

(त्त) तद्य᳘देत᳘या राजसूययाजी य᳘जते॥  
स᳘र्व्वान्वा᳘ ऽएष᳘ यज्ञक्रतून᳘वरुन्द्धे स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते देव᳘सृष्टो वा᳘ ऽएषे᳘ष्टिर्य᳘त्सौत्राम᳘ण्यन᳘या[[!!]] मे᳘ ऽपीष्ट᳘मसदनया᳘ ऽपि सूया ऽइ᳘ति त᳘स्माद्वा᳘ एत᳘या राजसूययाजी᳘ यजते॥
</details>

<details><summary>मूलम् - Weber</summary>

तद्य᳘देत᳘या राजसूययाजी य᳘जते॥  
स᳘वान्वा᳘ एष᳘ यज्ञक्रतून᳘वरुन्द्धे स᳘र्वा इ᳘ष्टीर᳘पि दर्विहोमान्यो᳘ राजसू᳘येन य᳘जते देव᳘सृष्टा वा᳘ एषे᳘ष्टिर्य᳘त्सौत्रामण्य᳘न᳘या मे᳘ ऽपीष्ट᳘मसदनया᳘पि सूया इ᳘ति त᳘स्माद्वा᳘ एत᳘या राजसूययाजी᳘ यजते॥
</details>

<details><summary>मूलम् - विस्वरम्</summary>

तद् यदेतया राजसूययाजी यजते । सर्वान् वा ऽएष यज्ञक्रतूनवरुन्धे, सर्वा इष्टीः, अपि दर्विहोमान् यो राजसूयेन यजते । देवसृष्टो वा एषेष्टिः- यत् सौत्रामणी । अनया मे ऽपीष्टमसद्, अनया ऽपि सूया ऽइति । तस्माद्वा ऽएतया राजसूययाजी यजते ॥ १४ ॥ 
</details>

<details><summary>सायणः</summary>

**तद्यदेतया राजसूये**त्यादेरयमर्थः- राजसूययाजिना सर्वे ऽपि इष्टिपशु-सोम-दर्विहोमा इष्टाः, अत एषा ऽपि इष्टत्वात् तेन कार्येति पूर्वमुक्तम् ॥ १४ ॥ 
</details>

<details><summary>Eggeling</summary>

14. And as to why the performer of the Rājasūya performs this offering. He who performs the Rājasūya assuredly gains for himself all sacrificial rites, all offerings, even the spoonful-oblations; and instituted by the gods indeed is this offering, the Sautrāmaṇī: 'May offering be made by me with this one also! may I be consecrated by this one also!' thus (he thinks, and) therefore the performer of the Rājasūya performs this offering.
</details>


## १५


<details open><summary>विश्वास-प्रस्तुतिः</summary>

(ते᳘ ऽथ) अ᳘थ य᳘दाश्विनो भ᳘वति॥  
(त्य) अश्वि᳘नौ वा᳘ ऽएनमभिषज्यतां त᳘थो ऽए᳘वैनमेष᳘ ऽएत᳘दश्वि᳘भ्यामेव᳘ भिषज्यति त᳘स्मादाश्विनो᳘ भवति॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ य᳘दाश्विनो भ᳘वति॥  
(त्य) अश्वि᳘नौ वा᳘ ऽएनमभिषज्यतां त᳘थो ऽए᳘वैनमेष᳘ ऽएत᳘दश्वि᳘भ्यामेव᳘ भिषज्यति त᳘स्मादाश्विनो᳘ भवति॥
</details>

<details><summary>मूलम् - Weber</summary>

अ᳘थ य᳘दाश्विनो भ᳘वति॥  
अश्वि᳘नौ वा᳘ एनमभिषज्यतां त᳘थो एॗवैनमेष᳘ एत᳘दश्वि᳘भ्यामेव᳘ भिषज्यति त᳘स्मादाश्विनो᳘ भवति॥
</details>

<details><summary>मूलम् - विस्वरम्</summary>

अथ यदाश्विनो भवति । अश्विनौ वा ऽएनमभिषज्यताम् । तथो ऽएवैनमेष एतदश्विभ्यामेव भिषज्यति । तस्मादाश्विनो भवति ॥ १५ ॥ 
</details>

<details><summary>सायणः</summary>

आश्विनसारस्वतैन्द्रपशुविधिं पृथक्-पृथगनूद्य प्रशंसति- अथ यदाश्विनो भवतीति ॥ १५ ॥ 
</details>

<details><summary>Eggeling</summary>

15. And as to why there is (a victim) for the Aśvins,--it was the Aśvins who cured him; and in like manner does he (the priest) now cure him through those same Aśvins: that is why there is (a victim) for the Aśvins.
</details>


## १६


<details open><summary>विश्वास-प्रस्तुतिः</summary>

(त्य᳘) अ᳘थ य᳘त्सारस्वतो भ᳘वति॥  
व्वाग्वै स᳘रस्वती व्वाचा वा᳘ ऽएनमश्वि᳘नावभिषज्यतां त᳘थो ऽए᳘वैनमेष᳘ ऽएत᳘द्वा᳘चैव᳘ भिषज्यति त᳘स्मात्सारस्वतो᳘ भवति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘त्सारस्वतो भ᳘वति॥  
व्वाग्वै स᳘रस्वती व्वाचा वा᳘ ऽएनमश्वि᳘नावभिषज्यतां त᳘थो ऽए᳘वैनमेष᳘ ऽएत᳘द्वा᳘चैव᳘ भिषज्यति त᳘स्मात्सारस्वतो᳘ भवति॥
</details>

<details><summary>मूलम् - Weber</summary>

अ᳘थ य᳘त्सारस्वतो भ᳘वति॥  
वाग्वै स᳘रस्वती वाचा वा᳘ एनमश्वि᳘नावभिषज्यतां त᳘थो एॗवैनमेष᳘ एत᳘द्वाॗचैव᳘ भिषज्यति त᳘स्मात्सारस्वतो भवति॥
</details>

<details><summary>मूलम् - विस्वरम्</summary>

अथ यत्सारस्वतो भवति । वाग्वै सरस्वती । वाचा वा ऽएनमश्विनावभिषज्यताम् । तथो ऽएवैनमेष एतद्वाचैव भिषज्यति । तस्मात्सारस्वतो भवति ॥ १६ ॥ 
</details>

<details><summary>सायणः</summary>

**वाचे**ति । 'वाचा' वाग्रूपया याज्यापुरोनुवाक्यया, जुहावमन्त्रवत्या सरस्वत्येत्यर्थः ॥ १६ ॥ 
</details>

<details><summary>Eggeling</summary>

16. And why there is one for Sarasvatī,--Sarasvatī assuredly is speech, and it was by speech that the Aśvins cured him; and in like manner does he now cure him by speech: that is why there is one for Sarasvatī.
</details>


## १७


<details open><summary>विश्वास-प्रस्तुतिः</summary>

(त्य᳘) अ᳘थ य᳘दैन्द्रो भ᳘वति॥ 
(ती᳘) इ᳘न्द्रो वै᳘ यज्ञ᳘स्य देव᳘ता सा᳘ यै᳘व᳘ यज्ञ᳘स्य देव᳘ता त᳘यै᳘वैनमेत᳘द्भिषज्यति त᳘स्मादैन्द्रो᳘ भवति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘दैन्द्रो भ᳘वति॥ 
(ती᳘) इ᳘न्द्रो वै᳘ यज्ञ᳘स्य देव᳘ता सा᳘ यै᳘व᳘ यज्ञ᳘स्य देव᳘ता त᳘यै᳘वैनमेत᳘द्भिषज्यति त᳘स्मादैन्द्रो᳘ भवति॥
</details>

<details><summary>मूलम् - Weber</summary>

अ᳘थ य᳘दैन्द्रो भ᳘वति इ᳘न्द्रो वै᳘ यज्ञ᳘स्य देव᳘ता त᳘यैॗवैनमेत᳘द्भिषज्यति त᳘स्मादैन्द्रो᳘ भवति॥
</details>

<details><summary>मूलम् - विस्वरम्</summary>

अथ यदैन्द्रो भवति । इन्द्रो वै यज्ञस्य देवता । सा यैव यज्ञस्य देवता । तयैवैनमेतद्भिषज्यति । तस्मादैन्द्रो भवति ॥ १७ ॥ 
</details>

<details><summary>सायणः</summary>

**इन्द्रो वा** इति । 'यज्ञस्य' सर्वस्य 'देवता' ॥ १७ ॥ 
</details>

<details><summary>Eggeling</summary>

17. And why there is one for Indra,--Indra assuredly is the deity of the sacrifice, and it is by this (offering) that he now heals him: this is why there is one for Indra.
</details>


## १८


<details open><summary>विश्वास-प्रस्तुतिः</summary>

(त्ये) एते᳘षु पशु᳘षु॥  
सिᳫँ᳭हलोमा᳘नि वृकलोमा᳘नि शार्दूललोमानीत्या᳘वपत्येत᳘द्वै ततः[[!!]]  स᳘मभवद्य᳘देनᳫँ᳭ सो᳘मो ऽत्य᳘पवत ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेतान्या᳘वपति॥
</details>

<details><summary>मूलम् - श्रीधरादि</summary>

(त्ये) एते᳘षु पशु᳘षु॥  
सिᳫँ᳭हलोमा᳘नि वृकलोमा᳘नि शार्दूललोमानीत्या᳘वपत्येत᳘द्वै ततः[[!!]]  स᳘मभवद्य᳘देनᳫँ᳭ सो᳘मो ऽत्य᳘पवत ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेतान्या᳘वपति॥
</details>

<details><summary>मूलम् - Weber</summary>

एते᳘षु [^wbr_2] पशु᳘षु॥  
सिंहलोमा᳘नि वृकलोमा᳘नि शार्दूललोमानीत्या᳘वपत्येतद्वै त᳘तः स᳘मभवद्य᳘देनᳫं सो᳘मो ऽत्य᳘पवत ते᳘नैॗवैनमेतत्स᳘मर्धयति कृत्स्नं᳘ करोति त᳘स्मादेतान्या᳘वपति॥  

[^wbr_2]: स एते᳘षु C.
</details>

<details><summary>मूलम् - विस्वरम्</summary>

एतेषु पशुषु सिंहलोमानि, वृकलोमानि, शार्दूललोमानीत्यावपति । एतद्वै ततः समभवद्- यदेनं सोमो ऽत्यपवत । तेनैवैनमेतत्समर्धयति, कृत्स्नं करोति । तस्मादेतान्यावपति ॥ १८ ॥ 
</details>

<details><summary>सायणः</summary>

अथ परिस्रुत्सन्धानं वक्ष्यते, तत्र सिंहवृकव्याघ्रलोमसंसर्जनं सिद्धान्तयितुं विधित्सुः शाखान्तरीयं पक्षं सोपपत्तिकमनुवदति- **एतेषु पशुष्वि**ति । अत एव सूत्रकारो द्वेधा सूत्रयामास परिस्रुतं प्रस्तुत्य- "संसृजति, सिंहव्याघ्रलोमानि चावपति, पशुषु वा"- (का. श्रौ. सू. १५ । २६८-२७०) इति । 'एतेषु' उक्तेषु त्रिषु 'पशुषु' सिंहादीनां त्रीणि लोमानि 'इत्यावपति' । 'इति'- शब्द एतच्छब्दार्थः; 'इति' एतानि संसृजेत् । तस्मात् इन्द्रस्येन्द्रियद्वारेभ्यो ऽपसृतात् सोमादेते त्रयः सिंहाद्या उत्पन्नाः । तस्मात् तल्लोमावापेन इन्द्रमेव कृत्स्नं समृद्धं कृतवान् भवतीति ॥ १८ ॥ 
</details>

<details><summary>Eggeling</summary>

18. On (the meat-portions of) those victims he throws hairs of a lion, hairs of a wolf, and hairs of a tiger, for that was what sprang therefrom, when Soma flowed right through him. He now supplies

him therewith, and makes him whole: therefore he throws those (hairs) thereon.
</details>


## १९


<details open><summary>विश्वास-प्रस्तुतिः</summary>

त᳘दु त᳘था न᳘ कुर्यात्॥  
(दु) उल्क᳘या ह स᳘ नखि᳘न्या पशून᳘नुषुवति य᳘ ऽएता᳘नि पशु᳘ष्वाव᳘पति त᳘स्मादु परिस्रु᳘त्येवा᳘वपेत्त᳘था᳘ होल्क᳘या नखि᳘न्या पशू᳘न्नानुषुव᳘ति त᳘थो ऽए᳘वैनᳫँ᳭ स᳘मर्धयति कृत्स्नं᳘ करोति त᳘स्मादु परिस्रु᳘त्येवा᳘वपेत्॥
</details>

<details><summary>मूलम् - श्रीधरादि</summary>

त᳘दु त᳘था न᳘ कुर्यात्॥  
(दु) उल्क᳘या ह स᳘ नखि᳘न्या पशून᳘नुषुवति य᳘ ऽएता᳘नि पशु᳘ष्वाव᳘पति त᳘स्मादु परिस्रु᳘त्येवा᳘वपेत्त᳘था᳘ होल्क᳘या नखि᳘न्या पशू᳘न्नानुषुव᳘ति त᳘थो ऽए᳘वैनᳫँ᳭ स᳘मर्धयति कृत्स्नं᳘ करोति त᳘स्मादु परिस्रु᳘त्येवा᳘वपेत्॥
</details>

<details><summary>मूलम् - Weber</summary>

त᳘दु त᳘था न᳘ कुर्यात्॥  
उल्क᳘या ह स᳘ नखि᳘न्या पशून᳘नुषुवति य᳘ एता᳘नि पशु᳘ष्वाव᳘पति त᳘स्मादु परिस्रु᳘त्येवा᳘वपेत्त᳘था होल्क᳘या नखि᳘न्या पशूॗन्नानुषुव᳘ति त᳘थो एॗवैनᳫं स᳘मर्धयति कृत्स्नं᳘ करोति त᳘स्मादु परिस्रु᳘त्येवा᳘वपेत॥
</details>

<details><summary>मूलम् - विस्वरम्</summary>

तदु तथा न कुर्यात् । उल्कया ह स नखिन्या पशूननुषुवति- य एतानि पशुष्वावपति । तस्मादु परिस्रुत्येवावपेत् । तथा होल्कया नखिन्या पशून्नानुषुवति । तथो ऽएवैनं समर्धयति, कृत्स्नं करोति । तस्मादु परिस्रुत्येवावपेत् ॥ १९ ॥ 
</details>

<details><summary>सायणः</summary>

तं पक्षं निराकृत्य स्वमतं विधत्ते- **तदु तथे**ति । यदि पशुषु लोमावापं कुर्यात् तर्हि 'नखिन्या' कण्टकवत्या 'उल्कया' एव पशून् प्रेरितवान् भवति । तस्मात् 'तथा' न कुर्यात्; किन्तु 'परिस्रुत्येव' संसृजेत् । तत्रावापेन पशूनामुल्कया प्रेरणं कृतं न भवति । इन्द्रस्य तु कृत्स्नकरणमत्रापि कृतं भवेत् ॥ १९ ॥ 
</details>

<details><summary>Eggeling</summary>

19. But let him not do it so; for he who throws them on the (portions of) the victims, urges the animals on from behind with a clawed (prickly) fire-brand. Let him therefore rather throw them into the fermented liquor (parisrut [^egg_261]),--thus he does not urge on the animals from behind with a clawed fire-brand; and thus alone he supplies him therewith, and makes him whole: let him therefore throw it rather into the spirituous liquor.

[^egg_261]: 133:1 On the preparation of the parisrut or surā, see XII, 7; Weber, Ind. Studien, X, p 349.
</details>


## २०


<details open><summary>विश्वास-प्रस्तुतिः</summary>

(द᳘) अ᳘थ पूर्व्वेद्युः᳘॥  
परिस्रु᳘तᳫँ᳭ सं᳘दधात्याश्वि᳘भ्यां पच्यस्व स᳘रस्वत्यै पच्यस्वे᳘न्द्राय सुत्रा᳘म्णे पच्यस्वे᳘ति सा᳘ यदा᳘ परिस्रुद्भ᳘वत्य᳘थैनया प्र᳘चरति॥
</details>

<details><summary>मूलम् - श्रीधरादि</summary>

(द᳘) अ᳘थ पूर्व्वेद्युः᳘॥  
परिस्रु᳘तᳫँ᳭ सं᳘दधात्याश्वि᳘भ्यां पच्यस्व स᳘रस्वत्यै पच्यस्वे᳘न्द्राय सुत्रा᳘म्णे पच्यस्वे᳘ति सा᳘ यदा᳘ परिस्रुद्भ᳘वत्य᳘थैनया प्र᳘चरति॥
</details>

<details><summary>मूलम् - Weber</summary>

अ᳘थ पूर्वेद्युः᳟॥  
परिस्रु᳘तᳫं सं᳘दधात्याश्वि᳘भ्याम् पच्यस्व स᳘रस्वत्यै पच्यस्वे᳘न्द्राय सुत्राम्णे पच्यस्वे᳘ति सा᳘ यदा᳘ परिस्रुद्भ᳘वत्य᳘थैनया प्र᳘चरति॥
</details>

<details><summary>मूलम् - विस्वरम्</summary>

अथ पूर्वेद्युः परिस्रुतं सन्दधाति- **"अश्विभ्यां पच्यस्व, सरस्वत्यै पच्यस्व, इन्द्राय सुत्राम्णे पच्यस्व"**- (वा० सं० १० । ३१) इति । सा यदा परिस्रुद्भवति- अथैनया प्रचरति ॥ २० ॥ 
</details>

<details><summary>सायणः</summary>

अथ परिस्रुत्सन्धानं समन्त्रकं विधत्ते- **अथ पूर्वेद्युरि**ति । 'सन्दधाति' सम्पादयेदित्यर्थः । तत्प्रकारः कात्यायनेन स्पष्टमीरितः- “व्रीहीन् विरूढाविरूढान् क्षौम उपनह्य क्रीणाति क्लीबात् सीसेन, पक्वौदनं विरूढांश्चूर्णीकृत्याश्विभ्यां पच्यस्वेति संसृजति"- (का. श्रौ. सू. १५ । २६७ । २६८) इति । हे परिस्रुत् ! 'अश्विभ्यां' 'पच्यस्व' पक्वा भव । एवमुत्तरत्रापि ॥ २० ॥ 
</details>

<details><summary>Eggeling</summary>

20. Now on the day before, he mixes the spirituous liquor (while muttering, Vāj. S. X, 30, 'Get done for the Aśvins! get done for Sarasvatī! get done for Indra, the good protector!' When that liquor is (done) he proceeds with that (offering).
</details>


## २१


<details open><summary>विश्वास-प्रस्तुतिः</summary>

द्वा᳘वग्नी ऽउ᳘द्धरन्ति॥  
(न्त्यु) उत्तरवेदा᳘वेवो᳘त्तरमु᳘द्धते द᳘क्षिणं ने᳘त्सोमाहुती᳘श्च सुराहुती᳘श्च सह᳘ जुह᳘वामे᳘ति त᳘स्माद्द्वा᳘वग्नी ऽउ᳘द्धरन्त्युत्तरवेदा᳘वेवो᳘त्तरमु᳘द्धते द᳘क्षिणम᳘थ यदा᳘ व्वपा᳘भिः प्रच᳘रत्य᳘थैत᳘या परिस्रु᳘ता प्र᳘चरति॥
</details>

<details><summary>मूलम् - श्रीधरादि</summary>

द्वा᳘वग्नी ऽउ᳘द्धरन्ति॥  
(न्त्यु) उत्तरवेदा᳘वेवो᳘त्तरमु᳘द्धते द᳘क्षिणं ने᳘त्सोमाहुती᳘श्च सुराहुती᳘श्च सह᳘ जुह᳘वामे᳘ति त᳘स्माद्द्वा᳘वग्नी ऽउ᳘द्धरन्त्युत्तरवेदा᳘वेवो᳘त्तरमु᳘द्धते द᳘क्षिणम᳘थ यदा᳘ व्वपा᳘भिः प्रच᳘रत्य᳘थैत᳘या परिस्रु᳘ता प्र᳘चरति॥
</details>

<details><summary>मूलम् - Weber</summary>

द्वा᳘वग्नी उ᳘द्धरन्ति॥  
उत्तरवेदा᳘वेवो᳘त्तरमु᳘द्धते द᳘क्षिणं ने᳘त्सोमाहुती᳘श्च सुराहुती᳘श्च सह᳘ जुह᳘वामे᳘ति त᳘स्माद्द्वा᳘वग्नी उ᳘द्धरन्त्युत्तरवेदा᳘वेवो᳘त्तरमु᳘द्धते द᳘क्षिणम᳘थ यदा᳘ वपा᳘भिः प्रच᳘रत्य᳘थैत᳘या परिस्रु᳘ता प्र᳘चरति॥
</details>

<details><summary>मूलम् - विस्वरम्</summary>

द्वावग्नी ऽउद्धरन्ति । उत्तरवेदावेवोत्तरम्, उद्धते दक्षिणम् । नेत् सोमाहुतीश्च सुराहुतीश्च सह जुहवामेति । तस्माद्द्वावग्नी ऽउद्धरन्ति- उत्तरवेदावेवोत्तरम्, उद्धते दक्षिणम् । अथ यदा वपाभिः प्रचरन्ति । अथैतया परिस्रुता प्रचरति ॥ २१ ॥ 
</details>

<details><summary>सायणः</summary>

परिस्रुत्प्रचरणे कञ्चिद् विशेषमाह- **द्वावग्नी** इति । उत्तरवेद्यामेकमग्निम्, तद्दक्षिणभागे 'उद्धते' प्रदेशे एकमग्निमुद्धरेत् । अग्निद्वयोद्धारे कारणमाह- **नेदि**ति । एकस्मिन्नेवाग्नौ सोमसुराहुतयः सह होतुमयोग्याः, अतस्तत्संसर्गहोमनिवृत्त्यर्थमग्निद्वयं कार्यमित्यर्थः । तस्याः प्रचरणकालमाह- **यदा वपाभिरि**ति । पशुवपाभिर्यदा प्रचरेयुः, तदैतयेत्यर्थः ॥ २१ ॥ 
</details>

<details><summary>Eggeling</summary>

21. They take up two fires; on the northern altar [^egg_262] (they lay down) the northern (fire), and on a raised (mound) the southern one, thinking, 'Lest we should offer together the Soma-libations, and the Surā (liquor) -libations:' therefore they take up two fires, and on the northern altar (they lay down) the northern (fire), and on a raised (mound) the southern one. And when he proceeds with the omenta, then he proceeds with that spirituous liquor.

[^egg_262]: 133:2 The two new fireplaces, to the east of the Āhavanīya, are to be constructed on the model of those of the Varuṇapraghāsāḥ, see part i, p. 392.
</details>


## २२


<details open><summary>विश्वास-प्रस्तुतिः</summary>

तां᳘ दर्भैः᳘ पावयति॥  
पू᳘ता ऽसदि᳘ति व्वायुः᳘ पूतः᳘ पवि᳘त्रेण प्रत्यङ्सो᳘मो ऽअ᳘तिस्रुतः। इ᳘न्द्रस्य यु᳘ज्यः सखे᳘ति त᳘त्कुवलसक्तू᳘न्कर्कन्धुसक्तू᳘न्बदरसक्तूनित्या᳘वपत्येतद्वै त᳘तः स᳘मभवद्यत्त्रि᳘र्निर᳘ष्ठीवत्ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेताना᳘वपति॥
</details>

<details><summary>मूलम् - श्रीधरादि</summary>

तां᳘ दर्भैः᳘ पावयति॥  
पू᳘ता ऽसदि᳘ति व्वायुः᳘ पूतः᳘ पवि᳘त्रेण प्रत्यङ्सो᳘मो ऽअ᳘तिस्रुतः। इ᳘न्द्रस्य यु᳘ज्यः सखे᳘ति त᳘त्कुवलसक्तू᳘न्कर्कन्धुसक्तू᳘न्बदरसक्तूनित्या᳘वपत्येतद्वै त᳘तः स᳘मभवद्यत्त्रि᳘र्निर᳘ष्ठीवत्ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेताना᳘वपति॥
</details>

<details><summary>मूलम् - Weber</summary>

तां᳘ दर्भैः᳘ पावयति॥  
पूॗतासदि᳘ति वायुः᳘ पूतः᳘ पवि᳘त्रेण प्रत्यङ् सो᳘मो अ᳘तिस्रुतः इ᳘न्द्रस्य यु᳘ज्यः सखे᳘ति त᳘त्कुवलसक्तू᳘न्कर्कन्धुसक्तू᳘न्बदरसक्तूनित्या᳘वपत्येतद्वै त᳘तः स᳘मभवद्यत्त्रि᳘र्निर᳘ष्ठीवत्ते᳘नैॗवैनमेतत्स᳘मर्धयति कृत्स्नं᳘ करोति त᳘स्मादेताना᳘वपति॥
</details>

<details><summary>मूलम् - विस्वरम्</summary>

तां दर्भैः पावयति- पूता ऽसदिति । **“वायुः पूतः पवित्रेण प्रत्यङ्सोमो ऽअतिस्रुतः । इन्द्रस्य युज्यः सखा"**- (वा. सं. १० । ३१) इति । तत् कुवलसक्तून्, कर्कन्धुसक्तून्, बदरसक्तून् इत्यावपति । एतद्वै ततः समभवद् । यत्त्रिर्निरष्ठीवत् । तेनैवैनमेतत्समर्धयति । कृत्स्नं करोति । तस्मादेतानावपति ॥ २२ ॥
</details>

<details><summary>सायणः</summary>

विधत्ते- **तां दर्भैरि**ति । सा परिस्रुत् 'पूता' 'असत्' भवेत् 'इति' 'तां दर्भैः' पावयेत् । मन्त्रस्यायमर्थः- 'पवित्रेण' पूतः 'सोमः' सोमात्मना निष्पादितः (का. श्रौ. सू. १५ । २८२) तथा च । तैत्तिरीयकम्- "स्वाद्वीं त्वा स्वादुनेत्याह सोममेवैनां करोति" (तै. ब्रा. १ । ८ । ५ । ४) इति । वायुः पात्राणि गच्छन्, वायुवच्छीघ्रगामी वा भूत्वा 'प्रत्यङ्' अधोवर्तिपात्राभिमुखः सन् 'अतिस्रुतः' अतिक्रम्योद्गतः 'इन्द्रस्य' युज्यः योग्यः 'सखा' समानख्यानः 'इति' ॥ 

विधत्ते- **तत्कुवले**ति । तस्यां परिस्रुति कुवलकर्कन्धुबदरसक्तुत्रयं निवपेदित्यर्थः । अत्र सूत्रम्- "वपामार्जनान्ते कुशैः परिस्रुतं पुनाति वायुः पूत इति, कुवलकर्कन्धुबदरचूर्णानि चावपति” (का. श्रौ. सू. १५ । २८२ । २८३) इति ॥ २२ ॥  
</details>

<details><summary>Eggeling</summary>

22. He purifies it with stalks of Darbha-grass, thinking, 'Let it be pure,'--with (Vāj. S. X, 31), 'The inviting [^egg_263] Soma, purified by the purifying

[^egg_263]: 133:3 This doubtful interpretation of 'vāyu' is adopted from the St.  Petersburg dictionary, where, however, it is only applied to two passages of the Rig-veda. Sāyaṇa here explains it by 'pātrāṇi gacchan vāyuvac chīgragāmī vā bhūtvā pratyaṅ adhovartī pātrābhimukhaḥ san.' In the Taitt. S. this verse is. preceded by another (R̥k S. IX, 1, 6), 'May Sūrya's daughter purify thy foaming (parisrut) Soma with the never-failing horse-tail (strainer).'

 (strainer), has overflown backwards, Indra's mated friend.' He then pours in flour of 'kuvala, karkandhu, and badara' berries, for when he (Indra) spit out thrice, that was what was produced therefrom: therewith he now supplies him and makes him whole,--therefore he pours in that (flour).
</details>


## २३


<details open><summary>विश्वास-प्रस्तुतिः</summary>

(त्य᳘) अ᳘थ ग्र᳘हान्गृह्णाति॥  
(त्ये᳘) ए᳘कं वा त्रीन्वै᳘क᳘स्त्वेव᳘ ग्रहीत᳘व्य ऽए᳘का हि᳘ पुरोरुग्भ᳘वत्ये᳘का ऽनुवाक्यै᳘का या᳘ज्या त᳘स्मादे᳘क ऽएव᳘ ग्रहीत᳘व्यः॥
</details>

<details><summary>मूलम् - श्रीधरादि</summary>

(त्य᳘) अ᳘थ ग्र᳘हान्गृह्णाति॥  
(त्ये᳘) ए᳘कं वा त्रीन्वै᳘क᳘स्त्वेव᳘ ग्रहीत᳘व्य ऽए᳘का हि᳘ पुरोरुग्भ᳘वत्ये᳘का ऽनुवाक्यै᳘का या᳘ज्या त᳘स्मादे᳘क ऽएव᳘ ग्रहीत᳘व्यः॥
</details>

<details><summary>मूलम् - Weber</summary>

अ᳘थ ग्र᳘हान्गृह्णाति॥  
ए᳘कं वा त्रीन्वै᳘कॗस्त्वेव᳘ ग्रहीत᳘व्य ए᳘का हि᳘ पुरोरुग्भ᳘वत्ये᳘कानुवाक्यै᳘का याॗज्या त᳘स्मादे᳘का एव᳘ ग्रहीत᳘व्यः॥
</details>

<details><summary>मूलम् - विस्वरम्</summary>

अथ ग्रहान्गृह्णाति एकं वा, त्रीन्वा । एकस्त्वेव ग्रहीतव्यः । एका हि पुरोरुग् भवति, एका ऽनुवाक्या, एका याज्या । तस्मादेक एव ग्रहीतव्यः ॥ २३ ॥ 
</details>

<details><summary>सायणः</summary>

ग्रहग्रहणं विधत्ते- **अथ ग्रहानि**ति । एको वा ग्रहः त्रयो वा ग्रहीतव्याः । तत्रैकं सिद्धान्तयति- **एकस्त्वेवे**ति । एकस्यैव ग्रहणमुपपादयति- **एका ही**ति । पुरोरुक्-पुरोनुवाक्या-याज्यानामेकत्वादेक एव ग्रहीतव्यः [^१_२००] ॥ २३ ॥ 

[^१_२००]: ग्रहं गृह्णाति कुविदंगेति त्रीन् वा प्रतिदेवतमेतयैव । का. श्रौ. सू. १५ । १८४ । 
</details>

<details><summary>Eggeling</summary>

23. He then draws either one or three cups [^egg_264],--but only one should be drawn, for there is one puroruc-formula, one invitatory prayer, and one offering prayer; therefore only one (cup) should be drawn.

[^egg_264]: 134:1 According to the ritual of the Taittirīyas, three cups of Surā are drawn.
</details>


## २४


<details open><summary>विश्वास-प्रस्तुतिः</summary>

स᳘ गृह्णाति॥  
कुवि᳘दङ्ग य᳘वमन्तो य᳘वं चिद्य᳘था दा᳘न्त्यनुपूर्व्वं᳘ व्वियू᳘य॥ इहे᳘हैषां कृणुहि भो᳘जनानि ये᳘ बर्हि᳘षो न᳘मउक्तिं᳘ य᳘जन्ति॥ उपयाम᳘गृहीतो ऽस्यश्वि᳘भ्यां त्वा स᳘रस्वत्यै त्वे᳘न्द्राय त्वा सुत्रा᳘म्ण ऽइ᳘ति य᳘द्यु त्री᳘न्गृह्णीया᳘देत᳘यैव᳘ गृह्णीयादुपयामैस्तु त᳘र्हि ना᳘ना गृह्णीयाद᳘थाहाश्वि᳘भ्याᳫँ᳭ स᳘रस्वत्या ऽइ᳘न्द्राय सुत्राम्णे᳘ ऽनुब्रूही᳘ति॥
</details>

<details><summary>मूलम् - श्रीधरादि</summary>

स᳘ गृह्णाति॥  
कुवि᳘दङ्ग य᳘वमन्तो य᳘वं चिद्य᳘था दा᳘न्त्यनुपूर्व्वं᳘ व्वियू᳘य॥ इहे᳘हैषां कृणुहि भो᳘जनानि ये᳘ बर्हि᳘षो न᳘मउक्तिं᳘ य᳘जन्ति॥ उपयाम᳘गृहीतो ऽस्यश्वि᳘भ्यां त्वा स᳘रस्वत्यै त्वे᳘न्द्राय त्वा सुत्रा᳘म्ण ऽइ᳘ति य᳘द्यु त्री᳘न्गृह्णीया᳘देत᳘यैव᳘ गृह्णीयादुपयामैस्तु त᳘र्हि ना᳘ना गृह्णीयाद᳘थाहाश्वि᳘भ्याᳫँ᳭ स᳘रस्वत्या ऽइ᳘न्द्राय सुत्राम्णे᳘ ऽनुब्रूही᳘ति॥
</details>

<details><summary>मूलम् - Weber</summary>

स᳘ गृह्णाति॥  
कुवि᳘दङ्ग य᳘वमन्तो य᳘वं चिद्य᳘था दा᳘न्त्यनुपूर्वं᳘ वियू᳘य इहे᳘हैषां [^wbr_3] कृणुहि भो᳘जनानि ये᳘ बर्हि᳘षो न᳘मौक्तिं य᳘जन्ति उपयाम᳘गृहीतो ऽस्यश्वि᳘भ्यां त्वा स᳘रस्वत्यै त्वे᳘न्द्राय त्वा सुत्रा᳘म्ण इ᳘ति य᳘द्यु त्री᳘न्गृह्णीया᳘देत᳘यैव᳘ गृह्णीयादुपयामैस्तु त᳘र्हि ना᳘ना गृह्णीयाद᳘थाहाश्वि᳘भ्याम् स᳘रस्वत्या इ᳘न्द्राय सुत्राम्णे᳘ ऽनुब्रूही᳘ति॥  

[^wbr_3]: We expect इॗहेहैषां.
</details>

<details><summary>मूलम् - विस्वरम्</summary>

स गृह्णाति- **"कुविदङ्ग यवमन्तो यवं चिद् यथा दान्त्यनुपूर्वं वियूय । इहेहैषां कृणुहि भोजनानि ये बर्हिषो नमउक्तिं यजन्ति । उपयामगृहीतो ऽस्यश्विभ्यां त्वा, सरस्वत्यै त्वा, इन्द्राय त्वा सुत्राम्णे"**- (वा. सं. १० । ३२ ।) इति । यद्यु त्रीन् गृह्णीयाद् एतयैव गृह्णीयात् । उपयामैस्तु तर्हि नाना गृह्णीयाद् । अथाह- अश्विभ्यां सरस्वत्या ऽइन्द्राय सुत्राम्णे ऽनुब्रूहीति ॥ २४ ॥ 
</details>

<details><summary>सायणः</summary>

ग्रहणमनूद्य मन्त्रं विधत्ते- **स गृह्णाति कुविदङ्गे**ति । 'अङ्ग' शब्दः सम्बोधनवाची । हे सोम ! कुविच्छब्दो बह्वर्थवाची । चिच्छब्दः समुच्चये । यथा लोके 'यवमन्तः' यवादिधान्योपेताः कृषिका 'कुविद्' यवबहुलं, यवमन्यानि च गोधूमप्रियङ्ग्वादिधान्यानि 'अनुपूर्वं' तत्परिपाकानुक्रमेण इदं पक्वमिदमपक्वमिति 'विथूय' विशेषेण पृथक् कृत्य 'दान्ति' "दाप् लवने" (धा. पा. अ. प. ४९) लुनन्ति तथा  'एषां' यज्वनां 'भोजनानि' अन्नानि 'इह' च 'कृणुहि' कुरुत 'ये' यजमानाः 'बर्हिषः' यागस्य 'नमउक्तिं' नम इत्यन्ननाम (निघ. २ । ७ अ.) नमस्कारो वा, तस्योक्तिं 'यजन्ति' कुर्वन्तीत्यर्थः । "उपयामगृहीतः" इत्यादिर्मन्त्रशेषः स्पष्टः ॥
 
ग्रहत्रयग्रहणपक्षे ऽपीममेव मन्त्रमुपयामेत्यत्र विशेषञ्च दर्शयति- यद्यु त्रीनिति । "नाना" पृथक् पृथक् उपयामेन तिसृभ्यो देवताभ्यो गृह्णीयात् ॥ 

अनुवचनप्रैषे विशेषं दर्शयति- अथाहेति ॥ २४ ॥ 
</details>

<details><summary>Eggeling</summary>

24. He draws it with (Vāj. S. X, 32), 'Yea, even as the owners of barley cut their barley, spreading it asunder in due order, so hither, hither, bring thou the nourishments of them that offer up the devotional invocation of the Barhis [^egg_265]!--Thou art taken with a support--thee for the Aśvins, thee for Sarasvatī, thee for Indra, the good protector!' And if he draw three (cups), let him draw them with that same (verse); but let him in that case draw them with separate 'supports [^egg_266].' He then says, 'Recite the

[^egg_265]: 134:2 R̥k S. X, 131, 2, and Taitt. S. I, 8, 21 read--'hither, hither bring the nourishments of them that have not gone to the devotional up-pulling (cutting) of the barhis-grass' (but differently Sāyaṇa,--'that have not gone to the neglect of the devotion of the barhis').

[^egg_266]: 134:3 That is to say, he is to repeat the formula, 'Thou art taken  with a support,' each time followed by a special dedication, 'thee for the Aśvins!' &c.

invitatory prayer to the Aśvins, to Sarasvatī, and to Indra Sutrāman!'
</details>


## २५


<details open><summary>विश्वास-प्रस्तुतिः</summary>

सो᳘ ऽन्वाह॥  
युव᳘ᳫँ᳘ सुरा᳘ममश्विना न᳘मुचावासुरे स᳘चा। व्विपिपाना᳘ सुभस्पती ऽइ᳘न्द्रं क᳘र्मस्वावतमि᳘त्याश्रा᳘व्याहाश्वि᳘नौ स᳘रस्वतीमि᳘न्द्रᳫँ᳭ सुत्रा᳘माणं यजे᳘ति॥
</details>

<details><summary>मूलम् - श्रीधरादि</summary>

सो᳘ ऽन्वाह॥  
युव᳘ᳫँ᳘ सुरा᳘ममश्विना न᳘मुचावासुरे स᳘चा। व्विपिपाना᳘ सुभस्पती ऽइ᳘न्द्रं क᳘र्मस्वावतमि᳘त्याश्रा᳘व्याहाश्वि᳘नौ स᳘रस्वतीमि᳘न्द्रᳫँ᳭ सुत्रा᳘माणं यजे᳘ति॥
</details>

<details><summary>मूलम् - Weber</summary>

सो᳘ ऽन्वाह॥  
युव᳘ᳫं᳘ सुरा᳘ममश्विना न᳘मुचावासुरे स᳘चा विपिपाना᳘ सुभस्पती इ᳘न्द्रं क᳘र्मस्वावतमि᳘त्याश्रा᳘व्याहाश्वि᳘नौ स᳘रस्वतीमि᳘न्द्रᳫं सुत्रा᳘माणं यजे᳘ति॥
</details>

<details><summary>मूलम् - विस्वरम्</summary>

सो ऽन्वाह- **"युवं सुराममश्विना नमुचावासुरे सचा । विपिपाना शुभस्पती इन्द्रं कर्मस्वावतम्"**- (वा. सं. १० । ३३) इति । आश्राव्याह- अश्विनौ, सरस्वतीम्, इन्द्रं सुत्रामाणं यजेति ॥ २५ ॥ 
</details>

<details><summary>सायणः</summary>

होतारमनूच्याश्विसरस्वतीन्द्रप्रतिपादकं मन्त्रमाह- **सो ऽन्वाह युवमि**ति । हे अश्विनौ ! 'युवं' युवां 'सुरामम्' सुरमणीयम् 'आसुरे नमुचौ' स्थितं सोमं 'सचा' सहभूतौ एकीभूय 'विपिपाना' विविधं पिबन्तौ हे 'शुभस्पती' शुभस्य पालकौ स्वामिनौ ! 'कर्मसु' निमित्तभूतेषु कर्मकरणार्थम् 'इन्द्रम्' 'आवतं' रक्षतम् 'इति' ॥ 

'यज' इति प्रैषे देवताशंसनं विधत्ते- **आश्राव्याहे**ति [^१_२०१] । देवतात्रयप्रतिपादिकां वा याज्यां पठतीति ॥ २५ ॥ 

[^१_२०१]: समस्यानुवाचनं यजेति च । का० श्रौ० पू० । १५ । २८५ । 
</details>

<details><summary>Eggeling</summary>

25. He recites (Vāj. S. X, 33; R̥k S. X, 131, 4), 'Ye, O Aśvins, lords of splendour, having quaffed the cheering (Soma) together with Namuci, the Āsura, helped Indra in his deeds!' Having called for the Śraushaṭ, he says, 'Pronounce the offering prayer to the Aśvins, to Sarasvatī, and to Indra Sutrāman!'
</details>


## २६


<details open><summary>विश्वास-प्रस्तुतिः</summary>

स᳘ यजति॥  
पुत्र᳘मिव पि᳘तरावश्वि᳘नोभे᳘न्द्राव᳘थुः का᳘व्यैर्दᳫँ᳭स᳘नाभिः। य᳘त्सुरा᳘मं व्य᳘पिबः श᳘चीभिः स᳘रस्वती त्वा मघवन्नभिष्णगि᳘ति द्विर्हो᳘ता व्वषट्करो᳘ति द्वि᳘रध्वर्यु᳘र्जुहोत्या᳘हरति भक्षं य᳘द्यु त्री᳘न्गृह्णीया᳘देत᳘स्यैवा᳘नुहो᳘ममि᳘तरौ हूयेते॥
</details>

<details><summary>मूलम् - श्रीधरादि</summary>

स᳘ यजति॥  
पुत्र᳘मिव पि᳘तरावश्वि᳘नोभे᳘न्द्राव᳘थुः का᳘व्यैर्दᳫँ᳭स᳘नाभिः। य᳘त्सुरा᳘मं व्य᳘पिबः श᳘चीभिः स᳘रस्वती त्वा मघवन्नभिष्णगि᳘ति द्विर्हो᳘ता व्वषट्करो᳘ति द्वि᳘रध्वर्यु᳘र्जुहोत्या᳘हरति भक्षं य᳘द्यु त्री᳘न्गृह्णीया᳘देत᳘स्यैवा᳘नुहो᳘ममि᳘तरौ हूयेते॥
</details>

<details><summary>मूलम् - Weber</summary>

स᳘ यजति॥  
पुत्र᳘मिव पि᳘तरावश्वि᳘नोभे᳘न्द्राव᳘थुः का᳘व्यैर्दंस᳘नाभिः य᳘त्सुरा᳘मं व्य᳘पिबः श᳘चीभिः स᳘रस्वती त्वा मघवन्नभिष्णगि᳘ति द्विर्हो᳘ता वषट्करो᳘ति द्वि᳘रध्वर्यु᳘र्जुहोत्या᳘हरति [^wbr_4] भक्षं य᳘द्यु त्री᳘न्गृह्णीया᳘देत᳘स्यैवा᳘नु हो᳘ममि᳘तरौ हूयेते॥ 

[^wbr_4]: आहरन्ति ? (आहरेयुः Sây.).
</details>

<details><summary>मूलम् - विस्वरम्</summary>

स यजति- **"पुत्रमिव पितरावश्विनोभेन्द्रावथुः, काव्यैर्दंसनाभिः । यत् सुरामं व्यपिबः शचीभिः सरस्वती त्वा मघवन् अभिष्णक्"**- (वा. सं. १० । ३४) इति । द्विर्होता वषट्-करोति, द्विरध्वर्युर्जुहोति । आहरति भक्षम् । यद्यु त्रीन्गृह्णीयात् । एतस्यैवानुहोममितरौ हूयेते ॥ २६ ॥ 
</details>

<details><summary>सायणः</summary>

**स यजति पुत्रमि**वेति । 'पितरौ पुत्रमिव' यथा पालयतः, तथा उभौ अश्विनौ हे इन्द्र ! 'त्वा' त्वाम् 'आवथुः' "अव रक्षणे" (धा. पा. भ्वा. प. ६०१) । पुरुषव्यत्ययः, रक्षितवन्तौ । 'काव्यैः" कविकर्मभिः स्तोत्रैः, 'दंसनाभिः', 'दंस' इति कर्मनाम (निघ. २। १ । ३) कर्मभिश्च इन्द्रं पालितवन्तौ कथमवगम्यते ? 'यद्' यस्मात् 'सुरामं' सुरमणीयं सोमं 'व्यपिबः' विशेषेण पीतवानसि । 'शचीभिः' कर्मभिः हे 'मघवन्' इन्द्र ! त्वां सोमातिपूतं 'सरस्वती' 'अभिष्णक्' भेषजसन्धानं कृतवती । 'भिषक्' इति कण्ड्वादिषु पठ्यते (धा. पा. कं. २३) ॥ 

विधेयं विधत्ते- **द्विर्होते**ति । होत्रा द्विवारं वषट्कारः कर्त्तव्यः । 'द्विरध्वर्युः' अध्वर्युणा ऽपि द्विवारं हवनं कार्यम् [^१_२०२] । ‘आहरति भक्षम्' हवनानन्तरं भक्षार्थमाहरेयुः [^२_२०२] । ग्रहत्रयपक्षे हवने कश्चिद् विशेषमाह- **यद्यु त्रीनि**ति । एतस्य होममनु इतरौ द्वौ परिस्रुद्धोमौ होतव्यौ । एष परिस्रुद्धोमो दक्षिणे ऽग्नाविति प्रागुक्तः [^३_२०२] ॥ २६ ॥ 

[^१_२०२]: प्रथमस्यानुहोममितरौ का. श्रौ. सू. १५ । २८६  

[^२_२०२]: भक्षमाहृत्य । का० श्रौ० सू० १५ । २८८ । 

[^३_२०२]: परिस्रुद्धोमो दक्षिणे ऽग्नौ । का० श्रौ० सू० १५ । २८७ । 
</details>

<details><summary>Eggeling</summary>

26. He prays (Vāj. S. X, 34; R̥k S. X, 131, 5), 'As the parents (stand by) their son, so the two Aśvins have stood by thee, O Indra, with wise plans and wonderful deeds; when thou quaffedst the cheering (Soma), Sarasvatī cured thee, O Lord, by her services.' Twice the Hotr̥ utters the Vashaṭ, twice the Adhvaryu offers and fetches drink. And if he draw three (cups of liquor), then after the offering of that one the other two are offered.
</details>


## २७


<details open><summary>विश्वास-प्रस्तुतिः</summary>

(ते ऽअ᳘) अ᳘थ कुम्भः᳘॥  
शत᳘वितृण्णो वा भ᳘वति न᳘ववितृण्णो वा स य᳘दि शत᳘वितृण्णः शता᳘युर्व्वा᳘ ऽअयं पु᳘रुषः शत᳘तेजाः शत᳘वीर्यस्त᳘स्माच्छत᳘वितृण्णो य᳘द्यु न᳘ववितृण्णो न᳘वेमे पु᳘रुषे प्राणास्त᳘स्मान्न᳘ववितृण्णः॥
</details>

<details><summary>मूलम् - श्रीधरादि</summary>

(ते ऽअ᳘) अ᳘थ कुम्भः᳘॥  
शत᳘वितृण्णो वा भ᳘वति न᳘ववितृण्णो वा स य᳘दि शत᳘वितृण्णः शता᳘युर्व्वा᳘ ऽअयं पु᳘रुषः शत᳘तेजाः शत᳘वीर्यस्त᳘स्माच्छत᳘वितृण्णो य᳘द्यु न᳘ववितृण्णो न᳘वेमे पु᳘रुषे प्राणास्त᳘स्मान्न᳘ववितृण्णः॥
</details>

<details><summary>मूलम् - Weber</summary>

अ᳘थ कुम्भः᳟॥  
शत᳘वितृणो वा भ᳘वति न᳘ववितृणो वा स य᳘दि शत᳘वितृणः शता᳘युर्वा᳘ अयम् पु᳘रुषः शत᳘तेजाः शत᳘वीर्यस्त᳘स्माछत᳘वितृणो य᳘द्यु न᳘ववितृणो न᳘वेमे पु᳘रुषे प्राणास्त᳘स्मान्न᳘ववितृणः॥
</details>

<details><summary>मूलम् - विस्वरम्</summary>

अथ कुम्भः शतवितृण्णो वा भवति, नववितृण्णो वा । स यदि शतवितृण्णः- शतायुर्वा ऽअयं पुरुषः शततेजाः शतवीर्यः । तस्माच्छतवितृण्णः । यद्यु नववितृण्णो- नवेमे पुरुषे प्राणाः- तस्मान्नववितृण्णः ॥ २७ ॥ 
</details>

<details><summary>सायणः</summary>

कात्यायनः- "परिस्रुच्छेषमासिच्य रुक्मवच्छिद्रं कुम्भं शिक्ये कृत्वोपरि दक्षिणस्य धारयन् स्रवन्तमुपतिष्ठते तृचैः सोमवतां बर्हिषदामग्निष्वात्तानाम्"- (का. श्रौ. सू. १५ । २८८) इति । हुतायाः सुरायाः शेषं रुक्मवति शतच्छिद्रे नवच्छिद्रे वा कुम्भे आसिच्य, तं कुम्भं दक्षिणस्याहवनीयस्योपरि शिक्ये कृत्वा स्रवन्तं सोमवदादिपितॄणां त्रिभिस्तृचैरुपतिष्ठेतेति तदर्थः । तदिदं विधत्ते- **अथ कुम्भ** इति । रुक्मब्राह्मणे व्याख्यातम् (श. प. ब्रा. ५ । ४ । १ । १३) ॥ २७ ॥ 
</details>

<details><summary>Eggeling</summary>

27. Now there is a pitcher perforated either with a hundred, or with nine, holes. If it is one with a hundred holes,--man lives up to a hundred (years), and has a hundred energies, and a hundred powers: therefore it is perforated with a hundred holes. And if with nine holes,--there are in man those nine vital airs: therefore it is perforated with nine holes.
</details>


## २८


<details open><summary>विश्वास-प्रस्तुतिः</summary>

(स्त᳘ᳫँ᳘) त᳘ᳫँ᳘ शि᳘क्योदुतम्॥  
(मु) उप᳘र्युपर्याहवनी᳘यं धारयन्ति सा या प᳘रिशिष्टा परिस्रुद्भ᳘वति तामा᳘सिञ्चति तां᳘ व्विक्ष᳘रन्तीमु᳘पतिष्ठते पितॄणाᳫँ᳭ सो᳘मवतां तिसृ᳘भिर्ऋग्भिः᳘ पितॄणां᳘ बर्हिष᳘दां तिसृ᳘भिर्ऋग्भिः᳘ पितॄणा᳘मग्निष्वात्ता᳘नां तिसृभिर्ऋग्भिस्तद्य᳘देव᳘मुपति᳘ष्ठते य᳘त्र वै सो᳘म ऽइ᳘न्द्रमत्य᳘पवत स य᳘त्पितॄन᳘गच्छत्त्रया वै᳘ पित᳘रस्ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेवमु᳘पतिष्ठते॥
</details>

<details><summary>मूलम् - श्रीधरादि</summary>

(स्त᳘ᳫँ᳘) त᳘ᳫँ᳘ शि᳘क्योदुतम्॥  
(मु) उप᳘र्युपर्याहवनी᳘यं धारयन्ति सा या प᳘रिशिष्टा परिस्रुद्भ᳘वति तामा᳘सिञ्चति तां᳘ व्विक्ष᳘रन्तीमु᳘पतिष्ठते पितॄणाᳫँ᳭ सो᳘मवतां तिसृ᳘भिर्ऋग्भिः᳘ पितॄणां᳘ बर्हिष᳘दां तिसृ᳘भिर्ऋग्भिः᳘ पितॄणा᳘मग्निष्वात्ता᳘नां तिसृभिर्ऋग्भिस्तद्य᳘देव᳘मुपति᳘ष्ठते य᳘त्र वै सो᳘म ऽइ᳘न्द्रमत्य᳘पवत स य᳘त्पितॄन᳘गच्छत्त्रया वै᳘ पित᳘रस्ते᳘नै᳘वैनमेतत्स᳘मर्धयति कृत्स्नं᳘ करोति त᳘स्मादेवमु᳘पतिष्ठते॥
</details>

<details><summary>मूलम् - Weber</summary>

तं᳘ शिॗक्योदुतम्॥  
उप᳘र्युपर्याहवनी᳘यं धारयन्ति सा या प᳘रिशिष्टा परिस्रुद्भ᳘वति तामा᳘सिञ्चति तां᳘ विक्ष᳘रन्तीमु᳘पतिष्ठते पितॄणाᳫं सो᳘मवतां तिसृ᳘भिरृग्भिः᳘ पितॄणा᳘म् बर्हिष᳘दां तिसृ᳘भिरृग्भिः᳘ पितॄणा᳘मग्निष्वात्ता᳘नां तिसृभिरृग्भिस्तद्य᳘देव᳘मुपति᳘ष्ठते य᳘त्र वै सो᳘म इ᳘न्द्रमत्य᳘पवत स य᳘त्पितॄन᳘गछत्त्रया वै᳘ पित᳘रस्ते᳘नैॗवैनमेतत्स᳘मर्धयति कृत्स्नं᳘ करोति त᳘स्मादेवमु᳘पतिष्ठते॥
</details>

<details><summary>मूलम् - विस्वरम्</summary>

तं शिक्योदुतमुपर्युपर्याहवनीयं धारयन्ति । सा या परिशिष्टा परिस्रुद्भवति- तामासिञ्चति । तां विक्षरन्तीमुपतिष्ठते- पितॄणां सोमवतां तिसृभिर्ऋग्भिः पितॄणां बर्हिषदां तिसृभिर्ऋग्भिः, पितॄणामग्निष्वात्तानां तिसृभिर्ऋग्भिः । तद् यदेवमुपतिष्ठते । यत्र वै सोम इन्द्रमत्यपवत । स यत् पितॄनगच्छत्- त्रया वै पितरस्तेनैवैनमेतत्समर्धयति, कृस्नं करोति । तस्मादेवमुपतिष्ठते ॥ २८ ॥ 
</details>

<details><summary>सायणः</summary>

**तं शिक्योदुतमि**ति । आहवनीयस्योपरि उद्धते प्रदेशे परिस्रुत्प्रचारार्थं दक्षिणतः स्थापितस्याग्नेरुपरीत्यर्थः । तथा सूत्रमुदाहृतम् (का. श्रौ. सू. । १५ । २८८) । 'विक्षरन्तीं' कुम्भात् स्रवन्तीम् परिस्रुतम् 'उपतिष्ठते' । उपस्थाने मन्त्रान् दर्शयति- **पितॄणामि**ति । 'सोमवतां' सोमदेवतायुतानां 'पितॄणां' याज्यापुरोनुवाक्यारूपाः "उदीरतामवर उत्परासः"- इत्याद्यास्तिस्र ऋचः (वा. सं. १९ । ४९-५१) 'बर्हिषदां' बर्हिषि सीदताम् एतद्गुणकानां 'पितॄणां' "बर्हिषदः पितर ऊत्यर्वाग्' इत्याद्यास्तिस्र ऋचः (वा. सं. १९ । ५५-५७) 'अग्निष्वात्तानां' पितॄणाम् “आयन्तु नः पितरः सोम्यासः"- इत्याद्यास्तिस्र ऋचः (वा. सं. १९ । ५८-६०) इति नवर्चः संहितायां क्रमेणाम्नाताः । ताभिरुपस्थानं कर्त्तव्यमित्यर्थः । पित्र्यमन्त्रैरुपस्थानं प्रशंसति- **यत्र वै सोम** इति । पूर्वमिन्द्रेण पीतः सोमः, अतिपूतः सन् पितॄनेव प्राप्नोत्, अतस्तन्मन्त्रोपस्थानेनेन्द्रमेव सम्पूर्णं कृतवान् भवतीति ॥ २८ ॥ 
</details>

<details><summary>Eggeling</summary>

28. This (pitcher), hung up by a sling, they hold just over the Āhavanīya [^egg_267]. He pours into it what spirituous liquor has been left over, and whilst it is

[^egg_267]: 135:1 That is, over the southern one of the two new fires, the one laid down on a raised mound.

trickling through, he stands by worshipping with the three verses [^egg_268] of the Pitaraḥ Somavantaḥ (the Fathers accompanied by Soma), with three verses of the Pitaro Barishadaḥ (the Fathers seated on the barhis), and with three verses of the Pitaro Agnishvāttāḥ (the Fathers consumed by the fire). And as to why he thus stands by worshipping,--when Soma flowed through Indra, what part of it then went to the Fathers--there being three kinds of Fathers--therewith he now supplies him and makes him whole: therefore he thus stands by worshipping.

[^egg_268]: 136:1 These triplets to the Fathers are given Vāj. S. XIX, 49-51; 55-57; 58-60.--The Taitt. ritual here has a curious variation. After the remainder of the (pure) liquor has been offered to the Fathers, a Brāhman is to be bought over to drink the dregs; and if such an one cannot be found (willing to do it), they are to be poured away on an ant-hill. This is to be done for the sake of atonement.
</details>


## २९


<details open><summary>विश्वास-प्रस्तुतिः</summary>

(ते᳘ ऽथै) अ᳘थैता᳘नि हवी᳘ᳫँ᳘षि नि᳘र्वपति॥  
सावित्रं द्वा᳘दशकपालं वा ऽष्टा᳘कपालं वा पुरोडा᳘शं व्वारुणं᳘ यवम᳘यं चरु᳘मैन्द्रमे᳘कादशकपालं पुरोडा᳘शम्॥
</details>

<details><summary>मूलम् - श्रीधरादि</summary>

(ते᳘ ऽथै) अ᳘थैता᳘नि हवी᳘ᳫँ᳘षि नि᳘र्वपति॥  
सावित्रं द्वा᳘दशकपालं वा ऽष्टा᳘कपालं वा पुरोडा᳘शं व्वारुणं᳘ यवम᳘यं चरु᳘मैन्द्रमे᳘कादशकपालं पुरोडा᳘शम्॥
</details>

<details><summary>मूलम् - Weber</summary>

अ᳘थैता᳘नि हवीं᳘षि नि᳘र्वपति॥  
सावित्रं द्वा᳘दशकपालं वाष्टा᳘कपालं वा पुरोडा᳘शं वारुणं᳘ यवम᳘यं चरु᳘मैन्द्रमे᳘कादशकपालम् पुरोडा᳘शम्॥
</details>

<details><summary>मूलम् - विस्वरम्</summary>

अथैतानि हवींषि निर्वपति । सावित्रं द्वादशकपालं वा ऽष्टाकपालं वा पुरोडाशम्, वारुणं यवमयं चरुम्, ऐन्द्रमेकादशकपालं पुरोडाशम् ॥ २९ ॥ 
</details>

<details><summary>सायणः</summary>

अथ पशुपुरोडाशार्थं सावित्रवारुणैन्द्राख्यं हविस्त्रयं विधत्ते- **अथैतानि हवींषी**ति ॥ २९ ॥ 
</details>

<details><summary>Eggeling</summary>

29. He then prepares those oblations [^egg_269],--a cake on twelve or eight potsherds for Savitr̥, a barley pap for Varuṇa, and a cake on eleven potsherds for Indra.

[^egg_269]: 136:2 That is, according to Kātyāyana (XV, 10, 19) and Sāyaṇa, the paśu-puroḍāśa, or cakes of the animal offering. The performance of these is irregular, inasmuch as their deities are not the same as those of the animal sacrifice (the Aśvins, Sarasvatī, and Indra Sutrāman). Taitt. Br. I, 8, 6, 1, however, explains that in this case the animal sacrifices are without 'animal cakes,' the libations of liquor, which indeed are offered to the same deities, being in lieu of them.
</details>


## ३०


<details open><summary>विश्वास-प्रस्तुतिः</summary>

(ᳫँ᳭) स य᳘त्सावित्रो भ᳘वति॥  
सविता वै᳘ देवा᳘नां प्रसविता᳘ सवितृ᳘प्रसूत ऽए᳘वैत᳘द्भिषज्यति त᳘स्मात्सावित्रो᳘ भवति॥
</details>

<details><summary>मूलम् - श्रीधरादि</summary>

(ᳫँ᳭) स य᳘त्सावित्रो भ᳘वति॥  
सविता वै᳘ देवा᳘नां प्रसविता᳘ सवितृ᳘प्रसूत ऽए᳘वैत᳘द्भिषज्यति त᳘स्मात्सावित्रो᳘ भवति॥
</details>

<details><summary>मूलम् - Weber</summary>

स य᳘त्सावित्रो भ᳘वति॥  
सविता वै᳘ देवा᳘नाम् प्रसविता᳘ सवितृ᳘प्रसूत एॗवैत᳘द्भिषज्यति त᳘स्मात्सावित्रो᳘ भवति॥
</details>

<details><summary>मूलम् - विस्वरम्</summary>

स यत्सावित्रो भवति । सविता वै देवानां प्रसविता । सवितृप्रसूत एवैतद्भिषज्यति । तस्मात्सावित्रो भवति ॥ ३० ॥ 
</details>

<details><summary>सायणः</summary>

पुरोडाशदेवताः प्रशंसति- **अथ यत् सावित्र** इति । कात्यायनः- "सोमातिदूतस्याप्येषा, अनुयाजान्ते पशुपुरोडाशार्थैश्चरत्याश्विनेन प्रागवदानेभ्यः, हविर्भिर्वा ऽऽश्विनाभावस्तु"- (का. श्रौ. सू. १५ । २९१-२९४) इति । अयमर्थः- एषा सौत्रामणी सोमातिपूतस्यापि भैषज्यार्थं कर्त्तव्येति । राजसूयाद्बहिः प्रयोगः । तत्र पशुपुरोडाशार्थं विहितान्येवैतानि सावित्रादिहवींषि अनुयाजान्ते यष्टव्यानि, तदा छिद्रापिधानार्थं पशुवपाप्रचरणानन्तरमवदानात् पुरा आश्विनेन पुरोडाशेन यागः कर्त्तव्य इत्येकः शाखान्तरीयः पक्षः । पशुवपाप्रचरणानन्तरमेवैतैः सावित्रादिभिर्हविर्भिर्यागः करणीयः, तदा यज्ञपतिच्छिद्रपिधानार्थमेतेषामिष्टत्वादाश्विनहविर्निर्वापो न कर्त्तव्य इत्यपरः पक्षः ॥ ३० ॥ ३१ ॥ ३२ ॥ 
</details>

<details><summary>Eggeling</summary>

30. And why there is one for Savitr̥,--Savitr̥ is the impeller of the gods, and impelled by Savitr̥ he now heals [^egg_270]: therefore there is one for Savitr̥.

[^egg_270]: 136:3 The object of the Sautrāmaṇī offering is to heal or 'make whole' the Sacrificer.
</details>


## ३१


<details open><summary>विश्वास-प्रस्तुतिः</summary>

(त्य᳘) अ᳘थ य᳘द्वारुणो भ᳘वति॥  
व्व᳘रुणो वा᳘ ऽआर्पयिता तद्य᳘ ऽए᳘वार्पयिता ते᳘नै᳘वैत᳘द्भिषज्यति त᳘स्माद्वारुणो᳘ भवति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘द्वारुणो भ᳘वति॥  
व्व᳘रुणो वा᳘ ऽआर्पयिता तद्य᳘ ऽए᳘वार्पयिता ते᳘नै᳘वैत᳘द्भिषज्यति त᳘स्माद्वारुणो᳘ भवति॥
</details>

<details><summary>मूलम् - Weber</summary>

अ᳘थ य᳘द्वारुणो भ᳘वति॥  
व᳘रुणो वा᳘ आर्पयिता तद्य᳘ एॗवार्पयिता ते᳘नैॗवैत᳘द्भिषज्यति त᳘स्माद्वारुणो᳘ भवति॥
</details>

<details><summary>मूलम् - विस्वरम्</summary>

अथ यद्वारुणो भवति । वरुणो वा ऽआर्पयिता । तद् य एवार्पयिता- तेनैवैतद्भिषज्यति । तस्माद्वारुणो भवति ॥ ३१ ॥ 
</details>

<details><summary>सायणः</summary>

[व्याख्यानं त्रिंशत्तमे]
</details>

<details><summary>Eggeling</summary>

31. And why there is one for Varuṇa,--Varuṇa is the injurer, and he thus heals him even by him who is the injurer: therefore there is one for Varuṇa.
</details>


## ३२


<details open><summary>विश्वास-प्रस्तुतिः</summary>

(त्य᳘) अ᳘थ य᳘दैन्द्रो भ᳘वति॥  
(ती᳘) इ᳘न्द्रो वै᳘ यज्ञ᳘स्य देव᳘ता सा᳘ यैव᳘ यज्ञ᳘स्य देव᳘ता त᳘यै᳘वैत᳘द्भिषज्यति त᳘स्मादैन्द्रो᳘ भवति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘दैन्द्रो भ᳘वति॥  
(ती᳘) इ᳘न्द्रो वै᳘ यज्ञ᳘स्य देव᳘ता सा᳘ यैव᳘ यज्ञ᳘स्य देव᳘ता त᳘यै᳘वैत᳘द्भिषज्यति त᳘स्मादैन्द्रो᳘ भवति॥
</details>

<details><summary>मूलम् - Weber</summary>

अ᳘थ य᳘दैन्द्रो भ᳘वति॥  
इ᳘न्द्रो वै᳘ यज्ञ᳘स्य देव᳘ता साॗ यैव᳘ यज्ञ᳘स्य देव᳘ता त᳘यैॗवैत᳘द्भिषज्यति त᳘स्मादैन्द्रो᳘ भवति॥
</details>

<details><summary>मूलम् - विस्वरम्</summary>

अथ यदैन्द्रो भवति । इन्द्रो वै यज्ञस्य देवता । सा यैव यज्ञस्य देवता तयैवैतद्भिषज्यति तस्मादैन्द्रो भवति ॥ ३२ ॥ 
</details>

<details><summary>सायणः</summary>

[व्याख्यानं त्रिंशत्तमे]
</details>

<details><summary>Eggeling</summary>

32. And why there is one for Indra,--Indra is the deity of the sacrifice, and he thus heals him by him who is the deity of the sacrifice: therefore there is one for Indra.
</details>


## ३३


<details open><summary>विश्वास-प्रस्तुतिः</summary>

स य᳘दि हैतया᳘पि सो᳘मातिपूतं भिषज्ये᳘त्॥  
(दि) इष्टा᳘ ऽअनुयाजा भ᳘वन्त्य᳘व्यूढे स्रु᳘चाव᳘थैतै᳘र्हवि᳘र्भिः प्र᳘चरति पश्चाद्वै सोमो᳘ ऽतिपवते पश्चा᳘दे᳘वैनमेते᳘न मे᳘धेना᳘पि दधात्याश्विन᳘मु त᳘र्हि द्वि᳘कपालं पुरोडा᳘शं नि᳘र्व्वपेद᳘थ यदा᳘ व्वपा᳘भिः प्रच᳘रत्य᳘थैते᳘नाश्विने᳘न द्वि᳘कपालेन पुरोडा᳘शेन प्र᳘चरति॥
</details>

<details><summary>मूलम् - श्रीधरादि</summary>

स य᳘दि हैतया᳘पि सो᳘मातिपूतं भिषज्ये᳘त्॥  
(दि) इष्टा᳘ ऽअनुयाजा भ᳘वन्त्य᳘व्यूढे स्रु᳘चाव᳘थैतै᳘र्हवि᳘र्भिः प्र᳘चरति पश्चाद्वै सोमो᳘ ऽतिपवते पश्चा᳘दे᳘वैनमेते᳘न मे᳘धेना᳘पि दधात्याश्विन᳘मु त᳘र्हि द्वि᳘कपालं पुरोडा᳘शं नि᳘र्व्वपेद᳘थ यदा᳘ व्वपा᳘भिः प्रच᳘रत्य᳘थैते᳘नाश्विने᳘न द्वि᳘कपालेन पुरोडा᳘शेन प्र᳘चरति॥
</details>

<details><summary>मूलम् - Weber</summary>

स य᳘दि हैतया᳘पि सो᳘मातिपूतम् भिषज्ये᳘त्॥  
इष्टा᳘ अनुयाजा भ᳘वन्त्य᳘व्यूढे स्रु᳘चाव᳘थैतै᳘र्हवि᳘र्भिः प्र᳘चरति पश्चाद्वै सोमो᳘ ऽतिपवते पश्चा᳘देॗवैनमेते᳘न मे᳘धेना᳘पिदधात्याश्विन᳘मु त᳘र्हि द्वि᳘कपालम् पुरोडा᳘शं नि᳘र्वपेद᳘थ यदा᳘ वपा᳘भिः प्रच᳘रत्य᳘थैते᳘नाश्विने᳘न द्वि᳘कपालेन पुरोडा᳘शेन प्र᳘चरति॥
</details>

<details><summary>मूलम् - विस्वरम्</summary>

स यदि हैतयापि सोमातिपूतं भिषज्येत्- इष्टा अनुयाजा भवन्ति । अव्यूढे स्रुचौ । अथैतैर्हविर्भिः प्रचरति । पश्चाद्वै सोमो ऽतिपवते । पश्चादेवैनमेतेन मेधेनापि दधाति । आश्विनमु तर्हि द्विकपालं पुरोडाशं निर्वपेत् । अथ यदा वपाभिः प्रचरति । अथैतेनाश्विनेन द्विकपालेन पुरोडाशेन प्रचरति ॥ ३३ ॥ 
</details>

<details><summary>सायणः</summary>

तत्र पूर्वपक्षमाह- **स यदि हैतयापि सोमातिपूतमि**ति । 'यदि' 'एतया' सौत्रामण्या 'सोमातिपूतं' 'भिषज्येत्' समादध्यात्, तर्हि अनुयाजयागान्ते स्रुग्व्यूहनात् पुरस्तात् 'एतैः' सावित्रादिभिः 'हविर्भिः' प्रचरणं कर्त्तव्यम् । **पश्चाद्वा** इति । सोमः पश्चाद्भागे अतिपूतः, अत एतस्मिन् काले यज्ञस्य पश्चाद्भागे एतद्धविःप्रचरणेन तं सोमातिपूतं पुरुषमपिहितवान् भवतीति । तत्पक्षे हविरन्तरं विधत्ते- **आश्विनमु तर्ही**ति । तस्य प्रचारकालमाह- **अथ यदे**ति ॥ ३३ ॥ 
</details>

<details><summary>Eggeling</summary>

33. And if by that (Sautrāmaṇī-offering) he would heal one purged by Soma [^egg_271], then--(after) the after-offering (of the animal sacrifice) has been performed, and the two spoons separated--he proceeds with those (three) oblations [^egg_272]. For it is towards the back part that Soma flows through, and at the back part (of the sacrifice) he thus closes him up by that sacrificial essence. Let him in that case prepare a cake on two potsherds for the Aśvins; and when he proceeds with the offering of the omenta, then he also proceeds with that two-kapāla cake for the Aśvins.

[^egg_271]: 137:1 That is to say, if it is performed, independently of the Rājasūya, as a special offering with a view to expiating any excess committed at a Soma-sacrifice.

[^egg_272]: 137:2 A glance at the list of contents prefixed to part ii will show how this shifting of the Paśu-puroḍāśa would alter the regular order of procedure.
</details>


## ३४


<details open><summary>विश्वास-प्रस्तुतिः</summary>

त᳘दु त᳘था न᳘ कुर्यात्॥  
(द्ध्व᳘) ह्व᳘लति वा᳘ ऽएष यो᳘ यज्ञपथादेत्ये᳘ति वा᳘ ऽएष᳘ यज्ञपथाद्य᳘ ऽएवं᳘ करो᳘ति त᳘स्माद्य᳘त्रै᳘वैते᳘षां पशूनां᳘ व्वपा᳘भिः प्रच᳘रन्ति त᳘दे᳘वैतै᳘र्हवि᳘र्भिः प्र᳘चरेयु᳘र्नो त᳘र्ह्याश्विनं द्वि᳘कपालं पुरोडा᳘शं नि᳘र्व्वपेत्॥
</details>

<details><summary>मूलम् - श्रीधरादि</summary>

त᳘दु त᳘था न᳘ कुर्यात्॥  
(द्ध्व᳘) ह्व᳘लति वा᳘ ऽएष यो᳘ यज्ञपथादेत्ये᳘ति वा᳘ ऽएष᳘ यज्ञपथाद्य᳘ ऽएवं᳘ करो᳘ति त᳘स्माद्य᳘त्रै᳘वैते᳘षां पशूनां᳘ व्वपा᳘भिः प्रच᳘रन्ति त᳘दे᳘वैतै᳘र्हवि᳘र्भिः प्र᳘चरेयु᳘र्नो त᳘र्ह्याश्विनं द्वि᳘कपालं पुरोडा᳘शं नि᳘र्व्वपेत्॥
</details>

<details><summary>मूलम् - Weber</summary>

त᳘दु त᳘था न᳘ कुर्यात्॥  
ह्व᳘लति वा᳘ एष यो᳘ यज्ञपथादेत्ये᳘ति वा᳘ एष᳘ यज्ञपथाद्य᳘ एवं᳘ करोति त᳘स्माद्य᳘त्रैॗवैते᳘षाम् पशूनां᳘ वपा᳘भिः प्रच᳘रन्ति त᳘देॗवैतै᳘र्हवि᳘र्भिः प्र᳘चरेयुॗर्नो त᳘र्ह्याश्विनं द्वि᳘कपालम् पुरोडा᳘शं नि᳘र्वपेत्॥
</details>

<details><summary>मूलम् - विस्वरम्</summary>

तदु तथा न कुर्यात् । ह्वलति वा एषः- यो यज्ञपथादेति । एति वा ऽएष यज्ञपथाद्- य एवं करोति । तस्माद्यत्रैवैतेषां पशूनां वपाभिः प्रचरन्ति- तदेवैतैर्हविर्भिः प्रचरेयुः । नो तर्ह्याश्विनं द्विकपालं पुरोडाशं निर्वपेत् ॥ ३४ ॥ 
</details>

<details><summary>सायणः</summary>

तं पक्षं निराकृत्य स्वमतं दर्शयति- **तदु तथे**ति । स्पष्टो ऽर्थः ॥ ३४ ॥ 
</details>

<details><summary>Eggeling</summary>

34. Let him, however, not do it in this way; for verily whosoever departs from the path of the sacrifice stumbles, and he who does this indeed departs from the path of the sacrifice. Hence at the very time when they proceed with the omenta of those victims, let them then proceed also with those (three) oblations, and let him not then prepare a two-kapāla cake for the Aśvins.
</details>


## ३५


<details open><summary>विश्वास-प्रस्तुतिः</summary>

त᳘स्य न᳘पुᳫँ᳭सको गौर्द᳘क्षिणा॥  
न वा᳘ ऽएष स्त्री न पु᳘मान्यन्न᳘पुᳫँ᳭सको गौर्यद᳘ह पु᳘मांस्ते᳘न न स्त्री य᳘दु स्त्री ते᳘नो न पु᳘मांस्त᳘स्मान्न᳘पुᳫँ᳭सको गौर्द᳘क्षिणा᳘ ऽश्वा वा रथवाही सा हि न स्त्री न पु᳘मान्यद᳘श्वा रथवाही यद᳘ह र᳘थं व्व᳘हति ते᳘न न स्त्री य᳘दु स्त्री ते᳘नो न पु᳘मांस्त᳘स्माद᳘श्वा रथवाही द᳘क्षिणा॥
</details>

<details><summary>मूलम् - श्रीधरादि</summary>

त᳘स्य न᳘पुᳫँ᳭सको गौर्द᳘क्षिणा॥  
न वा᳘ ऽएष स्त्री न पु᳘मान्यन्न᳘पुᳫँ᳭सको गौर्यद᳘ह पु᳘मांस्ते᳘न न स्त्री य᳘दु स्त्री ते᳘नो न पु᳘मांस्त᳘स्मान्न᳘पुᳫँ᳭सको गौर्द᳘क्षिणा᳘ ऽश्वा वा रथवाही सा हि न स्त्री न पु᳘मान्यद᳘श्वा रथवाही यद᳘ह र᳘थं व्व᳘हति ते᳘न न स्त्री य᳘दु स्त्री ते᳘नो न पु᳘मांस्त᳘स्माद᳘श्वा रथवाही द᳘क्षिणा॥
</details>

<details><summary>मूलम् - Weber</summary>

त᳘स्य न᳘पुंसको गौर्द᳘क्षिणा॥  
न वा᳘ एष स्त्री न पु᳘मान्यन्न᳘पुंसको गौर्यद᳘ह पु᳘मांस्ते᳘न न स्त्री य᳘दु स्त्री ते᳘नो न पु᳘मांस्त᳘स्मान्न᳘पुंसको गौर्द᳘क्षिणा᳘श्वा वा रथवाही सा हि न स्त्री [^wbr_5] न पु᳘मान्यद᳘श्वा रथवाही यद᳘ह र᳘थं व᳘हति ते᳘न न स्त्री य᳘दु स्त्री ते᳘नो न पु᳘मांस्त᳘स्माद᳘श्वा रथवाही द᳘क्षिणा॥  

[^wbr_5]: हि न᳘ स्त्री A. र᳘थं वहति A.
</details>

<details><summary>मूलम् - विस्वरम्</summary>

तस्य नपुंसको गौर्दक्षिणा । न वा ऽएष स्त्री, न पुमान् । यन्नपुंसको गौः । यदह पुमान्- तेन न स्त्री । यदु स्त्री- तेनो न पुमान् । तस्मान्नपुंसको गौर्दक्षिणा । अश्वा वा रथवाही । सा हि न स्त्री न पुमान्- यदश्वा रथवाही । यदह रथं वहति- तेन न स्त्री । यदु स्त्री- तेनो न पुमान् । तस्मादश्वा रथवाही दक्षिणा ॥ ३५ ॥  
</details>

<details><summary>सायणः</summary>

तस्य दक्षिणां विधत्ते- **तस्य नपुंसक** [^१_२०४] इति । नपुंसकस्य स्त्रीपुंसेतरत्वप्रतिपादकं वाक्यं स्यात् । विकल्पेन दक्षिणान्तरं विधत्ते- **अश्वा वे**ति (का. श्रौ. सू. १५ । २९०) । रथं वहतीति 'रथवाही' । "कर्मण्यण्" (पा. सू. ३ । २ । १) 'सा' वडवा वा दक्षिणेत्यर्थः । तस्या अपि नपुंसकत्वमुपपादयति- **यदह रथं वहती**ति । रथवहनात् स्त्रीत्वाभावः, स्त्रीव्यञ्जनसद्भावात् पुंस्त्वाभावः; सौत्रामण्यपि न इष्टिः (तै. सं. १ । ८ । २१) न पशुबन्ध इत्यभिप्रायः । तस्मात् अश्वा रथवाही दक्षिणेति निगमनवाक्यम् ॥ ३५ ॥ 

[^१_२०४]: नपुंसको दक्षिणा रथवाही वा बडवा । का. श्रौ. सू. १५ । २९० । 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये पञ्चमकाण्डे पञ्चमा ऽध्याये चतुर्थं ब्राह्मणम् ॥ ५ । ५ । ४ ॥ 
</details>

<details><summary>Eggeling</summary>

35. A castrated bull is the sacrificial fee for this

 (sacrifice);--the castrated bull is neither female nor male; for being a male it is not a female, and being a female (unmanned) it is not a male: therefore a castrated bull is the fee. Or a draught-mare;--the draught-mare is neither male nor female; for in that it pulls the cart it is not a female; and being a female, it is not a male: therefore a draught-mare (may be) the fee.
</details>

