+++
title = "५"

+++


## ०१


<details open><summary>विश्वास-प्रस्तुतिः</summary>

ऐन्द्रावैष्णवं द्वा᳘दशकपालं पुरोडा᳘शं नि᳘र्वपति॥  
तद्य᳘देत᳘या य᳘जते व्वृत्रे᳘ ह वा᳘ ऽइदम᳘ग्रे स᳘र्व्वमास यदृ᳘चो यद्य᳘जूᳫँ᳭षि यत्सा᳘मानि त᳘स्मा ऽइ᳘न्द्रो व्व᳘ज्रं प्रा᳘जिहीर्षत्॥
</details>

<details><summary>मूलम् - श्रीधरादि</summary>

ऐन्द्रावैष्णवं द्वा᳘दशकपालं पुरोडा᳘शं नि᳘र्वपति॥  
तद्य᳘देत᳘या य᳘जते व्वृत्रे᳘ ह वा᳘ ऽइदम᳘ग्रे स᳘र्व्वमास यदृ᳘चो यद्य᳘जूᳫँ᳭षि यत्सा᳘मानि त᳘स्मा ऽइ᳘न्द्रो व्व᳘ज्रं प्रा᳘जिहीर्षत्॥
</details>

<details><summary>मूलम् - Weber</summary>

ऐन्द्रवैष्णवं द्वा᳘दशकपालम् पुरोडा᳘शं नि᳘र्वपति॥  
तद्य᳘देत᳘या य᳘जते वृत्रे᳘ ह वा᳘ इदम᳘ग्रे स᳘र्वनाम यदृ᳘चो यद्य᳘जूंषि यत्सा᳘मानि त᳘स्मा इ᳘न्द्रो व᳘ज्रम् प्रा᳘जिहीर्षत्॥
</details>

<details><summary>मूलम् - विस्वरम्</summary>

**अथ त्रैधातवीसंज्ञिका उदवसानीयेष्टिः ।** 

ऐन्द्रावैष्णवं द्वादशकपालं पुरोडाशं निर्वपति । तद् यदेतया यजते । वृत्रे ह वा ऽइदमग्रे सर्वमास- यदृचो, यद्यजूंषि, यत्- सामानि । तस्मा ऽइन्द्रो वज्रं प्राजिहीर्षत् ॥ १ ॥ 
</details>

<details><summary>सायणः</summary>

राजसूयान्ते कर्त्तव्यायास्त्रैधातव्युदवसानीयायाः [^१_२०५] देवतासम्बद्धं हविर्विधत्ते- **ऐन्द्रावैष्णवमि**ति । द्वादशसु कपालेषु संस्कृतमिन्द्राविष्णुदेवताकं पुरोडाशं निर्वपेत् (तै. सं. २ । ४ । ११ । ५) । एतदिष्टिविधायककारणानुवादपूर्वकं देवतासम्बन्धस्तावकमितिहासमवतारयति- **तद्यदेतये**त्यादिना (तै. सं. २ । ४ । १२) । यत्कारणादेतयेष्ट्या यजते, तत्कारणमुच्यत इति वाक्यशेषः । **वृत्रे ह वा** इति । पुरा किल वृत्रासुरे इदं सर्वमभूत् । तदेव विशदयति- **यदृच** इति । ऋग्यजुस्सामवेदाधिष्ठात्र्यो देवताः वृत्रे विग्रहवत्य एव बभूवुरित्यर्थः । 'तस्मै' वृत्राय 'इन्द्रः' वज्रं प्रहर्तुमैच्छत् । प्रजिहीर्षुः 'सः' इन्द्रः 'विष्णुं' प्रत्यवोचत् । किमुवाचेत्याह- **वृत्राय वा** इति । 'वृत्राय' वृत्रहननार्थमित्यर्थः । वज्रप्रहारं करिष्याम्यहम्, तत्र 'मा' मां त्वम् 'अनुतिष्ठस्व' मत्समीपे आत्मानं प्रदर्शयेत्यर्थः । "अनुर्लक्षणे" कर्मप्रवचनीयः (पा. सू. १ । ४ । ८४) तद्युक्ते द्वितीया (पा. सू. २ । ३ । ८) तिष्ठतेः "प्रकाशनस्थेयाख्ययोश्च"- (पा. सू. १ । ३ । २३) इत्यात्मनेपदम् 'तथा इति', अङ्गीकृत्याब्रवीद् 'विष्णुः' । किमित्यत आह- **अनु त्वे**ति 'त्वा' त्वाम् अहम् 'अनुस्थास्ये' त्वत्समीपे आत्मानं प्रदर्शयिष्यामीत्यर्थः । त्वं 'प्रहर' निर्भयः प्रहारं कुर्वित्यभिप्रायः । तथा सति इन्द्रस्य वीर्यं वर्द्धते, वृत्रस्यापचीयते 'इति' । 'तस्मै' वृत्राय 'वज्रम्' 'उद्ययाम' उत्क्षिप्तवान् 'इन्द्रः' । तस्माद् 'उद्यताद् वज्राद्' 'वृत्रः' असुरः 'बिभयाञ्चकार' । "भीत्रार्थानां भयहेतुः"- (पा. सू. १ । ४ । २५) इत्यपादाने पञ्चमी । बिभयाञ्चकारेति "भीह्री" (पा. सू. ३ । १ । ३९ ।) इत्यादिना आम् ॥ १ ॥ २ ॥ 

[^१_२०५]: त्रैधातव्युदवसानीय ऐंद्रावैष्णवो द्वादशकपालो व्व्रीहियवानाम् । का. श्रौ. सू. १५ । २१४ । 
</details>

<details><summary>Eggeling</summary>

1. He prepares a cake on twelve potsherds for Indra and Vishṇu. Now as to why he makes this offering. Of old, everything here was within Vr̥tra, to wit, the R̥c, the Yajus, and the Sāman. Indra wished to hurl the thunderbolt at him.
</details>


## ०२


<details open><summary>विश्वास-प्रस्तुतिः</summary>

(त्स᳘) स᳘ ह व्वि᳘ष्णुमुवाच॥  
व्वृत्रा᳘य वै व्व᳘ज्रं प्र᳘हरिष्याम्य᳘नु मा तिष्ठस्वे᳘ति तथे᳘ति ह व्वि᳘ष्णुरुवाचा᳘नु त्वा स्थास्ये प्र᳘हरे᳘ति त᳘स्मा ऽइ᳘न्द्रो व्व᳘ज्रमु᳘द्ययाम स ऽउ᳘द्यताद्व᳘ज्राद्वृत्रो᳘ बिभयां᳘चकार॥
</details>

<details><summary>मूलम् - श्रीधरादि</summary>

(त्स᳘) स᳘ ह व्वि᳘ष्णुमुवाच॥  
व्वृत्रा᳘य वै व्व᳘ज्रं प्र᳘हरिष्याम्य᳘नु मा तिष्ठस्वे᳘ति तथे᳘ति ह व्वि᳘ष्णुरुवाचा᳘नु त्वा स्थास्ये प्र᳘हरे᳘ति त᳘स्मा ऽइ᳘न्द्रो व्व᳘ज्रमु᳘द्ययाम स ऽउ᳘द्यताद्व᳘ज्राद्वृत्रो᳘ बिभयां᳘चकार॥
</details>

<details><summary>मूलम् - Weber</summary>

स᳘ ह वि᳘ष्णुमुवाच॥  
वृत्रा᳘य वै वज्रम् प्र᳘हरिष्याम्य᳘नु मा तिष्ठस्वे᳘ति तथे᳘ति ह वि᳘ष्णुरुवाचा᳘नु त्वा स्थास्ये प्र᳘हरे᳘ति त᳘स्मा इ᳘न्द्रो व᳘ज्रमु᳘द्ययाम स उ᳘द्यताद्व᳘ज्राद्वृत्रो᳘ बिभयां᳘ चकार॥
</details>

<details><summary>मूलम् - विस्वरम्</summary>

स ह विष्णुमुवाच- वृत्राय वै वज्रं प्रहरिष्यामि- अनु मा तिष्ठस्वेति । तथेति ह विष्णुरुवाच- अनु त्वा स्थास्ये, प्रहरेति । तस्मा ऽइन्द्रो वज्रमुद्ययाम । स उद्यताद्वज्राद्वृत्रो बिभयाञ्चकार ॥ २ ॥ 
</details>

<details><summary>सायणः</summary>

[व्याख्यानं प्रथमे]
</details>

<details><summary>Eggeling</summary>

2. He said to Vishṇu, 'I will hurl the thunderbolt at Vr̥tra, stand thou by me!'--'So be it!' said Vishṇu, 'I will stand by thee: hurl it!' Indra aimed the thunderbolt at him. Vr̥tra was afraid of the raised thunderbolt.
</details>


## ०३


<details open><summary>विश्वास-प्रस्तुतिः</summary>

स᳘ होवाच॥  
(चा᳘) अ᳘स्ति वा᳘ ऽइदं᳘ व्वी᳘र्यं[[!!]] तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मै य᳘जूᳫँ᳭षि प्रा᳘यच्छत्त᳘स्मै द्विती᳘यमु᳘द्ययाम॥
</details>

<details><summary>मूलम् - श्रीधरादि</summary>

स᳘ होवाच॥  
(चा᳘) अ᳘स्ति वा᳘ ऽइदं᳘ व्वी᳘र्यं[[!!]] तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मै य᳘जूᳫँ᳭षि प्रा᳘यच्छत्त᳘स्मै द्विती᳘यमु᳘द्ययाम॥
</details>

<details><summary>मूलम् - Weber</summary>

स᳘ होवाच॥  
अ᳘स्ति वा᳘ इदं᳘ वीर्यं᳘ तन्नु᳘ ते प्र᳘यछानि मा तु᳘ [^wbr_1] मे प्र᳘हार्षीरि᳘ति त᳘स्मै य᳘जूंषि प्रा᳘यछत्त᳘स्मै द्विती᳘यमु᳘द्ययाम॥  

[^wbr_1]: मा नु᳘ ABC.
</details>

<details><summary>मूलम् - विस्वरम्</summary>

स होवाच- अस्ति वा ऽइदं वीर्यम्- तन्नु ते प्रयच्छानि- मा नु मे प्रहार्षीरिति । तस्मै यजूंषि प्रायच्छत् । तस्मै द्वितीयमुद्ययाम ॥ ३ ॥ 
</details>

<details><summary>सायणः</summary>

**स होवाचे**ति । 'सः' उद्यतवज्राद् भीतो वृत्रो ऽवोचत् । किमित्यत आह- **अस्ति वा** इति । 'इदं वीर्यम्' ऋगादिलक्षणम् 'अस्ति' खलु । वीरयति नानाप्रकारकार्यारम्भाय ईरयति तद् वीर्यम्; विव्रियते ऽनेनेति वा वीर्यम् । 'तत् नु' तदेव वीर्यम् 'ते' इन्द्राय 'प्रयच्छानि' अहं वृत्रो ददानीत्यर्थः । तेन च 'मे' वृत्राय त्वं 'मा प्रहार्षीः' प्रहारं मा कार्षीः 'इति' संवदन् वृत्रः 'तस्मै' इन्द्राय 'यजूंषि' यजुर्वेदं प्रादात् । 

इत्थमेकेन वज्रोद्यमनेन यजुर्विद्यामादाय, ऋक्सामविद्ये अपि आदित्सोरिन्द्रस्यापरं द्विर्वज्रोद्यमनमाह- **तस्मै द्वितीयमि**ति । तमेव वज्रं पुनरप्युद्यतवानित्यर्थः ॥ ३ ॥ 
</details>

<details><summary>Eggeling</summary>

3. He said, 'There is here a (source of) strength: I will give that up to thee; but do not smite me!' and gave up to him the Yajus-formulas. He (Indra) aimed at him a second time.
</details>


## ०४


<details open><summary>विश्वास-प्रस्तुतिः</summary>

स᳘ होवाच॥  
(चा᳘) अ᳘स्ति वा᳘ ऽइदं᳘ व्वी᳘र्यं तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मा ऽऋ᳘चः प्रा᳘यच्छत्त᳘स्मै तृती᳘यमु᳘द्ययाम॥
</details>

<details><summary>मूलम् - श्रीधरादि</summary>

स᳘ होवाच॥  
(चा᳘) अ᳘स्ति वा᳘ ऽइदं᳘ व्वी᳘र्यं तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मा ऽऋ᳘चः प्रा᳘यच्छत्त᳘स्मै तृती᳘यमु᳘द्ययाम॥
</details>

<details><summary>मूलम् - Weber</summary>

स᳘ होवाच॥  
अ᳘स्ति वा᳘ इदं᳘ वीर्यं᳘ तन्नु᳘ ते प्र᳘यछानि मा तु᳘ [^wbr_2] मे प्र᳘हार्षीरि᳘ति त᳘स्मा ऋ᳘चः प्रा᳘यछत्त᳘स्मै तृती᳘यमु᳘द्ययाम॥  

[^wbr_2]: मा नु AB.
</details>

<details><summary>मूलम् - विस्वरम्</summary>

स होवाच- अस्ति वा ऽइदं वीर्यम्- तन्नु प्रयच्छानि- मा नु मे प्रहार्षीरिति । तस्मा ऽऋचः प्रायच्छत् । तस्मै तृतीयमुद्ययाम ॥ ४ ॥ 
</details>

<details><summary>सायणः</summary>

**स होवाचे**त्यादि, व्याख्यातचरम् । 'ऋचः' ऋग्वेदमित्यर्थः । **तस्मै तृतीयमि**त्यादि, स्पष्टम् ॥ ४ ॥ 
</details>

<details><summary>Eggeling</summary>

4. He said, 'There is here a (source of) strength: I will give that up to thee; but do not smite me!' and gave up to him the Rik-verses. He aimed at him a third time.
</details>


## ०५


<details open><summary>विश्वास-प्रस्तुतिः</summary>

स᳘होवाच॥
(चा᳘) अ᳘स्ति वा᳘ ऽइदं᳘ व्वी᳘र्यं तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मै सा᳘मानि प्रा᳘यच्छत्त᳘स्माद᳘प्येत᳘र्ह्येव᳘मे᳘वेतैर्व्वे᳘दैर्यज्ञं᳘ तन्वते य᳘जुर्भिरेवाग्रे᳘ ऽथ ऽर्ग्भिर᳘थ सा᳘मभिरेव᳘ᳫँ᳘ ह्यस्मा ऽएतत्प्रा᳘यच्छत्॥
</details>

<details><summary>मूलम् - श्रीधरादि</summary>

स᳘होवाच॥
(चा᳘) अ᳘स्ति वा᳘ ऽइदं᳘ व्वी᳘र्यं तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मै सा᳘मानि प्रा᳘यच्छत्त᳘स्माद᳘प्येत᳘र्ह्येव᳘मे᳘वेतैर्व्वे᳘दैर्यज्ञं᳘ तन्वते य᳘जुर्भिरेवाग्रे᳘ ऽथ ऽर्ग्भिर᳘थ सा᳘मभिरेव᳘ᳫँ᳘ ह्यस्मा ऽएतत्प्रा᳘यच्छत्॥
</details>

<details><summary>मूलम् - Weber</summary>

अ᳘स्ति वा᳘ इदं᳘ वीर्यं᳘ तन्नु᳘ ते प्र᳘यछानि मा तु᳘ मे प्र᳘हाषीरि᳘ति त᳘स्मै सा᳘मानि प्रा᳘यछत्त᳘स्माद᳘प्येत᳘र्ह्येव᳘मेॗवैर्वे᳘दैर्यज्ञं᳘ तन्वते य᳘जुर्भिरेवाग्रे᳘ ऽथर्ग्भिर᳘थ सा᳘मभिरेव᳘ᳫं᳘ ह्यस्मा एतत्प्रा᳘यछत्॥
</details>

<details><summary>मूलम् - विस्वरम्</summary>

स होवाच । अस्ति वा ऽइदं वीर्यं- तन्नु ते प्रयच्छानि- मा नु मे प्रहार्षीरिति । तस्मै सामानि प्रायच्छत् । तस्मादप्येतर्हि- एवमेवैतैर्वेदैर्यज्ञं तन्वते । यजुर्भिरेवाग्रे, अथ ऽर्ग्भिः, अथ सामभिः । एवं ह्यस्मा ऽएतत्प्रायच्छत् ॥ ५ ॥ 
</details>

<details><summary>सायणः</summary>

**स होवाचे**ति । एवं वेदप्रदानानुकरणेन यागविधानं सिद्धमिति दर्शयति- **तस्मादि**ति । एवं कथमित्यत आह- **यजुर्भिरेवाग्र** इति ॥ ५ ॥ 
</details>

<details><summary>Eggeling</summary>

5. 'There is here a (source of) strength: I will give that up to thee; but do not smite me!' and gave up to him the Sāman-hymns (or tunes). Therefore they spread the sacrifice even to this day in the same way with those (three) Vedas, first with the

 Yajus-formulas, then with the R̥k-verses, and then with the Sāman-hymns; for thus he (Vr̥tra) at that time gave them up to him.
</details>


## ०६


<details open><summary>विश्वास-प्रस्तुतिः</summary>

(त्त᳘) त᳘स्य यो᳘ योनिराशय ऽआ᳘स[[!!]]॥  
त᳘मनुपरामृ᳘श्य संलुप्या᳘च्छिन᳘त्सैषे᳘ष्टिरभवत्तद्य᳘देत᳘स्मिन्नाशये[[!!]] त्रि᳘धातुरिवैषा᳘ व्विद्या᳘ ऽऽशेत त᳘स्मात्त्रैधातवी नाम[[!!]]॥
</details>

<details><summary>मूलम् - श्रीधरादि</summary>

(त्त᳘) त᳘स्य यो᳘ योनिराशय ऽआ᳘स[[!!]]॥  
त᳘मनुपरामृ᳘श्य संलुप्या᳘च्छिन᳘त्सैषे᳘ष्टिरभवत्तद्य᳘देत᳘स्मिन्नाशये[[!!]] त्रि᳘धातुरिवैषा᳘ व्विद्या᳘ ऽऽशेत त᳘स्मात्त्रैधातवी नाम[[!!]]॥
</details>

<details><summary>मूलम् - Weber</summary>

त᳘स्य यो यो᳘निराशय [^wbr_3] आ᳘स॥  
त᳘मनुपरामृ᳘श्य संलु᳘प्याछिनॗत्सैषे᳘ष्टिरभवत्तद्य᳘देत᳘स्मिन्नाशये [^wbr_4] त्रि᳘धातुरिवैषा᳘ विद्या᳘शेत त᳘स्मात्त्रैधातवी ना᳘म॥  

[^wbr_3]: यो᳘ योनि B pr. m. C. 
[^wbr_4]: संलुप्या᳘छिन᳘ A.
</details>

<details><summary>मूलम् - विस्वरम्</summary>

तस्य यो योनिराशय आस- तमनुपरामृश्य संलुप्याच्छिनत् । सैषेष्टिरभवत् । तद् यदेतस्मिन्नाशये त्रिधातुरिवैषा विद्या ऽऽशेत- तस्मात्त्रैधातवी नाम ॥ ६ ॥ 
</details>

<details><summary>सायणः</summary>

इष्टेर्नामनिर्वचनं प्रतिपादयति- **तस्य य** इति । तस्य यजुर्वेदादेर्वीर्यस्य 'यः' 'योनिः' स्थानम्, 'आशयः' हृदयप्रदेशरूपं बभूव । आशेते ऽस्मिन्नित्याशयः । 'तं' योनिमाशयम् 'अनुपरामृश्य' हृदयप्रदेशे किं धारकमङ्गमिति विचार्य, 'संलुप्य' हस्तेनावेष्ट्य 'अच्छिनत्' छिन्नवान्; इन्द्र इति शेषः । 'सा एषा इष्टिः' त्रैधातवी जाता तस्याधिदैविकस्य भावस्य इदमाधियज्ञिकं रूपं प्रवृत्तमित्यर्थः । **तद्यदेतस्मिन्नि**ति । यस्मात् 'एतस्मिन्नाशये' हृदयप्रदेशे 'त्रिधातुः' त्र्यवयवः 'इव' 'एषा' त्रयी विद्या 'आशेत' अवस्थिता, 'तस्मात्' स आशयस्त्रिधातुः; त्रिधातोरियमिति विद्यात्रयात्मिका इष्टिः 'त्रैधातवी नाम' (तै. ब्रा. २ । ४ । १२ ।) ॥ ६ ॥ 
</details>

<details><summary>Eggeling</summary>

6. And that which had been his (Vr̥tra's) seat, his retreat, that he shattered, grasping it and tearing it out [^egg_273]: it became this offering. And because the science (the Veda) that lay in that retreat was, as it were, a threefold (tridhātu) one, therefore this is called the Traidhātavī (ishṭi).

[^egg_273]: 139:1 Cf. III, 2, 1, 28.
</details>


## ०७


<details open><summary>विश्वास-प्रस्तुतिः</summary>

(मा᳘) अ᳘थ य᳘दैन्द्रावैष्णव᳘ᳫँ᳘ हविर्भ᳘वति॥  
(ती᳘) इ᳘न्द्रो हि व्व᳘ज्रमुद᳘यच्छद्वि᳘ष्णुरन्व᳘तिष्ठत॥
</details>

<details><summary>मूलम् - श्रीधरादि</summary>

(मा᳘) अ᳘थ य᳘दैन्द्रावैष्णव᳘ᳫँ᳘ हविर्भ᳘वति॥  
(ती᳘) इ᳘न्द्रो हि व्व᳘ज्रमुद᳘यच्छद्वि᳘ष्णुरन्व᳘तिष्ठत॥
</details>

<details><summary>मूलम् - Weber</summary>

अ᳘थ य᳘दैन्द्रावैष्णव᳘ᳫं᳘ हविर्भ᳘वति॥  
इ᳘न्द्रो हि व᳘ज्रमुद᳘यछद्वि᳘ष्णुरन्व᳘तिष्ठत॥
</details>

<details><summary>मूलम् - विस्वरम्</summary>

अथ यदैन्द्रावैष्णवं हविर्भवति । इन्द्रो हि वज्रमुदयच्छत्, विष्णुरन्वतिष्ठत ॥ ७ ॥ 
</details>

<details><summary>सायणः</summary>

**अथ यदि**ति । उभयोरिन्द्राविष्ण्वोर्व्यापृतत्वात् उभयदेवत्या सा भवेदित्यभिप्रायः ॥ ७ ॥ 
</details>

<details><summary>Eggeling</summary>

7. And as to why the oblation is one for Indra and Vishṇu, it is because Indra raised the thunderbolt, and Vishṇu stood by him.
</details>


## ०८


<details open><summary>विश्वास-प्रस्तुतिः</summary>

(ता᳘) अ᳘थ यद्द्वा᳘दशकपालो भ᳘वति॥  
द्वा᳘दश वै मा᳘साः संवत्सर᳘स्य संव्वत्सर᳘संमितैषे᳘ष्टिस्त᳘स्माद्द्वा᳘दशकपालो भवति॥
</details>

<details><summary>मूलम् - श्रीधरादि</summary>

(ता᳘) अ᳘थ यद्द्वा᳘दशकपालो भ᳘वति॥  
द्वा᳘दश वै मा᳘साः संवत्सर᳘स्य संव्वत्सर᳘संमितैषे᳘ष्टिस्त᳘स्माद्द्वा᳘दशकपालो भवति॥
</details>

<details><summary>मूलम् - Weber</summary>

अ᳘थ यद्द्वा᳘दशकपालो भ᳘वति॥  
द्वा᳘दश वै मा᳘साः संवत्सरस्य संवत्सर᳘सम्मितैषे᳘ष्टिस्त᳘स्माद्द्वा᳘दशकपालो भवति॥
</details>

<details><summary>मूलम् - विस्वरम्</summary>

अथ यद्द्वादशकपालो भवति । द्वादश वै मासाः सम्वत्सरस्य । सम्वत्सरसम्मितैषेष्टिः । तस्माद्द्वादशकपालो भवति ॥ ८ ॥ 
</details>

<details><summary>सायणः</summary>

**अथ यद् द्वादशकपाल** इति । एषा त्रैधातवीष्टिः संवत्सरव्यापिनी ॥ ८ ॥ 
</details>

<details><summary>Eggeling</summary>

8. And why it is (a cake) on twelve potsherds,--there are twelve months in the year, and the offering is of equal measure with the year: therefore it is one of twelve potsherds.
</details>


## ०९


<details open><summary>विश्वास-प्रस्तुतिः</summary>

त᳘मुभ᳘येषां व्व्रीहियवा᳘णां गृह्णाति॥  
व्व्रीहिम᳘यमेवा᳘ग्रे पि᳘ण्डम᳘धिश्रयति तद्य᳘जुषाᳫँ᳭ रूपम᳘थ यवम᳘यं त᳘दृचा᳘ᳫँ᳘ रूपम᳘थ व्व्रीहिम᳘यं तत्सा᳘म्नाᳫँ᳭ रूपं त᳘देत᳘त्त्रय्यै᳘ व्विद्या᳘यै रूपं᳘ क्रियते᳘ सैषा᳘ राजसूययाजि᳘न ऽउदवसानीये᳘ष्टिर्भवति॥
</details>

<details><summary>मूलम् - श्रीधरादि</summary>

त᳘मुभ᳘येषां व्व्रीहियवा᳘णां गृह्णाति॥  
व्व्रीहिम᳘यमेवा᳘ग्रे पि᳘ण्डम᳘धिश्रयति तद्य᳘जुषाᳫँ᳭ रूपम᳘थ यवम᳘यं त᳘दृचा᳘ᳫँ᳘ रूपम᳘थ व्व्रीहिम᳘यं तत्सा᳘म्नाᳫँ᳭ रूपं त᳘देत᳘त्त्रय्यै᳘ व्विद्या᳘यै रूपं᳘ क्रियते᳘ सैषा᳘ राजसूययाजि᳘न ऽउदवसानीये᳘ष्टिर्भवति॥
</details>

<details><summary>मूलम् - Weber</summary>

त᳘मुभ᳘येषां व्रीहियवा᳘णां गृह्णाति॥  
व्रीहिम᳘यमेवा᳘ग्रे पि᳘ण्डम᳘धिश्रयति तद्य᳘जुषां रूपम᳘थ यवम᳘यं त᳘दृचां᳘ रूपम᳘थ व्रीहिम᳘यं तत्सा᳘म्नां रूप त᳘देत᳘त्त्रय्यै᳘ विद्या᳘यै रूपं᳘ क्रियतेॗ सैषा᳘ राजसूययाजि᳘न उदवसानीये᳘ष्टिर्भवति॥
</details>

<details><summary>मूलम् - विस्वरम्</summary>

तमुभयेषां व्रीहियवाणां गृह्णाति । व्रीहिमयमेवाग्रे पिण्डमधिश्रयति- तद् यजुषां रूपम् । अथ यवमयं- तदृचां रूपम् । अथ व्रीहिमयं- तत् साम्नां रूपम् । तदेतत्त्रय्यै विद्यायै रूपं क्रियते । सैषा राजसूययाजिन उदवसानीयेष्टिर्भवति ॥ ९ ॥ 
</details>

<details><summary>सायणः</summary>

त्रयीविद्यारूपतां सम्पादयितुं हविषो व्रीहियवमयत्वं विधत्ते- **तमुभयेषामि**ति । 'तं' व्रीह्यादिपिण्डम् 'उभयेषाम्' इति ब्रुवन् अन्यत्र विकल्पं दर्शयति- अत एव कात्यायनः- "व्रीहीन् यवान् वा हविषि" (का. श्रौ. सू. १५ । २२३) इति । व्रीहिमयमेवाग्रे इति व्यवस्थावचनाद् ग्रहणवदेवासङ्कीर्णानामवहननं पेषणञ्चेति द्रष्टव्यम् । अत एव सूत्रम्- "तृतीयं यवानां मध्ये" (का. श्रौ. सू. १५ । २१५) इति । मध्ये तृतीयं भागं यवानां गृह्णीयात्, भागद्वयं तु व्रीहीणामेव । न केवलं यवानां तृतीयभागस्य मध्ये ग्रहणं किन्तु अधिश्रयणमपि तथैवेत्याह- **व्रीहिमयमेवाग्र** इति [^१_२०८] । 

इत्थं त्रैधातव्यास्त्रयीरूपत्वं प्रतिपाद्य राजसूययज्वनो विधेयतामाह- **सैषा राजसूययाजिन** इति । उत्तरेषु विनियोगेषु राजसूयेनोदवसानीयाया अग्रहणमाशङ्क्य राजसूयान्तर्भावमापादयति आग्रयणादिवत् । ततश्च सैषा राजसूययाजिन उदवसानीयेष्टिर्भवतीत्येतावदेवात्र विधीयते । **उदवसानीये**ति [^२_२०८] । एतत्तु, क्रमादेव प्राप्तमनूद्यते । उत्तमं कर्मावस्यति विमुञ्चत्यनयेति 'उदवसानीया' यौगिको ऽयं शब्दः ॥ ९ ॥ 

[^१_२०८]: अधिश्रयणं च । का. श्रौ. सू. १५ । २१६ । 

[^२_२०८]: त्रैधातव्युदवसानीया का. श्रौ. सू. १५ । २१४ । 
</details>

<details><summary>Eggeling</summary>

9. He prepares it of both rice and barley. He first puts on (the fire) a ball of rice, that being a form (symbol) of the Yajus-formulas; then one of barley, that being a form of the R̥k-verses; then one of rice, that being a form of the Sāman-hymns. Thus this is made to be a form of the triple science: and this same (offering) becomes the Udavasānīyā-ishṭi (completing oblation) for the performer of the Rājasūya.
</details>


## १०


<details open><summary>विश्वास-प्रस्तुतिः</summary>

स᳘र्व्वान्वा᳘ ऽएष᳘ यज्ञक्रतून᳘वरुन्द्धे॥  
स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते त᳘स्य यात᳘यामेव यज्ञो᳘ भवति᳘ सो ऽस्मात्प᳘राङिव भवत्येता᳘वान्वै स᳘र्व्वो यज्ञो या᳘वानेष᳘ त्रयो वे᳘दस्त᳘स्यैत᳘द्रूपं᳘ क्रियत ऽएष यो᳘निराशयस्त᳘देते᳘न त्रये᳘ण व्वे᳘देन पु᳘नर्यज्ञमा᳘रभते त᳘था ऽस्या᳘यातयामा यज्ञो भ᳘वति त᳘थो ऽअस्मान्न प᳘राङ् भवति॥
</details>

<details><summary>मूलम् - श्रीधरादि</summary>

स᳘र्व्वान्वा᳘ ऽएष᳘ यज्ञक्रतून᳘वरुन्द्धे॥  
स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते त᳘स्य यात᳘यामेव यज्ञो᳘ भवति᳘ सो ऽस्मात्प᳘राङिव भवत्येता᳘वान्वै स᳘र्व्वो यज्ञो या᳘वानेष᳘ त्रयो वे᳘दस्त᳘स्यैत᳘द्रूपं᳘ क्रियत ऽएष यो᳘निराशयस्त᳘देते᳘न त्रये᳘ण व्वे᳘देन पु᳘नर्यज्ञमा᳘रभते त᳘था ऽस्या᳘यातयामा यज्ञो भ᳘वति त᳘थो ऽअस्मान्न प᳘राङ् भवति॥
</details>

<details><summary>मूलम् - Weber</summary>

स᳘र्वान्वा᳘ एष᳘ यज्ञक्रतून᳘वरुन्द्धे॥  
स᳘र्वा इ᳘ष्टीर᳘पि दर्विहोमान्यो᳘ राजसू᳘येन य᳘जते त᳘स्य यात᳘यामेव यज्ञो᳘ भवतिॗ सो ऽस्मात्प᳘राङिव भवत्येता᳘वान्वै स᳘र्वो यज्ञो या᳘वानेष᳘ त्रयो वे᳘दस्त᳘स्यैत᳘द्रूपं᳘ [^wbr_5] क्रियत एष यो᳘निराशयस्त᳘देते᳘न त्रये᳘ण वे᳘देन पु᳘नर्यज्ञमा᳘रभते त᳘थास्या᳘यातयामा यज्ञो भ᳘वति त᳘थो अस्मान्न प᳘राङ् भवति॥  

[^wbr_5]: त्रयो वे᳘दस्त᳘स्मै A.
</details>

<details><summary>मूलम् - विस्वरम्</summary>

सर्वान्वा ऽएष यज्ञक्रतूनवरुन्द्धे, सर्वा इष्टीः, अपि, दर्विहोमान्- यो राजसूयेन यजते । तस्य यातयामेव यज्ञो भवति । सो ऽस्मात्पराङिव भवति । एतावान्वै सर्वो यज्ञो यावानेष त्रयो वेदः । तस्यैतद्रूपं क्रियते । एष योनिराशयः । तद् एतेन त्रयेण वेदेन पुनर्यज्ञमारभते । तथा ऽस्यायातयामा यज्ञो भवति । तथो ऽअस्मान्नं पराङ् भवति ॥ १० ॥ 
</details>

<details><summary>सायणः</summary>

यज्ञस्यायातयामत्वसम्पादनाय त्रैधातवीष्टिः कर्त्तव्येत्याह- **सर्वान् वा** इत्यादिना । इष्टिपशुसोमदर्विहोमात्मकत्वाद् राजसूयस्य तदनुष्ठानेन यज्ञक्रत्वित्यादयः सर्वे ऽनुष्ठिता भवन्तीति । 'तस्य' यजमानस्य अपेक्षितकर्मणः कृतत्वादवशिष्टः 'यज्ञो' 'यातयामा' गतसारः 'इव' 'भवति' । 'सः' 'यज्ञः' 'अस्माद्' यजमानात् कृतावशिष्टत्वेन 'पराङ्' पराचीन 'इव' 'भवति' । यातयामत्वपरिहारमुपपादयति- **एतावानि**ति । 'एष त्रयः' ऋग्यजुस्सामात्मक-त्र्यवयवो वेदः यत्परिमाणः सर्वो यज्ञः एतत्परिमाणः खलु । 'तस्य' त्र्यवयवस्य वेदस्य 'एतत्' स्वरूपं 'क्रियते,' 'य एव आशयो योनिः;' 'तत्' तेन 'एतेन' त्र्यवयवेन 'वेदेन' 'पुनः' 'यज्ञम्' आरब्धवान् भवति, तथा सति 'अस्य' 'यज्ञः' अगतसारः स्यात्, यजमानाच्च न पराचीनः स्यात् ॥ १० ॥ 
</details>

<details><summary>Eggeling</summary>

10. For, verily, he who performs the Rājasūya gains for himself (the benefit of) all sacrificial rites, all offerings, even the spoonful-oblations; for him the sacrifice becomes as it were exhausted, and he, as it were, turns away from it. Now the whole sacrifice is just as great as that triple Veda; and this (offering) now is made a form of that (Veda, or

sacrifice); this is its womb, its seat: thus he commences once more the sacrifice by means of that triple Veda; and thus his sacrifice is not exhausted, and he does not turn away from it.
</details>


## ११


<details open><summary>विश्वास-प्रस्तुतिः</summary>

स᳘र्व्वान्वा᳘ ऽएष᳘ यज्ञक्रतून᳘वरुन्द्धे॥  
स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते देव᳘सृष्टो वा᳘ ऽएषे᳘ष्टिर्य᳘त्त्रैधात᳘व्यन᳘या[[!!]] मे᳘ ऽपीष्ट᳘मसदनया᳘पि सूया ऽइ᳘ति त᳘स्माद्वा᳘ ऽएषा᳘ राजसूययाजि᳘न ऽउदवसानीये᳘ष्टिर्भवति॥
</details>

<details><summary>मूलम् - श्रीधरादि</summary>

स᳘र्व्वान्वा᳘ ऽएष᳘ यज्ञक्रतून᳘वरुन्द्धे॥  
स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते देव᳘सृष्टो वा᳘ ऽएषे᳘ष्टिर्य᳘त्त्रैधात᳘व्यन᳘या[[!!]] मे᳘ ऽपीष्ट᳘मसदनया᳘पि सूया ऽइ᳘ति त᳘स्माद्वा᳘ ऽएषा᳘ राजसूययाजि᳘न ऽउदवसानीये᳘ष्टिर्भवति॥
</details>

<details><summary>मूलम् - Weber</summary>

स᳘र्वान्वा᳘ एष᳘ यज्ञक्रतून᳘वरुन्द्धे॥  
स᳘र्वा इ᳘ष्टीर᳘पि दर्विहोमान्यो᳘ राजसू᳘येन य᳘जते देव᳘सृष्टो वा᳘ एषे᳘ष्टिर्य᳘त्त्रैधातव्य᳘न᳘या मे᳘ ऽपीष्ट᳘मसदनया᳘पि सूया [^wbr_6] इ᳘ति त᳘स्माद्वा᳘ एषा᳘ राजसूययाजि᳘न उदवसानीये᳘ष्ठिर्भवति॥  

[^wbr_6]: सू᳘या A.
</details>

<details><summary>मूलम् - विस्वरम्</summary>

सर्वान्वा ऽएष यज्ञक्रतूनवरुन्धे, सर्वा इष्टीः, अपि दर्विहोमान्- यो राजसूयेन यजते । देवसृष्टो वा एषेष्टिः यत्रैधातवी । अनया मे ऽपीष्टमसद्, अनयापि सूया ऽइति । तस्माद्वा ऽएषा राजसूययाजिन उदवसानीयेष्टिर्भवति ॥ ११ ॥ 
</details>

<details><summary>सायणः</summary>

**सर्वान् वा** इत्यादि । व्याख्यातचरम् । त्रैधातवी 'इष्टिरपि' देवसृष्टत्वेन प्रशस्तत्वादत्रावरोद्धव्या, अतः 'अनया' त्रैधातव्या ऽपि मम 'इष्टमसत्' यागः कृतो भवतु । 'अनयापि' इष्ट्या 'सूयै' अभिषिक्तो भूयासम् 'इति' अभिप्रायेण त्रैधातवी कार्येत्यर्थः । **तस्माद्वा एषे**ति, निगमनम् ॥ ११ ॥ 
</details>

<details><summary>Eggeling</summary>

11. And, verily, he who performs the Rājasūya gains for himself all sacrificial rites, all offerings, even the spoonful-oblations; and this offering, the Traidhātavī (ishṭi), is instituted by the gods: 'May this offering also be performed by me, may I be consecrated by this one also!' thus he thinks, and therefore this is the completing offering for him who performs the Rājasūya.
</details>


## १२


<details open><summary>विश्वास-प्रस्तुतिः</summary>

(त्य᳘) अ᳘थो यः᳘ सह᳘स्रं वा भू᳘यो वा दद्यात्[[!!]]॥  
(त्त᳘) त᳘स्य हा᳘प्युदवसानी᳘या स्याद्रिरिचान᳘ ऽइव वा᳘ ऽएष᳘ भवति यः᳘ सह᳘स्रं वा भू᳘यो वा द᳘दात्येतद्वै᳘ सह᳘स्रं व्वाचः प्र᳘जातं य᳘देष᳘ त्रयो व्वे᳘दस्त᳘त्सह᳘स्रेण रिरिचानं पु᳘नरा᳘प्याययति त᳘स्मादु ह तस्या᳘प्युदवसानी᳘या स्यात्॥
</details>

<details><summary>मूलम् - श्रीधरादि</summary>

(त्य᳘) अ᳘थो यः᳘ सह᳘स्रं वा भू᳘यो वा दद्यात्[[!!]]॥  
(त्त᳘) त᳘स्य हा᳘प्युदवसानी᳘या स्याद्रिरिचान᳘ ऽइव वा᳘ ऽएष᳘ भवति यः᳘ सह᳘स्रं वा भू᳘यो वा द᳘दात्येतद्वै᳘ सह᳘स्रं व्वाचः प्र᳘जातं य᳘देष᳘ त्रयो व्वे᳘दस्त᳘त्सह᳘स्रेण रिरिचानं पु᳘नरा᳘प्याययति त᳘स्मादु ह तस्या᳘प्युदवसानी᳘या स्यात्॥
</details>

<details><summary>मूलम् - Weber</summary>

अ᳘थो यः᳘ सह᳘स्रं वा भू᳘यो वा दद्या᳘त्॥  
त᳘स्य हा᳘प्युदवसानी᳘या स्याद्रिरिचान᳘ इव वा᳘ एष᳘ भवति यः᳘ सह᳘स्रं वा भू᳘यो वा द᳘दात्येतद्वै᳘ सह᳘स्रं वाचः प्र᳘जातं य᳘देष᳘ त्रयो वे᳘दस्त᳘त्सह᳘स्रेण रिरिचानम् पु᳘नरा᳘प्याययति त᳘स्मादु ह तस्या᳘प्युदवसानी᳘या स्यात्॥
</details>

<details><summary>मूलम् - विस्वरम्</summary>

अथो यः सहस्रं वा ऽभूयो वा दद्यात्- तस्य हाप्युदवसानीया स्यात् । रिरिचान इव वा ऽएष भवति- यः सहस्रं वा भूयो वा ददाति । एतद्वै सहस्रं वाचः प्रजातम्- यदेष त्रयो वेदः । तत् सहस्रेण रिरिचानं पुनराप्याययति । तस्मादु ह तस्याप्युदवसानीया स्यात् ॥ १२ ॥ 
</details>

<details><summary>सायणः</summary>

एतस्या विनियोगान्तरमप्याह- **अथो य** इति । 'सहस्रं' बहुतरं 'वा' दक्षिणां 'दद्यात्' तस्यापि तस्मिन्नपि कर्मणि एषा ऽङ्गभूता भवेत् । सा च भवन्ती आगन्तुकत्वादन्ते एव भवतीत्युदवसानीयेति व्यपदिश्यते । 'रिरिचानः' अतिरिक्तः । 'एतत्' खलु 'सहस्रं' बहु 'वाचः' वागायतनान्मुखादुत्पन्नं, यो ऽयं त्र्यवयवो वेदः 'तत्' तेन व्रीह्यादिपिण्डात्मकेनाधियाज्ञिकेन त्रयेण वेदेन 'पुनराप्याययति' आपूरयति । **तस्मादि**ति, निगमनम् ॥ १२ ॥ 
</details>

<details><summary>Eggeling</summary>

12. And also for him who would give (to the priests) a thousand (cows) or more [^egg_274], let this be the completing offering. For he who gives a thousand or more becomes as it were emptied out; and that triple Veda is the thousandfold progeny of Vāc (speech): him who was emptied out he thus fills up again with a thousand; and therefore let it be for him also the completing offering.

[^egg_274]: 140:1 For a (three days’) Soma-sacrifice with a sacrificial fee of a thousand cows, the Trirātra Sahasradakshiṇa, see part ii, p. 424.
</details>


## १३


<details open><summary>विश्वास-प्रस्तुतिः</summary>

(द᳘) अ᳘थो ये᳘ दीर्घसत्रमा᳘सीरन्॥  
(न्त्सं) संव्वत्सरं᳘ वा भू᳘यो वा ते᳘षाᳫँ᳭ हा᳘प्युदवसानी᳘या स्यात्स᳘र्व्वं वै ते᳘षामाप्तं᳘ भवति स᳘र्व्वं जितं ये᳘ दीर्घसत्रमा᳘सते संव्वत्सरं᳘ वा भू᳘यो वा स᳘र्व्वमेषा त᳘स्मादु ह ते᳘षाम᳘प्युदवसानी᳘या स्यात्॥
</details>

<details><summary>मूलम् - श्रीधरादि</summary>

(द᳘) अ᳘थो ये᳘ दीर्घसत्रमा᳘सीरन्॥  
(न्त्सं) संव्वत्सरं᳘ वा भू᳘यो वा ते᳘षाᳫँ᳭ हा᳘प्युदवसानी᳘या स्यात्स᳘र्व्वं वै ते᳘षामाप्तं᳘ भवति स᳘र्व्वं जितं ये᳘ दीर्घसत्रमा᳘सते संव्वत्सरं᳘ वा भू᳘यो वा स᳘र्व्वमेषा त᳘स्मादु ह ते᳘षाम᳘प्युदवसानी᳘या स्यात्॥
</details>

<details><summary>मूलम् - Weber</summary>

अ᳘थो ये᳘ दीर्घसत्त्रमा᳘सीरन्॥  
संवत्सरं᳘ वा भू᳘यो वा ते᳘षाᳫं हा᳘प्युदवसानी᳘य स्यात्स᳘र्वं वै ते᳘षामाप्त᳘म् भवति स᳘र्वं जितं ये᳘ दीर्घसत्त्रमासते संवत्सरं᳘ वा भूयो वा स᳘र्वमेषा त᳘स्मादु ह ते᳘षाम᳘प्युदवसानी᳘या स्यात्॥
</details>

<details><summary>मूलम् - विस्वरम्</summary>

अथो ये दीर्घसत्रमासीरन्- संवत्सरं वा भूयो वा- तेषां हाप्युदवसानीया स्यात् । सर्वं वै तेषामाप्तं भवति, सर्वं जितं- ये दीर्घसत्रमासते । संवत्सरं वा भूयो वा सर्वमेषा । तस्मादु ह तेषामप्युदवसानीया स्यात् ॥ १३ ॥ 
</details>

<details><summary>सायणः</summary>

**अथो ये दीर्घसत्रमि**त्यादि । प्रसन्नम् । **संवत्सरं वा भूयो वे**ति, दीर्घसत्रेण सम्बध्यते । **सर्वमेषे**ति । वेदत्रयस्य पौरोडाशिकधातुत्रयीत्वेनेह कल्पनादित्यभिप्राय ॥ १३ ॥ 
</details>

<details><summary>Eggeling</summary>

13. And also for those who would sit through (perform) a long sacrificial session [^egg_275], for a year or more, let this be the completing offering. For by those who sit through a long sacrificial session, for a year or more, everything is obtained, everything conquered; but this (offering) is everything: let it therefore be for them also the completing offering.

[^egg_275]: 140:2 See part ii, pp. 426, 440 seq.
</details>


## १४


<details open><summary>विश्वास-प्रस्तुतिः</summary>

(द᳘) अ᳘थो हैनया᳘ ऽप्यभि᳘चरेत्॥  
(दे) एत᳘या वै᳘ भद्रसेन᳘माजातशत्रवमा᳘रुणिरभि᳘चचार क्षिप्रं कि᳘लास्तृणुते᳘ति ह स्माह या᳘ज्ञवल्क्यो᳘ ऽपि ह वा᳘ ऽएनये᳘न्द्रो व्वृत्र᳘स्यास्था᳘नमच्छिनद᳘पि ह वा᳘ ऽएनया ऽऽस्था᳘नं छिनत्ति य᳘ ऽएनया ऽभिच᳘रति त᳘स्मादु हैनया᳘ ऽप्यभि᳘चरेत्॥
</details>

<details><summary>मूलम् - श्रीधरादि</summary>

(द᳘) अ᳘थो हैनया᳘ ऽप्यभि᳘चरेत्॥  
(दे) एत᳘या वै᳘ भद्रसेन᳘माजातशत्रवमा᳘रुणिरभि᳘चचार क्षिप्रं कि᳘लास्तृणुते᳘ति ह स्माह या᳘ज्ञवल्क्यो᳘ ऽपि ह वा᳘ ऽएनये᳘न्द्रो व्वृत्र᳘स्यास्था᳘नमच्छिनद᳘पि ह वा᳘ ऽएनया ऽऽस्था᳘नं छिनत्ति य᳘ ऽएनया ऽभिच᳘रति त᳘स्मादु हैनया᳘ ऽप्यभि᳘चरेत्॥
</details>

<details><summary>मूलम् - Weber</summary>

अ᳘थो हैनया᳘प्यभि᳘चरेत्॥  
एत᳘या वै᳘ भद्रसेन᳘माजातशत्रवमा᳘रुणिरभि᳘चचार क्षिप्रं कि᳘लास्तृणुते᳘ति ह स्माह या᳘ज्ञवल्क्यो᳘ ऽपि ह वा᳘ एनये᳘न्द्रो वृत्र᳘स्यास्था᳘नमछिनद᳘पि ह वा᳘ एनयास्था᳘नं छिनत्ति य᳘ एनयाभिच᳘रति त᳘स्मादु हैनया᳘प्यभि᳘चरेत्॥
</details>

<details><summary>मूलम् - विस्वरम्</summary>

अथ हैनया ऽप्यभिचरेत् । एतया वै भद्रसेनमाजातशत्रवमारुणिरभिचचार । क्षिप्रं किलास्तृणुतेति ह स्माह याज्ञवल्क्यः । अपि ह वा ऽएनयेन्द्रो वृत्रस्यास्थानमच्छिनत् । अपि ह वा ऽएनया ऽऽस्थानं छिनत्ति; य एनया ऽभिचरति । तस्मादु हैनया ऽप्यभिचरेत् ॥ १४ ॥ 
</details>

<details><summary>सायणः</summary>

**अथो हैनये**ति । अजातशत्रोरपत्यम् 'आजातशत्रवः' तम्, भद्रसेननामानं राजन्यम्, अरुणस्यापत्यम् 'आरुणिः' ऋषिरुद्दालकः 'अभिचचार' अभिचरितवान् । **क्षिप्रं किले**ति । 'क्षिप्रं किल' शीघ्रमेव 'अस्तृणुत' अभिचारेण तं हिंसितवानेवेत्यर्थः । एतस्मिन्नर्थे श्रुतिर्याज्ञवल्क्यं प्रमाणयति- **इति ह स्माहे**ति । 'इन्द्रः' 'अपि' 'एनया' इष्ट्या 'वृत्रस्यास्थानं' त्रयीविद्याशयम् 'अच्छिनत् ।' 'तस्मात्' परस्य 'स्थाननाशार्थम् 'एनया' अभिचारः कर्त्तव्य इत्यर्थः ॥ १४ ॥ 
</details>

<details><summary>Eggeling</summary>

14. And indeed one may also practise magic by this (offering); for it was thereby that Āraṇi bewitched

 Bhadrasena Ājātaśatrava [^egg_276]: 'Quick, then, spread (the barhis)!' thus Yājñavalkya used to say. And by this (offering) indeed Indra also shattered Vr̥tra's retreat; and, verily, he who therewith practises magic shatters thereby the retreat (of his enemy): therefore one may also practise magic with this (offering).

[^egg_276]: 141:1 Apparently the son of Ajātaśatru, king of Kāśī, who is mentioned as having been very proficient in speculative theology, and jealous, in this respect, of king Janaka of Videha.
</details>


## १५


<details open><summary>विश्वास-प्रस्तुतिः</summary>

(द᳘) अ᳘थो हैनया᳘पि भिषज्येत्[[!!]]॥  
(द्यं᳘) यं न्वेवै᳘कय ऽर्चा᳘ भिष᳘ज्येदे᳘केन य᳘जुषै᳘केन सा᳘म्ना[[!!]] तं᳘ न्वे᳘वागदं᳘ कुर्यात्कि᳘मु यं᳘ त्रये᳘ण व्वे᳘देन त᳘स्मादु हैनया᳘पि भिषज्येत्॥
</details>

<details><summary>मूलम् - श्रीधरादि</summary>

(द᳘) अ᳘थो हैनया᳘पि भिषज्येत्[[!!]]॥  
(द्यं᳘) यं न्वेवै᳘कय ऽर्चा᳘ भिष᳘ज्येदे᳘केन य᳘जुषै᳘केन सा᳘म्ना[[!!]] तं᳘ न्वे᳘वागदं᳘ कुर्यात्कि᳘मु यं᳘ त्रये᳘ण व्वे᳘देन त᳘स्मादु हैनया᳘पि भिषज्येत्॥
</details>

<details><summary>मूलम् - Weber</summary>

अ᳘थो हैनया᳘पि भिषज्येत्᳟᳟॥  
यं न्वेवै᳘कयर्चा᳘ भिष᳘ज्येदे᳘केन य᳘जुषै᳘केन सा᳘म्नाॗ तं न्वेॗवागदं᳘ [^wbr_7] कुर्यात्कि᳘मु यं᳘ त्रये᳘ण वे᳘देन त᳘स्मादु हैनया᳘पि भिषज्येत्॥  

[^wbr_7]: य᳘न्वे त᳘न्वे᳘ ABC.
</details>

<details><summary>मूलम् - विस्वरम्</summary>

अथो हैनयापि भिषज्येत् । यं न्वेवैकय ऽर्चा भिषज्येद्, एकेन यजुषा, एकेन साम्ना- तं न्वेवागदं कुर्यात्- किमु यं त्रयेण वेदेन । तस्मादु हैनयापि भिषज्येत् ॥ १५ ॥ 
</details>

<details><summary>सायणः</summary>

**अथो हैनयापि भिषज्ये**दिति [^१_२१०] । अनया इष्ट्या कथं परकृताभिचारपरिहार इत्याशङ्क्य तं कैमुतिकन्यायेन समर्थयते- **यं न्वेवैकयर्चे**ति । एकैकेन यजुरादिमन्त्रेण नाम यदि भैषज्यं क्रियते, तेन परकृतबाधा परिह्रियते, 'किमु' किमुत वेदत्रयरूपया ऽनया त्रैधातव्या अभिचारपरिहारः । (तै. सं. २ । ४ । ११ । ७) इति ॥ १५ ॥
 
[^१_२१०]: भैषज्यापचारयोरप्येषा । का० श्रौ० सू० । १५ । २१८ । 
</details>

<details><summary>Eggeling</summary>

15. And, indeed, one may also heal thereby; for, verily, whomsoever one would heal by a single r̥c, by a single yajus, by a single sāman, him he would indeed render free from disease; how much more so by the triple Veda! Therefore one may also heal by this (offering).
</details>


## १६


<details open><summary>विश्वास-प्रस्तुतिः</summary>

(त्त᳘) त᳘स्यै त्री᳘णि शत᳘मानानि हि᳘रण्यानि द᳘क्षिणा॥  
ता᳘नि ब्रह्म᳘णे ददाति न वै᳘ ब्रह्मा प्र᳘चरति न᳘ स्तुते न᳘ शᳫँ᳭सत्य᳘थ स य᳘शो न वै हि᳘रण्येन किं᳘ चन᳘ कुर्व्वन्त्य᳘थ तद्य᳘शस्त᳘स्मात्त्री᳘णि शत᳘मानानि ब्रह्म᳘णे ददाति॥
</details>

<details><summary>मूलम् - श्रीधरादि</summary>

(त्त᳘) त᳘स्यै त्री᳘णि शत᳘मानानि हि᳘रण्यानि द᳘क्षिणा॥  
ता᳘नि ब्रह्म᳘णे ददाति न वै᳘ ब्रह्मा प्र᳘चरति न᳘ स्तुते न᳘ शᳫँ᳭सत्य᳘थ स य᳘शो न वै हि᳘रण्येन किं᳘ चन᳘ कुर्व्वन्त्य᳘थ तद्य᳘शस्त᳘स्मात्त्री᳘णि शत᳘मानानि ब्रह्म᳘णे ददाति॥
</details>

<details><summary>मूलम् - Weber</summary>

त᳘स्यै त्री᳘णि शत᳘मानानि हि᳘रण्यानि द᳘क्षिणा॥  
ता᳘नि ब्रह्म᳘णे ददाति न वै᳘ ब्रह्मा प्र᳘चरति न᳘ स्तुते न᳘ शंसत्य᳘थ स य᳘शो न वै हि᳘रण्येन किं᳘ चन᳘ कुर्वन्त्य᳘थ तद्य᳘शस्त᳘स्मात्त्री᳘णि शत᳘मानानि ब्रह्म᳘णे ददाति॥
</details>

<details><summary>मूलम् - विस्वरम्</summary>

तस्यै त्रीणि शतमानानि हिरण्यानि दक्षिणा । तानि ब्रह्मणे ददाति । न वै ब्रह्मा प्रचरति, न स्तुते । न शंसति । अथ स यशः । न वै हिरण्येन किंचन कुर्वन्ति । अथ तद् यशः । तस्मात्त्रीणि शतमानानि ब्रह्मणे ददाति ॥ १६ ॥ 
</details>

<details><summary>सायणः</summary>

कात्यायनेन राजसूयान्तःपातिनीमिष्टिं प्रस्तुत्य यद्दक्षिणादानमुक्तम्- "तिस्रस्तिस्रो दक्षिणा ददाति शतमानानि ब्रह्मणे धेनूर्होत्रे वासांस्यध्वर्यवे गामग्नीधे" (का. श्रौ. सू. १५ । २१७) इति । तदिदमिदानां विधत्ते- **तस्यै त्रीणी**ति । शतमानलक्षणमुक्तं पुरस्तात् (श. प. ब्रा. ५ । ४ । ३ । २४) । **न वै ब्रह्मे**ति । अस्यायमर्थः- 'ब्रह्मा हि न प्रचरति' हवनादिकमध्वर्युवर्गवन्न करोति, 'न स्तुते' उद्गाता इव न स्तोत्रं प्रयुङ्क्ते, 'न शंसति' होतृवच्छस्त्रं न पठति । तस्मात् 'सः' ब्रह्मा यशोरूपः । 'हिरण्येन' अपि 'किञ्चन' 'न कुर्वन्ति'; हिरण्यं साधनं कृत्वा यदन्नादिकमुपभुञ्जते, न तु हिरण्यमेव भुञ्जन्ति । अतो व्यवहारादिषु सुवर्णे दत्ते ऽपि तस्य स्वरूपहानिर्नास्ति, अतस्तदपि यशोरूपम् । तस्मात् हिरण्यस्य तत्सम्प्रदानकत्वं युक्तमित्यर्थः ॥ १६ ॥ 
</details>

<details><summary>Eggeling</summary>

16. Three gold pieces of a hundred mānas [^egg_277] each are the sacrificial fee for this (offering). He presents them to the Brahman; for the Brahman neither performs (like the Adhvaryu), nor chants (like the Udgātr̥), nor recites (like the Hotr̥), and yet he is an object of respect. And with gold they do nothing [^egg_278], and yet it is an object of respect: therefore he presents to the Brahman three gold pieces of a hundred mānas each.

[^egg_277]: 141:2 According to Sāyaṇa, these 'śatamānas' are similar to the round plate worn by the king during the Consecration-ceremony; see p. 104, note 2. These plates (as the 'rukmas' generally, VI, 7, 1, 2 seq.) were apparently used for ornament only, not as coins.

[^egg_278]: 141:3 Sāyaṇa explains this to mean that gold is not used for actual consumption, but only indirectly, as for vessels on which food is served, or in traffic, as a medium of barter;--the gold thus never losing its appearance, its 'glory.' See II, 2, 1, 5, 'Hence also one does not cleanse oneself with it (?), nor does one do anything else with it.'
</details>


## १७


<details open><summary>विश्वास-प्रस्तुतिः</summary>

तिस्रो᳘ धेनूर्हो᳘त्रे॥  
भूमा वै᳘ तिस्रो᳘ धेन᳘वो भूमा हो᳘ता त᳘स्मात्तिस्रो᳘ धेनूर्हो᳘त्रे॥
</details>

<details><summary>मूलम् - श्रीधरादि</summary>

तिस्रो᳘ धेनूर्हो᳘त्रे॥  
भूमा वै᳘ तिस्रो᳘ धेन᳘वो भूमा हो᳘ता त᳘स्मात्तिस्रो᳘ धेनूर्हो᳘त्रे॥
</details>

<details><summary>मूलम् - Weber</summary>

तिस्रो᳘ धेनूर्हो᳘त्रे॥  
भूमा वै᳘ तिस्रो᳘ धेन᳘वो भूमा हो᳘ता त᳘स्मात्तिस्रो᳘ धेनूर्हो᳘त्रे॥
</details>

<details><summary>मूलम् - विस्वरम्</summary>

तिस्रो धेनूर्होत्रे । भूमा वै तिस्रो धेनवः । भूमा होता तस्मात्तिस्रो धेनूर्होत्रे ॥ १७ ॥ 
</details>

<details><summary>सायणः</summary>

**तिस्रो धेनूरि**ति । पयस्विनीः सवत्सा गाः होत्रे दद्यात् । उभयोः परस्परं योग्यतामाह- **भूमा वै तिस्र** इति । तिसृणां सवत्सानां भूयस्त्वम्, होतुरपि नानामन्त्रपठनात्; अतस्तासां होतृसम्प्रदानकत्वं युक्तम् ॥ १७ ॥ 
</details>

<details><summary>Eggeling</summary>

17. Three milch cows (he gives) to the Hotr̥;--for three milch cows mean abundance, and the Hotr̥ means abundance: therefore (he gives) three milch cows to the Hotr̥.
</details>


## १८


<details open><summary>विश्वास-प्रस्तुतिः</summary>

त्री᳘णि व्वा᳘साᳫँ᳭स्यध्वर्य᳘वे॥  
तनुते वा᳘ ऽअध्वर्यु᳘र्यज्ञं᳘ तन्वते व्वा᳘साᳫँ᳭सि त᳘स्मात्त्री᳘णि व्वा᳘साᳫँ᳭स्यध्वर्य᳘वे गा᳘मग्नी᳘धे॥
</details>

<details><summary>मूलम् - श्रीधरादि</summary>

त्री᳘णि व्वा᳘साᳫँ᳭स्यध्वर्य᳘वे॥  
तनुते वा᳘ ऽअध्वर्यु᳘र्यज्ञं᳘ तन्वते व्वा᳘साᳫँ᳭सि त᳘स्मात्त्री᳘णि व्वा᳘साᳫँ᳭स्यध्वर्य᳘वे गा᳘मग्नी᳘धे॥
</details>

<details><summary>मूलम् - Weber</summary>

त्री᳘णि वा᳘सांस्यध्वर्य᳘वे॥  
तनुते वा᳘ अध्वर्यु᳘र्यज्ञं तन्वते वा᳘सांसि त᳘स्मात्त्री᳘णि वा᳘सांस्यध्वर्य᳘वे गा᳘मग्नी᳘धे॥
</details>

<details><summary>मूलम् - विस्वरम्</summary>

त्रीणि वासांस्यध्वर्यवे । तनुते वा ऽअध्वर्युर्यज्ञम् । तन्वते वासांसि । तस्मात्त्रीणि वासांस्यध्वर्यवे । गामग्नीधे ॥ १८ ॥ 
</details>

<details><summary>सायणः</summary>

**त्रीणि वासांस्यध्वर्यव** इति । दद्यादिति शेषः । वस्त्राणां सर्वशरीराच्छादकत्वात् वासस्त्वम्; अध्वर्योरपि यज्ञशरीरस्य विस्तारकत्वमस्ति; "यज्ञस्य मात्रां विमिमीत उ त्व"- इति मन्त्रवर्णात् (ऋ. सं. १० । ७१ । ११) तत्र “त्व एको ऽध्वर्युः" इति यास्कवचनम् (पा. निरु. १ । ३ । ३) यज्ञस्य मात्रां शरीरमित्यर्थः । गोर्दानं विधत्ते- **गामग्नीध** इति ॥ १८ ॥ 
</details>

<details><summary>Eggeling</summary>

18. Three garments (he gives) to the Adhvaryu;--for the Adhvaryu 'spreads' the sacrifice, and the garments spread themselves (over the body) [^egg_279]: therefore (he gives) three garments to the Adhvaryu. A bullock (he gives) to the Agnīdh [^egg_280].

[^egg_279]: 142:1 Or, people spread the clothes (either in weaving them, or in putting them on). 'To spread the sacrifice' is the regular term for the ceremonial practice of spreading the sacrificial fire from the Gārhapatya (or household fire) over the other two hearths, and thus for the performance of the sacrifice generally.

[^egg_280]: 142:2 See p. 119, note 2.
</details>


## १९


<details open><summary>विश्वास-प्रस्तुतिः</summary>

ता वा᳘ ऽएताः[[!!]]॥  
(०) द्वा᳘दश वा त्र᳘योदश वा दक्षिणा[[!!]] भवन्ति द्वा᳘दश वा वै त्र᳘योदश वा संव्वत्सर᳘स्य मा᳘साः संव्वत्सर᳘संमितैषे᳘ष्टिस्त᳘स्माद्द्वा᳘दश वा त्र᳘योदश वा द᳘क्षिणा भवन्ति॥
</details>

<details><summary>मूलम् - श्रीधरादि</summary>

ता वा᳘ ऽएताः[[!!]]॥  
(०) द्वा᳘दश वा त्र᳘योदश वा दक्षिणा[[!!]] भवन्ति द्वा᳘दश वा वै त्र᳘योदश वा संव्वत्सर᳘स्य मा᳘साः संव्वत्सर᳘संमितैषे᳘ष्टिस्त᳘स्माद्द्वा᳘दश वा त्र᳘योदश वा द᳘क्षिणा भवन्ति॥
</details>

<details><summary>मूलम् - Weber</summary>

ता वा᳘ एताः᳟॥  
द्वा᳘दश वा त्र᳘योदश वा द᳘क्षिणा भवन्ति द्वा᳘दश वा वै त्र᳘योदश वा संवत्सर᳘स्य मासाः संवत्सर᳘सम्मितैषे᳘ष्टिस्त᳘स्माद्द्वा᳘दश वा त्र᳘योदश वा द᳘क्षिणा भवन्ति॥
</details>

<details><summary>मूलम् - विस्वरम्</summary>

ता वा ऽएता द्वादश वा त्रयोदश वा दक्षिणा भवन्ति । द्वादश वा वै त्रयोदश वा संवत्सरस्य मासाः । संवत्सरसंमितैषेष्टिः । तस्माद्द्वादश वा त्रयोदश वा दक्षिणा भवन्ति ॥ १९ ॥ 

**इति राजसूययज्ञाधिकारः ।** 
</details>

<details><summary>सायणः</summary>

एता दक्षिणाः सम्भूय संवत्सरात्मना प्रशंसति- **ता वा एता द्वादशे**ति । त्रीणि शतमानानि, तिस्रो धेनवः, त्रीणि वासांसि, इति नव श्रुत्युक्तानि; वत्ससहितानां पयस्विनीनां दानस्य सिद्धत्वात् तासां वत्सा अपि त्रय इति द्वादश । आग्नीध्रस्य ब्रह्मणा सह परिगणनाभावात् तद्दक्षिणां विहाय द्वादश दक्षिणा इत्युक्तम् । "गामग्नीधे" इति पृथक् दक्षिणाविधानात् तेन सह परिगणनपक्षे त्रयोदश भवन्ति । संवत्सरस्यापि यथोक्ताः चैत्रादिमासाः द्वादश यदा मलिम्लुचो भवति तदा त्रयोदश । अतो ऽस्या इष्टेर्द्वादशकपालसंस्कृतहविर्युक्तत्वात् संवत्सरसम्मितवत्म्, अतः संवत्सररूपाया इष्टेः द्वादश त्रयोदश वा दक्षिणा युक्ता इत्यर्थः ॥ १९ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये पञ्चमकाण्डे पञ्चमे ऽध्याये पञ्चमं ब्राह्मणम् ॥ (५-५-५) ॥
 
वेदार्थस्य प्रकाशेन तमो हार्द्दं निवारयन् । 
पुमर्थांश्चतुरो देयाद् विद्यातीर्थमहेश्वरः ॥ १ ॥

ब्रह्माण्डं गोसहस्रं कनकहयतुलापूरुषौ स्वर्णगर्भं,
सप्ताब्धीन्पञ्च सीरींस्त्रिदशतरुलताधेनुसौवर्णभूमीः । 
रत्नोस्रां रुक्मवाजिद्विपमहितरथौ सायणिः सिङ्गणार्यो,
व्यश्राणीद्विश्वचक्रं प्रथितविधिमहाभूतयुक्तं घटं च ॥ 

धान्याद्रिं धन्यजन्मा तिलभवमतुलः स्वर्णजं वर्णमुख्यः
कार्पासीयं कृपावान्गुडकृतमजडो राजतं राजपूज्यः ।
आज्योत्थं प्राज्यजन्मा लवणजमनृणः शार्करं चार्कतेजा
रत्नाढ्यो रत्नरूपं गिरिमकृत मुदा पात्रसात्सिङ्गणार्यः ॥ 

इति श्रीमद्राजाधिराजपरमेश्वरवैदिकमार्गप्रवर्तकश्रीहरिहरमहाराजसाम्राज्यधुरन्धरेण सायणाचार्येण विरचिते माधवीये वेदार्थप्रकाशे माध्यन्दिनशतपथब्राह्मणभाष्ये पञ्चमकाण्डे चतुर्थाध्यायः समाप्तः॥५- ४॥ 

**इति श्रीसायणभाष्यसमेतं सवनामकं पञ्चमं काण्डं समाप्तम् ।** 
</details>

<details><summary>Eggeling</summary>

19. Now there are here either twelve, or thirteen gifts [^egg_281], and there are either twelve or thirteen months in the year;--the offering thus is of equal measure with the year: that is why there are either twelve or thirteen sacrificial gifts.

[^egg_281]: 142:3 That is, taking the calves of the three milch cows into account: and optionally counting the gift to the Āgnīdhra.
</details>

