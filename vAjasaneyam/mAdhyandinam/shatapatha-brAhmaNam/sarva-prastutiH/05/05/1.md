+++
title = "१"

+++


## ०१


<details open><summary>विश्वास-प्रस्तुतिः</summary>

आग्ने᳘यो ऽष्टा᳘कपालः पुरोडा᳘शो भवति॥  
तं᳘ पूर्व्वार्ध ऽआ᳘सादयत्यैन्द्र ऽए᳘कादशकपालः पुरोडा᳘शो भवति सौम्यो᳘ वा चरुस्तं᳘ दक्षिणार्ध ऽआ᳘सादयति व्वैश्वदेव᳘श्चरु᳘र्भवति तं᳘ पश्चार्ध ऽआ᳘सादयति मैत्रावरुणी᳘ पय᳘स्या भवति ता᳘मुत्तरार्ध ऽआ᳘सादयति बार्हस्पत्य᳘श्चरु᳘र्भवति तं᳘ म᳘ध्य ऽआ᳘सादयत्येष᳘ चरुः प᳘ञ्चबिलस्तद्यत्प᳘ञ्च हवी᳘ᳫँ᳘षि भ᳘वन्ति ते᳘षां प᳘ञ्च बि᳘लानि त᳘स्माच्चरुः प᳘ञ्चबिलो ना᳘म॥
</details>

<details><summary>मूलम् - श्रीधरादि</summary>

आग्ने᳘यो ऽष्टा᳘कपालः पुरोडा᳘शो भवति॥  
तं᳘ पूर्व्वार्ध ऽआ᳘सादयत्यैन्द्र ऽए᳘कादशकपालः पुरोडा᳘शो भवति सौम्यो᳘ वा चरुस्तं᳘ दक्षिणार्ध ऽआ᳘सादयति व्वैश्वदेव᳘श्चरु᳘र्भवति तं᳘ पश्चार्ध ऽआ᳘सादयति मैत्रावरुणी᳘ पय᳘स्या भवति ता᳘मुत्तरार्ध ऽआ᳘सादयति बार्हस्पत्य᳘श्चरु᳘र्भवति तं᳘ म᳘ध्य ऽआ᳘सादयत्येष᳘ चरुः प᳘ञ्चबिलस्तद्यत्प᳘ञ्च हवी᳘ᳫँ᳘षि भ᳘वन्ति ते᳘षां प᳘ञ्च बि᳘लानि त᳘स्माच्चरुः प᳘ञ्चबिलो ना᳘म॥
</details>

<details><summary>मूलम् - Weber</summary>

आग्नेॗयो ऽष्टा᳘कपालः पुरोडा᳘शो भवति॥  
त᳘म् पूर्वार्ध आ᳘सादयत्यैन्द्र ए᳘कादशकपालः पुरोडा᳘शो भवति सौम्यो᳘ वा चरुस्तं᳘ दक्षिणार्ध आ᳘सादयति वैश्वदेव᳘श्चरु᳘र्भवति त᳘म् पश्चार्ध आ᳘सादयति मैत्रावरुणी᳘ पयॗस्या भवति ता᳘मुत्तरार्ध आ᳘सादयति बार्हस्पत्य᳘श्चरु᳘र्भवति तम् म᳘ध्य आ᳘सादयत्येष᳘ चरुः प᳘ञ्चबिलस्तद्यत्प᳘ञ्च हवीं᳘षि भ᳘वन्ति ते᳘षाम् प᳘ञ्च बि᳘लानि त᳘स्माच्चरुः प᳘ञ्चबिलो ना᳘म॥
</details>

<details><summary>मूलम् - विस्वरम्</summary>

**अथ पञ्चबिलाख्याश्चरुहोमाः ।**
 
आग्नेयो ऽष्टाकपालः पुरोडाशो भवति, तं पूर्वार्ध ऽआसादयति (१) । ऐन्द्र एकादशकपालः पुरोडाशो भवति । सौम्यो वा चरुः । तं दक्षिणार्ध ऽआसादयति (२) । वैश्वदेवश्चरुर्भवति । तं पश्चार्द्ध आसादयति (३) । मैत्रावरुणी पयस्या भवति । तामुत्तरार्ध ऽआसादयति (४) । बार्हस्पत्यश्चरुर्भवति । तं मध्य ऽआसादयति (५) । एष चरुः पञ्चबिलः । तद् यत् पञ्च हवींषि भवन्ति । तेषां पञ्च बिलानि । तस्माच्चरुः पञ्च बिलो नाम ॥ १ ॥ 
</details>

<details><summary>सायणः</summary>

यस्य निःश्वसितं वेदा यो वेदेभ्यो ऽखिलं जगत् । 
निर्ममे, तमहं वन्दे विद्यातीर्थमहेश्वरम् ॥ १ ॥ 

अथ पञ्चमाध्याये पञ्चबिलसञ्ज्ञकश्चरुः, द्वादश प्रयुजां हवींषि, पशुद्वयम्, केशवपनीयातिरात्रः, सौत्रामणीप्रयोगः, राजसूयसमाप्त्युदवसानीयेष्टिश्च विधीयते । अत्र कात्यायनः- "उत्तरे शुक्ले पञ्चबिलः, आग्नेय ऐन्द्र सौम्यो वा वैश्वदेवश्चरुः, पयस्या मैत्रावरुणी ऽबार्हस्पत्यश्चरुः, प्रतिदिशमासादनमाग्नेयं पुरस्तात् प्रदक्षिणमितराणि मध्ये ऽन्तम्” (का. श्रौ. सू. १५ । २४४-२४६) इति । आग्नेयादीनि पञ्च हवींषि पूर्वादिक्रमेण मध्ये च स्थापयेत् । सो ऽयं पञ्चबिलसञ्ज्ञकश्चरुरित्यर्थः ॥ तदिदं विधत्ते- **आग्नेयमि**ति । वेदिमध्ये 'पूर्वार्द्धे' पूर्वभागे आसादयेत् । एवमुत्तरत्र 'दक्षिणार्द्धे' इति योज्यम् । 'पयस्या' आमिक्षा ॥ हविःपञ्चकस्य पञ्चबिलसञ्ज्ञां निर्वक्ति- **तद्यदि**ति । तेषां हविषामासादनार्थानि एकस्यां पात्र्यां प्रागादिक्रमेण यतः पञ्च बिलानि, तस्मादेषा यागपञ्चकस्य पञ्चबिलश्चरुरिति सञ्ज्ञा ॥ १ ॥ 
</details>

<details><summary>Eggeling</summary>

1. There is a cake on eight potsherds for Agni: this he places on the eastern part (of the Vedi). There is either a cake on eleven potsherds for Indra, or a rice-pap for Soma: this he places on the southern part. There is a pap for the Viśve Devāḥ (All-gods): this he places on the western part. There is a dish of curds for Mitra-Varuṇa: this he places on the north part. There is a pap for Br̥haspati: this he places in the middle. This is the five-holed pap [^egg_236];--what five sacrificial dishes (havis) there are, for them there are five holes: hence the name 'five-holed pap.'

[^egg_236]: 120:1 According to Sāyaṇa (MS. I. O. 657) the term 'Pañcabila' is derived from the circumstance that the vessel (pātrī) on which the five sacrificial dishes are placed when taken about to be 'deposited' on the vedi, contains five holes or openings for the dishes to be taken out. The Pañcabila oblations are to be performed during the light fortnight succeeding the performance of the Daśapeya,--that is to say, during the fortnight commencing with the new moon of Vaiśākha, or in the latter part of April. The Taittirīya ceremonial calls these oblations the 'Diśām aveshṭayaḥ,' i.e. 'Sacrifices performed for the appeasement of the regions.'
</details>


## ०२


<details open><summary>विश्वास-प्रस्तुतिः</summary>

तद्य᳘देते᳘न राजसूययाजी य᳘जते॥  
य᳘दे᳘वैनं दि᳘शः समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति स य᳘द्धैते᳘न राजसूय᳘याजी न यजेतो᳘द्वा[[!!]] ह मा᳘द्येत्प्र᳘ वा पतेत्त᳘स्माद्वा᳘ ऽएते᳘न राजसूययाजी᳘ यजते॥
</details>

<details><summary>मूलम् - श्रीधरादि</summary>

तद्य᳘देते᳘न राजसूययाजी य᳘जते॥  
य᳘दे᳘वैनं दि᳘शः समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति स य᳘द्धैते᳘न राजसूय᳘याजी न यजेतो᳘द्वा[[!!]] ह मा᳘द्येत्प्र᳘ वा पतेत्त᳘स्माद्वा᳘ ऽएते᳘न राजसूययाजी᳘ यजते॥
</details>

<details><summary>मूलम् - Weber</summary>

तद्य᳘देते᳘न राजसूययाजी य᳘जते॥  
य᳘देॗवैनं दि᳘शः समारोह᳘यति य᳘दृतून्यत्स्तो᳘मान्यच्छ᳘न्दांसि त᳘स्मादेॗवैनमेते᳘न नि᳘ष्क्रीणाति स य᳘द्धैते᳘न राजसूययाजी न य᳘जेतो᳘द्वा ह मा᳘द्येत्प्र᳘ वा पतेत्त᳘स्माद्वा᳘ एते᳘न राजसूययाजी᳘ यजते॥
</details>

<details><summary>मूलम् - विस्वरम्</summary>

तद्यदेतेन राजसूययाजी यजते- यदेवैनं दिशः समारोहयति, यदृतून्, यत्स्तोमान्, यच्छन्दांसि- तस्मादेवैनमेतेन निष्क्रीणाति । स यद्धैतेन राजसूययाजी न यजेत । उद्वा ह माद्येत्, प्र वा पतेत् । तस्माद्वा ऽएतेन राजसूययाजी यजते ॥ २ ॥ 
</details>

<details><summary>सायणः</summary>

एतेषां हविषां करणे प्रयोजनमाह- **तद्यदेतेने**ति । 'एतेन' हविःपञ्चकेन राजसूययोजिना यष्टव्यम् । कुतः ? यतः पूर्वम् 'एनं' यजमानं प्राचीमारोहेत्यादिभिर्मन्त्रैः प्राच्याद्याः पञ्च दिशः, वसन्ताद्यृतून्, त्रिवृदादीन्स्तोमान्, गायत्र्यादीनि च्छन्दांसि चाध्वर्युरारोहितवान्; 'तस्माद्' 'एतेन' हविःपञ्चकेन 'एनं' यजमानं दिगादिभ्यः सकाशात् पुनः 'निष्क्रीणाति' स्वाधीनं कृतवान् भवति ॥ 

अकरणे प्रत्यवायमाह- **स यद्धे**ति । यदि न यजेत तर्हि यजमान  'उन्माद्येत्' उन्मत्तो भवेत्, 'प्रपतेत्' प्रच्युतो भवेत् । 'वा'- शब्दद्वयमन्योन्यविकल्पार्थम् ॥ २ ॥ 
</details>

<details><summary>Eggeling</summary>

2. And as to why the performer of the Rājasūya should perform this offering: because he (the priest) makes him ascend the regions, the seasons, the hymns and metres, he now redeems him therefrom by this (offering). But were the performer of the Rājasūya not to perform this offering, then verily he would become intoxicated (with pride) [^egg_237] and would fall down headlong: that is why the performer of the Rājasūya performs this offering.

[^egg_237]: 120:2 Or, would become giddy (in flying through space), cf. Taitt. Br. I, 8, 3, 1.
</details>


## ०३


<details open><summary>विश्वास-प्रस्तुतिः</summary>

स य᳘दाग्नेये᳘नाष्टा᳘कपालेन पुरोडा᳘शेन प्रच᳘रति॥  
य᳘दे᳘वैनं प्रा᳘चीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥
</details>

<details><summary>मूलम् - श्रीधरादि</summary>

स य᳘दाग्नेये᳘नाष्टा᳘कपालेन पुरोडा᳘शेन प्रच᳘रति॥  
य᳘दे᳘वैनं प्रा᳘चीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥
</details>

<details><summary>मूलम् - Weber</summary>

स य᳘दाग्नेये᳘नाष्टा᳘कपालेन पुरोडा᳘शेन प्रच᳘रति॥  
य᳘देॗवैनम् प्रा᳘चीं दि᳘शᳫं समारोह᳘यति य᳘दृतून्यत्स्तो᳘मान्यच्छ᳘न्दांसि त᳘स्मादेॗवैनमेते᳘न नि᳘ष्क्रीणाति संस्रव᳘म् बार्हस्पत्ये᳘ चराव᳘वनयति॥
</details>

<details><summary>मूलम् - विस्वरम्</summary>

स यदाग्नेयेनाष्टाकपालेन पुरोडाशेन प्रचरति- यदेवैनं प्राचीं दिशं समारोहयति, यदृतून्, यत्स्तोमान् यच्छन्दांसि- तस्मादेवैनमेतेन निष्क्रीणाति । संस्रवं बार्हस्पत्ये चराववनयति ॥ ३ ॥ 
</details>

<details><summary>सायणः</summary>

हविषां क्रमेण निष्क्रयणसाधनत्वं विवृणोति- **स यदाग्नेयेने**त्यादि । प्रत्येकहविःप्रचारादनन्तरं बार्हस्पत्ये चरौ संस्रवावनयनं विधत्ते- **संस्रवमि**ति । सूत्रञ्च भवति- "पूर्वैः- पूर्वैश्चरित्वा चरित्वा मध्यमे संस्रवासेचनम्"- (का. श्रौ. सू. १५ । २४७) इति । 'मध्ये' मध्यमप्रदेशे स्थापिते बार्हस्पत्ये चरावित्यर्थः ॥ ३-५ ॥ 
</details>

<details><summary>Eggeling</summary>

3. And why he proceeds with the cake on eight

potsherds for Agni,--because he makes him ascend the eastern region, the seasons, the hymns and metres, he now redeems him therefrom by this (oblation). The remains of it he pours on the Br̥haspati pap.
</details>


## ०४


<details open><summary>विश्वास-प्रस्तुतिः</summary>

(त्य᳘) अ᳘थ य᳘दैन्द्रेणै᳘कादशकपालेन पुरोडा᳘शेन प्रच᳘रति॥  
सौम्ये᳘न वा चरु᳘णा य᳘दे᳘वैनं द᳘क्षिणां दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘दैन्द्रेणै᳘कादशकपालेन पुरोडा᳘शेन प्रच᳘रति॥  
सौम्ये᳘न वा चरु᳘णा य᳘दे᳘वैनं द᳘क्षिणां दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥
</details>

<details><summary>मूलम् - Weber</summary>

अ᳘थ य᳘दैन्द्रेणै᳘कादशकपालेन पुरोडा᳘शेन प्रच᳘रति॥  
सौम्ये᳘न वा चरु᳘णा य᳘देॗवैनं द᳘क्षिणां दि᳘शᳫं समारोह᳘यति य᳘दृतून्यत्स्तो᳘मान्यच्छ᳘न्दांसि त᳘स्मादेॗवैनमेते᳘न नि᳘ष्क्रीणाति संस्रव᳘म् बार्हस्पत्ये᳘ चराव᳘वनयति॥
</details>

<details><summary>मूलम् - विस्वरम्</summary>

अथ यदैन्द्रेणैकादशकपालेन पुरोडाशेन प्रचरति, सौम्येन वा चरुणा- यदेवैनं दक्षिणां दिशं समारोहयति, यदृतून्, यत्स्तोमान्, यच्छन्दांसि- तस्मादेवैनमेतेन निष्क्रीणाति । संस्रवं बार्हस्पत्ये चराववनयति ॥ ४ ॥ 
</details>

<details><summary>सायणः</summary>

[व्याख्यानं तृतीये]
</details>

<details><summary>Eggeling</summary>

4. And why he proceeds with the cake on eleven potsherds for Indra, or with the pap for Soma,--because he makes him ascend the southern region, the seasons, the hymns and metres, he now redeems him therefrom by this (oblation). The remains he pours on the Br̥haspati pap.
</details>


## ०५


<details open><summary>विश्वास-प्रस्तुतिः</summary>

(त्य᳘) अ᳘थ य᳘द्वैश्वदेवे᳘न चरु᳘णा प्रच᳘रति॥  
य᳘दे᳘वैनं प्रती᳘चीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘द्वैश्वदेवे᳘न चरु᳘णा प्रच᳘रति॥  
य᳘दे᳘वैनं प्रती᳘चीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥
</details>

<details><summary>मूलम् - Weber</summary>

अ᳘थ य᳘द्वैश्वदेवे᳘न चरु᳘णा प्रच᳘रति॥  
य᳘देॗवैनम् प्रती᳘चीं दि᳘शᳫं समारोह᳘यति य᳘दृतून्यत्स्तो᳘मान्यच्छ᳘न्दांसि त᳘स्मादेॗवैनमेते᳘न नि᳘ष्क्रीणाति संस्रव᳘म् बार्हस्पत्ये᳘ चराव᳘वनयति॥
</details>

<details><summary>मूलम् - विस्वरम्</summary>

अथ यद्वैश्वदेवेन चरुणा प्रचरति- यदेवैनं प्रतीचीं दिशं समारोहयति, यदृतून्, यत्स्तोमान्, यच्छन्दांसि- तस्मादेवैनमेतेन निष्क्रीणाति । संस्रवं बार्हस्पत्ये चराववनयति ॥ ५ ॥ 
</details>

<details><summary>सायणः</summary>

[व्याख्यानं तृतीये]
</details>

<details><summary>Eggeling</summary>

5. And why he proceeds with the pap to the All-gods,--because he makes him ascend the eastern region, the seasons, the hymns and metres, he now redeems him therefrom by this (oblation). The remains he pours on the Br̥haspati pap.
</details>


## ०६


<details open><summary>विश्वास-प्रस्तुतिः</summary>

(त्य᳘) अ᳘थ य᳘न्मैत्रावरुण्या᳘ पय᳘स्यया प्रच᳘रति॥  
य᳘दे᳘वैनमु᳘दीचीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति तद्य᳘त्सᳫं᳭स्रवा᳘न्बार्हस्पत्ये᳘ चरा᳘ववन᳘यति सर्व्व᳘त ऽए᳘वास्मिन्नेत᳘दन्ना᳘द्यं दधाति त᳘स्मादु दिशो᳘ दिश एव रा᳘ज्ञे ऽन्ना᳘द्यमभि᳘ह्रियते॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘न्मैत्रावरुण्या᳘ पय᳘स्यया प्रच᳘रति॥  
य᳘दे᳘वैनमु᳘दीचीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति तद्य᳘त्सᳫं᳭स्रवा᳘न्बार्हस्पत्ये᳘ चरा᳘ववन᳘यति सर्व्व᳘त ऽए᳘वास्मिन्नेत᳘दन्ना᳘द्यं दधाति त᳘स्मादु दिशो᳘ दिश एव रा᳘ज्ञे ऽन्ना᳘द्यमभि᳘ह्रियते॥
</details>

<details><summary>मूलम् - Weber</summary>

अ᳘थ य᳘न्मैत्रावरुण्या᳘ पयॗस्याया प्रच᳘रति॥  
य᳘देॗवैनमु᳘दीचीं दि᳘शᳫं समारोह᳘यति य᳘दृतून्यत्स्तो᳘मान्यच्छ᳘न्दांसि त᳘स्मादेॗवैनमेते᳘न नि᳘ष्क्रीणाति संस्रवम् बार्हस्पत्ये᳘ चराव᳘वनयति तद्य᳘त्संस्रवा᳘न्बार्हस्पत्ये᳘ चरा᳘ववन᳘यति सर्व᳘त एॗवास्मिन्नेत᳘दन्ना᳘द्यं दधाति त᳘स्मादु दिशो᳘-दिश एव रा᳘ज्ञे ऽन्ना᳘द्यमभि᳘ह्रियते॥
</details>

<details><summary>मूलम् - विस्वरम्</summary>

अथ यन्मैत्रावरुण्या पयस्यया प्रचरति- यदेवैनमुदीचीं दिशं समारोहयति, यदृतून्, यत्स्तोमान्, यच्छन्दांसि- तस्मादेवैनमेतेन निष्क्रीणाति । संस्रवं बार्हस्पत्ये चराववनयति । तद् यत् संस्रवान्बार्हस्पत्ये चराववनयति- सर्वत एवास्मिन्नेतदन्नाद्यं दधाति । तस्मादु दिशो दिश एव राज्ञे ऽन्नाद्यमभिह्रियते ॥ ६ ॥ 
</details>

<details><summary>सायणः</summary>

**अथ यन्मैत्रावरुण्ये**ति । चतुर्णां हविषां संस्रवस्य बार्हस्पत्ये चरौ अवनयनं सम्भूयान्नाद्यसम्पादनरूपेण प्रशंसति- **तद् यत् संस्रवानि**ति । यतो 'बार्हस्पत्ये चरौ' सर्वेषां हविषां हुतशिष्टस्यावनयनम्, 'तस्मात्' 'राज्ञे' 'दिशो दिशः' सर्वस्या अपि दिशः सकाशात् 'अन्नाद्यम्' 'अभिह्रियते' आनीयत इत्यर्थः ॥ ६ ॥ 
</details>

<details><summary>Eggeling</summary>

6. And why he proceeds with the dish of curds for Mitra-Varuṇa,--because he makes him ascend the northern region, the seasons, the hymns and metres, he now redeems him therefrom by this (oblation). The remains he pours on the Br̥haspati pap. And in that he pours those remains on the Br̥haspati pap, he thereby bestows food upon him [^egg_238] (the Sacrificer); and hence food is brought to the king from every quarter.

[^egg_238]: 121:1 Or, puts food into him.
</details>


## ०७


<details open><summary>विश्वास-प्रस्तुतिः</summary>

(ते᳘ ऽथ) अ᳘थ य᳘द्बार्हस्पत्ये᳘न चरु᳘णा प्रच᳘रति॥  
य᳘दे᳘वैनमूर्ध्वां दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ य᳘द्बार्हस्पत्ये᳘न चरु᳘णा प्रच᳘रति॥  
य᳘दे᳘वैनमूर्ध्वां दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति॥
</details>

<details><summary>मूलम् - Weber</summary>

अ᳘थ य᳘द्बार्हस्पत्ये᳘न चरु᳘णा प्रच᳘रति॥  
य᳘देॗवैनमूर्ध्वां दि᳘शᳫं समारोह᳘यति य᳘दृतून्यत्स्तो᳘मान्यच्छ᳘न्दांसि त᳘स्मादेॗवैनमेते᳘न नि᳘ष्क्रीणाति॥
</details>

<details><summary>मूलम् - विस्वरम्</summary>

अथ यद्बार्हस्पत्येन चरुणा प्रचरति- यदेवैनमूर्ध्वां दिशं समारोहयति, यदृतून्, यत्स्तोमान्, यच्छन्दांसि- तस्मादेवैनमेतेन निष्क्रीणाति ॥ ७ ॥ 
</details>

<details><summary>सायणः</summary>

**अथ यद् बार्हस्पत्येने**त्यादि । पूर्ववत् । अत्र संस्रवावनयनाभावो विशेषः ॥ ७ ॥ 
</details>

<details><summary>Eggeling</summary>

7. And why he proceeds with the Br̥haspati pap,--because he makes him ascend the upper region, the seasons, the hymns and metres, he now redeems him therefrom by this (oblation).
</details>


## ०८


<details open><summary>विश्वास-प्रस्तुतिः</summary>

स य᳘ ऽएष᳘ ऽआग्ने᳘यो ऽष्टा᳘कपालः पूरोडा᳘शो भ᳘वति॥  
त᳘स्य हि᳘रण्यं द᳘क्षिणा ऽऽग्नेयो वा᳘ ऽएष᳘ यज्ञो᳘ भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणा त᳘दग्नी᳘धे ददात्यग्निर्व्वा᳘ ऽएष᳘ निदा᳘नेन यदा᳘ग्नीध्रस्त᳘स्मात्त᳘दग्नी᳘धे ददाति॥
</details>

<details><summary>मूलम् - श्रीधरादि</summary>

स य᳘ ऽएष᳘ ऽआग्ने᳘यो ऽष्टा᳘कपालः पूरोडा᳘शो भ᳘वति॥  
त᳘स्य हि᳘रण्यं द᳘क्षिणा ऽऽग्नेयो वा᳘ ऽएष᳘ यज्ञो᳘ भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणा त᳘दग्नी᳘धे ददात्यग्निर्व्वा᳘ ऽएष᳘ निदा᳘नेन यदा᳘ग्नीध्रस्त᳘स्मात्त᳘दग्नी᳘धे ददाति॥
</details>

<details><summary>मूलम् - Weber</summary>

स य᳘ एष᳘ आग्नेॗयो ऽष्टा᳘कपालः पूरोडा᳘शो भ᳘वति॥  
त᳘स्य हि᳘रण्यं द᳘क्षिणाग्नेयो वा᳘ एष᳘ यज्ञो᳘ भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणा त᳘दग्नी᳘धे ददात्यग्निर्वा᳘ एष᳘ निदा᳘नेन यदा᳘ग्नीध्रस्त᳘स्मात्त᳘दग्नी᳘धे ददाति॥
</details>

<details><summary>मूलम् - विस्वरम्</summary>

स य एष आग्नेयो ऽष्टाकपालः पुरोडाशो भवति- तस्य हिरण्यं दक्षिणा । आग्नेयो वा ऽएष यज्ञो भवति । अग्ने रेतो हिरण्यम् । तस्माद्धिरण्यं दक्षिणा । तदग्नीध्रे ददाति । अग्निर्वा ऽएष निदानेन यदाग्नीध्रः । तस्मात्तदग्नीधे ददाति ॥ ८ ॥ 
</details>

<details><summary>सायणः</summary>

आग्नेयादिहविषामृत्विग्विशेषेभ्यो हिरण्यादिदक्षिणादानं विधत्ते- **स य एष** इति । आग्नेयहविषः, तद्दक्षिणात्वेन विहितस्य हिरण्यस्य च अग्निसम्बन्धित्वं समानो धर्म्मः । हिरण्यस्याग्निरेतस्त्वं श्रूयते- “तस्य रेतः परापतत्, तद्धिरण्यम्" (तै. ब्रा. १ । ३ । ८) इति । अग्नेरेवाग्नीद्ध्रत्वं प्रथमकाण्डे स्तम्बयजुर्हरणब्राह्मणे स्पष्टमाम्नातम् (श. प. १ । २ । २ । १३) । 'निदानेन' कारणेन, निरूपणे सतीत्यर्थः । हविष आग्नेयत्वात्, हिरण्यस्याग्निरेतस्त्वात्, अग्नेरेवाग्नीद्ध्रत्वात्, आग्नीद्ध्रसम्प्रदानकत्वं हिरण्यस्य युक्तमित्यर्थः [^१_१८४] । एवमुत्तरत्रापि यथायोग्यं साम्यं द्रष्टव्यम् ॥ ८ ॥ 

[^१_१८४]: आग्नेयो हिरण्यदक्षिणो ऽग्नीध्रे ददाति । का० श्रौ० सू० । १५ । २४८ । 
</details>

<details><summary>Eggeling</summary>

8. And what cake on eight potsherds there is for Agni, the priest's fee for that is gold; for that offering is for Agni, and gold is Agni's seed: therefore

the fee is gold. He gives it to the Agnīdh; for he, the Āgnīdhra, is really the same as Agni: therefore he gives it to the Agnīdh.
</details>


## ०९


<details open><summary>विश्वास-प्रस्तुतिः</summary>

(त्य᳘) अ᳘थ य᳘ ऽएष᳘ ऽऐन्द्र ऽए᳘कादशकपालः पुरोडा᳘शो भ᳘वति॥  
त᳘स्य ऽर्षभो द᳘क्षिणा स᳘ ह्यैन्द्रो य᳘दृषभो य᳘द्यु सौम्य᳘श्चरुर्भ᳘वति त᳘स्य बभ्रुर्गौर्द्द᳘क्षिणा स हि᳘ सौम्यो य᳘द्बभ्रुस्तं᳘ ब्रह्म᳘णे ददाति ब्रह्मा हि᳘ यज्ञं᳘ दक्षिण᳘तो ऽभिगोपाय᳘ति त᳘स्मात्तं᳘ ब्रह्म᳘णे ददाति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘ ऽएष᳘ ऽऐन्द्र ऽए᳘कादशकपालः पुरोडा᳘शो भ᳘वति॥  
त᳘स्य ऽर्षभो द᳘क्षिणा स᳘ ह्यैन्द्रो य᳘दृषभो य᳘द्यु सौम्य᳘श्चरुर्भ᳘वति त᳘स्य बभ्रुर्गौर्द्द᳘क्षिणा स हि᳘ सौम्यो य᳘द्बभ्रुस्तं᳘ ब्रह्म᳘णे ददाति ब्रह्मा हि᳘ यज्ञं᳘ दक्षिण᳘तो ऽभिगोपाय᳘ति त᳘स्मात्तं᳘ ब्रह्म᳘णे ददाति॥
</details>

<details><summary>मूलम् - Weber</summary>

अ᳘थ य᳘ एष᳘ ऐन्द्र ए᳘कादशकपालः पुरोडा᳘शो भ᳘वति॥  
त᳘स्यर्षभो [^wbr_1] द᳘क्षिणा स᳘ हैन्द्रो य᳘दृषभो य᳘द्यु सौम्य᳘श्चरुर्भ᳘वति त᳘स्य बभ्रुर्गौर्द᳘क्षिणा स हि᳘ सौम्यो य᳘द्बभ्रुस्त᳘म् ब्रह्म᳘णे ददाति ब्रह्मा हि᳘ यज्ञं᳘ दक्षिणॗतो ऽभिगोपाय᳘ति त᳘स्मात्त᳘म् ब्रह्म᳘णे ददाति॥  

[^wbr_1]: त᳘स्य ऋषभो A. B sec. m.
</details>

<details><summary>मूलम् - विस्वरम्</summary>

अथ य एष ऐन्द्र एकादशकपालः पुरोडाशो भवति- तस्य ऽर्षभो दक्षिणा । स ह्यैन्द्रो- यदृषभः । यद्यु सौम्यश्चरुर्भवति- तस्य बभ्रुर्गौदक्षिणा । स हि सौम्यो- यद्बभ्रुः । तं ब्रह्मणे ददाति । ब्रह्मा हि यज्ञं दक्षिणतो ऽभिगोपायति । तस्मात्तं ब्रह्मणे ददाति ॥ ९ ॥ 
</details>

<details><summary>सायणः</summary>

**अथ य एष ऐन्द्र** इति [^१_१८४] । **तस्यर्षभ** इत्यादि । ऋषभस्यैन्द्रत्वम्, सेक्तृत्वसाम्यात् । बभ्रोः सोमसम्बन्धित्वम्, "सौम्यं बभ्रुमालभेत"- इति श्रुतेरवगतम् (तै. सं. २ । १ । ३) ॥ ९ ॥ 

[^१_१८४]: ऐंद्रस्य ऋषभः सौम्यस्य बभ्रुर्ब्रह्मणे । का० श्रौ० सू० । १५ । २४८ ।
</details>

<details><summary>Eggeling</summary>

9. And what cake on eleven potsherds there is for Indra, the fee for that is a bull, for the bull is Indra. And if there be a pap for Soma, then the fee for that is a brown ox, for the brown one is sacred to Soma. He gives it to the Brahman, for the Brahman guards the sacrifice from the south: therefore he gives it to the Brahman.
</details>


## १०


<details open><summary>विश्वास-प्रस्तुतिः</summary>

(त्य᳘) अ᳘थ य᳘ ऽएष᳘ व्वैश्वदेव᳘श्चरुर्भ᳘वति॥  
त᳘स्य पृ᳘षन्गौर्द᳘क्षिणा भूमा वा᳘ ऽएत᳘द्रूपा᳘णां यत्पृ᳘षतो गोर्व्वि᳘शो वै व्वि᳘श्वे देवा᳘ भू᳘मा वै व्विट्त᳘स्मात्पृ᳘षन्गौर्द्द᳘क्षिणा तᳫँ᳭ हो᳘त्रे ददाति हो᳘ता हि᳘ भूमा त᳘स्मात्तᳫँ᳭ हो᳘त्रे ददाति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘ ऽएष᳘ व्वैश्वदेव᳘श्चरुर्भ᳘वति॥  
त᳘स्य पृ᳘षन्गौर्द᳘क्षिणा भूमा वा᳘ ऽएत᳘द्रूपा᳘णां यत्पृ᳘षतो गोर्व्वि᳘शो वै व्वि᳘श्वे देवा᳘ भू᳘मा वै व्विट्त᳘स्मात्पृ᳘षन्गौर्द्द᳘क्षिणा तᳫँ᳭ हो᳘त्रे ददाति हो᳘ता हि᳘ भूमा त᳘स्मात्तᳫँ᳭ हो᳘त्रे ददाति॥
</details>

<details><summary>मूलम् - Weber</summary>

अ᳘थ य᳘ एष᳘ वैश्वदेव᳘श्चरुर्भ᳘वति॥  
त᳘स्य पृ᳘षन्गौर्द᳘क्षिणा भूमा वा᳘ एत᳘द्रूपा᳘णां यत्पृ᳘षतो [^wbr_2] गोर्वि᳘शो वै वि᳘श्वे देवा᳘ भूमा वै विट्त᳘स्मात्पृ᳘षन्गौर्द᳘क्षिणा तᳫं हो᳘त्रे ददाति हो᳘ता हि᳘ भूमा त᳘स्मात्तᳫं हो᳘त्रे ददाति॥  

[^wbr_2]: यत्पृ᳘षतो गौर्वि᳘शो A. see ३.१.६.
</details>

<details><summary>मूलम् - विस्वरम्</summary>

अथ य एष वैश्वदेवश्चरुर्भवति- तस्य पृषन्गौर्दक्षिणा । भूमा वा ऽएतद्रूपाणां- यत्पृषतो गोः । विशो वै विश्वेदेवाः । भूमो वै विट् । तस्मात्पृषन्गौर्दक्षिणा । तं होत्रे ददाति । होता हि भूमा । तस्मात्तं होत्रे ददाति ॥ १० ॥ 
</details>

<details><summary>सायणः</summary>

**अथ य एष वैश्वदेव** इति । 'पृषन्' विन्दुयुक्तः चित्रवर्ण इत्यर्थः । तस्य वैश्वदेवत्वमुपपादयति- **भूमा वा** इति । भूमरूपत्वम्, नानाच्छन्दस्के बहुविधमन्त्रे शंसनादवगम्यते [^१_१८४] ॥ १० ॥ 

[^१_१८४]: वैश्वदेवस्य पृषन् होत्रे । का. श्रौ. सू. १५ । २४८ । 
</details>

<details><summary>Eggeling</summary>

10. And what pap there is for the All-gods, the fee for that is a piebald bullock; for abundance of forms (marks) there is in such a piebald bullock, and the Viśve Devāḥ are the clans, and the clans mean abundance: therefore a piebald bullock is the fee. He gives it to the Hotr̥, for the Hotr̥ means abundance: therefore he gives it to the Hotr̥.
</details>


## ११


<details open><summary>विश्वास-प्रस्तुतिः</summary>

(त्य᳘) अ᳘थ᳘ यैषा᳘ मैत्रावरुणी᳘ पय᳘स्या भ᳘वति॥  
त᳘स्यै व्वशा द᳘क्षिणा सा हि᳘ मैत्रावरुणी य᳘द्वशा य᳘दि व्वशां न᳘ व्विन्देद᳘पि᳘ यैव का चा᳘प्रवीता स्यात्स᳘र्वा᳘ ह्येव᳘ व्वशा᳘ ऽप्रवीता ता᳘मध्वर्यु᳘भ्यां ददाति प्राणोदानौ व्वा᳘ ऽअध्वर्यू᳘ प्राणोदानौ᳘ मित्राव᳘रुणौ त᳘स्मात्ता᳘मध्वर्यु᳘भ्यां ददाति॥
</details>

<details><summary>मूलम् - श्रीधरादि</summary>

(त्य᳘) अ᳘थ᳘ यैषा᳘ मैत्रावरुणी᳘ पय᳘स्या भ᳘वति॥  
त᳘स्यै व्वशा द᳘क्षिणा सा हि᳘ मैत्रावरुणी य᳘द्वशा य᳘दि व्वशां न᳘ व्विन्देद᳘पि᳘ यैव का चा᳘प्रवीता स्यात्स᳘र्वा᳘ ह्येव᳘ व्वशा᳘ ऽप्रवीता ता᳘मध्वर्यु᳘भ्यां ददाति प्राणोदानौ व्वा᳘ ऽअध्वर्यू᳘ प्राणोदानौ᳘ मित्राव᳘रुणौ त᳘स्मात्ता᳘मध्वर्यु᳘भ्यां ददाति॥
</details>

<details><summary>मूलम् - Weber</summary>

अ᳘थॗ यैषा᳘ मैत्रावरुणी पयॗस्या भ᳘वति॥  
त᳘स्यै वशा द᳘क्षिणा सा हि᳘ मैत्रावरुणी य᳘द्वशा य᳘दि वशां न᳘ विन्देद᳘पिॗ यैव का चाप्रवीता स्यात्स᳘र्वाॗ ह्येव᳘ वशा᳘प्रवीता ता᳘मध्वर्यु᳘भ्यां ददाति प्राणोदानौ वा᳘ अध्वर्यू᳘ प्राणोदानौ᳘ मित्राव᳘रुणौ त᳘स्मात्ता᳘मध्वर्यु᳘भ्यां ददाति॥
</details>

<details><summary>मूलम् - विस्वरम्</summary>

अथ यैषा मैत्रावरुणी पयस्या भवति- तस्यै वशा दक्षिणा । सा हि मैत्रावरुणी- यद्वशा । यदि वशां न विन्देद् । अपि यैव काचाप्रवीता स्यात् । सर्वा ह्येव वशा ऽप्रवीता, तामध्वर्युभ्यां ददाति । प्राणोदानौ वा ऽअध्वर्यू । प्राणोदानौ मित्रावरुणौ । तस्मात्तामध्वर्युभ्यां ददाति ॥ ११ ॥ 
</details>

<details><summary>सायणः</summary>

**अथ यैषा मैत्रावरुणी**ति । 'वशा' वन्ध्या । तदभावे 'अप्रवीता' वेतेः प्रजनार्थान्निष्ठा । 'अप्रजाता' अगृहीतगर्भेत्यर्थः [^१_१८४] ॥ ११ ॥ 

[^१_१८४]: पयस्याया वशा ऽभावे ऽप्रवीता ऽध्वर्युभ्याम् । का० श्रौ० सू० १५ । २४८ ।
</details>

<details><summary>Eggeling</summary>

11. And what dish of curds there is for Mitra-Varuṇa, the fee for that is a sterile cow, for that one is sacred to Mitra-Varuṇa. If he cannot procure a sterile cow, any unimpregnated one will do; for every sterile cow is indeed unimpregnated. He gives it to the two Adhvaryus; for the Adhvaryus are the out-breathing and the in-breathing, and the out-breathing and in-breathing are Mitra-Varuṇa: therefore he gives it to the two Adhvaryus.
</details>


## १२


<details open><summary>विश्वास-प्रस्तुतिः</summary>

(त्य᳘) अ᳘थ य᳘ ऽएष᳘ बार्हस्पत्य᳘श्चरुर्भ᳘वति॥  
त᳘स्य शितिपृष्ठो गौर्द्द᳘क्षिणैषा वा᳘ ऽऊर्ध्वा बृ᳘हस्प᳘तेर्दिक्त᳘देष᳘ ऽउप᳘रिष्टादर्यम्णः प᳘न्थास्त᳘स्माच्छितिपृष्ठो᳘ बार्हस्पत्य᳘स्य द᳘क्षिणा तं᳘ ब्रह्म᳘णे ददाति बृ᳘हस्प᳘तिर्वै᳘ देवा᳘नां ब्र᳘ह्मैष वा᳘ ऽएत᳘स्य ब्रह्मा᳘ भवति त᳘स्मात्तं᳘ ब्रह्म᳘णे ददाति स᳘ हैतेना᳘पि व्विष्ठाव्व्रा᳘ज्यन्ना᳘द्यकामो[[!!]] यजेत᳘ त᳘दस्मिन्त्सर्व्व᳘तो ऽन्ना᳘द्यं दधाति स᳘ हान्नाद᳘ ऽएव᳘ भवति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘ ऽएष᳘ बार्हस्पत्य᳘श्चरुर्भ᳘वति॥  
त᳘स्य शितिपृष्ठो गौर्द्द᳘क्षिणैषा वा᳘ ऽऊर्ध्वा बृ᳘हस्प᳘तेर्दिक्त᳘देष᳘ ऽउप᳘रिष्टादर्यम्णः प᳘न्थास्त᳘स्माच्छितिपृष्ठो᳘ बार्हस्पत्य᳘स्य द᳘क्षिणा तं᳘ ब्रह्म᳘णे ददाति बृ᳘हस्प᳘तिर्वै᳘ देवा᳘नां ब्र᳘ह्मैष वा᳘ ऽएत᳘स्य ब्रह्मा᳘ भवति त᳘स्मात्तं᳘ ब्रह्म᳘णे ददाति स᳘ हैतेना᳘पि व्विष्ठाव्व्रा᳘ज्यन्ना᳘द्यकामो[[!!]] यजेत᳘ त᳘दस्मिन्त्सर्व्व᳘तो ऽन्ना᳘द्यं दधाति स᳘ हान्नाद᳘ ऽएव᳘ भवति॥
</details>

<details><summary>मूलम् - Weber</summary>

अ᳘थ य᳘ एष᳘ बार्हस्पत्य᳘श्चरुर्भ᳘वति॥  
त᳘स्य शितिपृष्ठो गौर्द᳘क्षिणैषा वा᳘ ऊर्ध्वा बृ᳘हस्प᳘तेर्दिक्त᳘देष᳘ उप᳘रिष्टादर्यम्णः प᳘न्थास्त᳘स्माछितिपृष्ठो᳘ बार्हस्पत्य᳘स्य द᳘क्षिणा त᳘म् ब्रह्म᳘णे ददाति बृ᳘हस्प᳘तिर्वै᳘ देवा᳘नाम् ब्रॗह्मैष वा᳘ एत᳘स्य ब्रह्मा᳘ भवति त᳘स्मात्त᳘म् ब्रह्म᳘णे ददाति स᳘ हैतेना᳘पि विष्ठाव्राज्य᳘न्ना᳘द्यकामो यजेत त᳘दस्मिन्त्सर्व᳘तो ऽन्ना᳘द्यं दधाति स᳘ हान्नाद᳘ एव᳘ भवति॥
</details>

<details><summary>मूलम् - विस्वरम्</summary>

अथ य एष बार्हस्पत्यश्चरुर्भवति- तस्य शितिपृष्ठो गौर्दक्षिणा । एषा वा ऽऊर्ध्वा बृहस्पतेर्दिक् । तदेष उपरिष्टादर्यम्णः पन्थाः । तस्माच्छितिपृष्ठो बार्हस्पत्यस्य दक्षिणा । तं ब्रह्मणे ददाति । बृहस्पति र्वैदेवानां ब्रह्मा । एष वा एतस्य ब्रह्मा भवति । तस्मात्तं ब्रह्मणे ददाति । स हैतेनापि विष्ठाव्राजी- अन्नाद्यकामो यजेत । तदस्मिन्त्सर्वतो ऽन्नाद्यं दधाति । स हान्नाद एव भवति ॥ १२ ॥ 
</details>

<details><summary>सायणः</summary>

**अथ य एष बार्हस्पत्य** इति । 'शितिपृष्ठः' श्वेतपृष्ठः । बार्हस्पत्यचरोः श्वेतपृष्ठस्य गोर्दक्षिणात्वमुपपादयति- **एषा वा ऊर्द्ध्वे**ति । "ऊर्द्ध्वा दिक् बृहस्पतिर्देवता"- इति श्रुतेः ऊर्द्ध्वा दिक् बार्हस्पत्या । 'उपरिष्टात्' उपरिभागे 'अर्यम्णः' सूर्यस्य 'पन्थाः' मार्गः; 'तस्मात्' उपरिभागे श्वेतत्वसाम्यात्, तादृशो गौर्दक्षिणात्वेन युज्यत इत्यर्थः [^१_१८५] ॥ 

अथैतस्य हविःपञ्चकस्य फलान्तराय राजसूयाद् बहिः प्रयोगं दर्शयति- **स हैतेनापी**ति । 
"विष्ठाव्राजी" एकत्र सन्निविष्टः इतस्ततः पर्यटनमकुर्वन् अन्नाद्यकामः एकत्र स्थित्वैव सर्वतो मे ऽन्नं स्यादिति कामयमान इत्यर्थः [^२_१८५] । पुरुषो ऽपि एतेन हविःपञ्चकेन यजनं कुर्यात् । तत् प्रशंसति- **तदस्मिन्नि**ति (तै. सं. १ । ८ । १९) (तै. ब्रा. १ । ८ । ३) ॥ १२ ॥ 

[^१_१८५]: बार्हस्पत्यस्य शितिपृष्ठो ब्रह्मणे । का० श्रौ० सू० १५ । २४८ । 

[^२_१८५]: अन्नाद्यकामस्याप्येषा । का० श्रौ० सू० १५ । २४९ । 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये पञ्चमकाण्डे पञ्चमाध्याये प्रथमं ब्राह्मणम् ॥ (५-५-१) ॥ 
</details>

<details><summary>Eggeling</summary>

12. And what pap there is for Br̥haspati, the fee for that is a white-backed bullock; for to Br̥haspati belongs that upper region [^egg_239], and above that there is that path of Aryaman [^egg_240]: therefore a white-backed (bullock) is the fee for the Br̥haspati (pap). He gives it to the Brahman, for Br̥haspati is the

[^egg_239]: 122:1 Or rather, that upward direction.

[^egg_240]: 122:2 That is, the region of light, of the sun. See V, 3, 1, 2 with note.

 Brahman of the gods, and this one is his (the Sacrificer's) Brahman: therefore he gives it to the Brahman. Even a vishṭḥāvrājin [^egg_241] who is desirous of food may perform this offering: he (the priest) thereby bestows food upon him from all quarters, and verily he becomes an eater of food.

[^egg_241]: 123:1 The meaning of this compound is unknown. Sāyaṇa explains it as meaning 'one who does not move from one spot, one who always remains in one and the same place.' Hence the St. Petersburg dictionary conjectures: 'One whose herd (or cattle-pen, vraja, vrāja) is stationary.' Similarly, Prof. Weber, in Böhtlingk's Dictionary. See, however, the Kāṇva reading above, p. 50, note 1, according to which the word would seem to mean one afflicted with a certain malady (? cholera or dysentery). The 'Pañcabila' offering may be performed as a special ishṭi, independently of the Rājasūya.
</details>

