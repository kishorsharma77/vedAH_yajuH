+++
title = "४"

+++


## ०१


<details open><summary>विश्वास-प्रस्तुतिः</summary>

ता है᳘के पु᳘रुषमुपार्प्यो᳘पदधति॥  
(त्ये) एष वै᳘ प्राणस्त᳘मेता᳘ बिभ्रति य᳘त्प्राणं बि᳘भ्रति त᳘स्मात्प्राणभृ᳘त ऽइ᳘ति न त᳘था कुर्यादेषो᳘ ऽहैव᳘ प्राणो य᳘ ऽएष᳘ हिरण्म᳘यः पु᳘रुषस्त᳘स्य᳘ त्वय᳘मात्मा[[!!]] या᳘वदिद᳘मभ्यय᳘मग्निर्व्वि᳘हितस्तद्य᳘द्धास्यैता ऽअ᳘ङ्गं᳘[[!!]] नाभिप्राप्नुयुः᳘ प्राणो᳘ हास्य तद᳘ङ्गं᳘[[!!]] नाभिप्रा᳘प्नुयाद्य᳘दु वै᳘ प्राणो᳘ ऽङ्गं᳘ नाभिप्राप्नो᳘ति शु᳘ष्यति वावैतन्म्ला᳘यति वा त᳘स्मादेनाः परिश्रि᳘त्स्वे᳘वोपार्प्यो᳘पदध्याद᳘थ या म᳘ध्य ऽउपद᳘धाति ता᳘भिरस्यैष᳘ ऽआत्मा᳘ पूर्णस्ता᳘ ऽउ ऽए᳘वैत᳘स्माद᳘नन्तर्हिताः॥
</details>

<details><summary>मूलम् - श्रीधरादि</summary>

ता है᳘के पु᳘रुषमुपार्प्यो᳘पदधति॥  
(त्ये) एष वै᳘ प्राणस्त᳘मेता᳘ बिभ्रति य᳘त्प्राणं बि᳘भ्रति त᳘स्मात्प्राणभृ᳘त ऽइ᳘ति न त᳘था कुर्यादेषो᳘ ऽहैव᳘ प्राणो य᳘ ऽएष᳘ हिरण्म᳘यः पु᳘रुषस्त᳘स्य᳘ त्वय᳘मात्मा[[!!]] या᳘वदिद᳘मभ्यय᳘मग्निर्व्वि᳘हितस्तद्य᳘द्धास्यैता ऽअ᳘ङ्गं᳘[[!!]] नाभिप्राप्नुयुः᳘ प्राणो᳘ हास्य तद᳘ङ्गं᳘[[!!]] नाभिप्रा᳘प्नुयाद्य᳘दु वै᳘ प्राणो᳘ ऽङ्गं᳘ नाभिप्राप्नो᳘ति शु᳘ष्यति वावैतन्म्ला᳘यति वा त᳘स्मादेनाः परिश्रि᳘त्स्वे᳘वोपार्प्यो᳘पदध्याद᳘थ या म᳘ध्य ऽउपद᳘धाति ता᳘भिरस्यैष᳘ ऽआत्मा᳘ पूर्णस्ता᳘ ऽउ ऽए᳘वैत᳘स्माद᳘नन्तर्हिताः॥
</details>

<details><summary>मूलम् - Weber</summary>

ता है᳘के पु᳘रुषमुपार्प्यो᳘पदधति॥  
एष वै᳘ प्राणस्त᳘मेता᳘ बिभ्रति य᳘त्प्राणम् बि᳘भ्रति त᳘स्मात्प्राणभृ᳘त इ᳘ति न त᳘था कुर्यादेषो᳘ ऽहैव᳘ प्राणो य᳘ एष᳘ हिरण्म᳘यः पु᳘रुषस्त᳘स्य त्व᳘य᳘मात्मा या᳘वदिद᳘मभ्य᳘य᳘मग्निर्वि᳘हितस्तद्य᳘द्धास्यैता अ᳘ङ्गॗ नाभिप्राप्नुयुः᳘ प्राणो᳘ हास्य तॗद᳘ङ्गं नाभिप्रा᳘प्नुयाद्य᳘दु वै᳘ प्राणोॗ ऽङ्गं नाभिप्राप्नो᳘ति शु᳘ष्यति वा वै तन्म्ला᳘यति वा त᳘स्मादेनाः परिश्रि᳘त्स्वेॗवोपार्प्यो᳘पदध्याद᳘थ य: म᳘ध्य उपद᳘धाति ता᳘भिरस्यैष᳘ आत्मा᳘ पूर्णस्ता᳘ उ एॗवैत᳘स्माद᳘नन्तर्हिताः॥
</details>

<details><summary>मूलम् - विस्वरम्</summary>

ता हैके पुरुषमुपार्प्योपदधति । एष वै प्राणस्तमेता बिभ्रति । यत्प्राणं बिभ्रति- तस्मात्प्राणभृत इति । न तथा कुर्याद्- एषो ऽहैव प्राणो- य एष हिरण्मयः पुरुषः । तस्य त्वयमात्मा- यावदिदमभ्ययमग्निर्विहितः । तद्यद्धास्यैता अङ्गं नाभिप्राप्नुयुः- प्राणो हास्य तदङ्गं नाभिप्राप्नुयात् । यदु वै प्राणो ऽङ्गं नाभिप्राप्नोति- शुष्यति वावैतत्, म्लायति वा । तस्मादेनाः परिश्रित्स्वेवोपार्प्योपदध्यात् । अथ या मध्य ऽउपदधाति । ताभिरस्यैष आत्मा पूर्णः । ता उ ऽएवैतस्मादनन्तर्हिताः ॥ १ ॥ 
</details>

<details><summary>सायणः</summary>

अथ तासां पुरुषशिरसः समीपे प्रागादिदिक्षूपधानं पूर्वपक्षयति- **ता हैक**  इति । 'एके' शाखिनः 'ताः' प्राणभृतः 'पुरुषमुपार्प्य' उपहितं पुरुषशिरः प्राप्य तत्समीपे 'उपदधति' । **एष वै प्राणः**- इत्यादिना तदुपपादनम् । 'एषः' खलु पुरुषः 'प्राणः' प्राणात्मकः । "आत्मान्तर आत्मा प्राणः" इत्यादिश्रुतेः । 'तं' पुरुषात्मकम् 'प्राणम्' 'एताः' इष्टकाः 'बिभ्रति' धारयन्ति । ('यत्प्राणम्' इति प्रासन्ति) तदेव निषिध्य प्रकारान्तरेणाह- **न तथा कुर्यादेषो ऽहैवे**ति । 'यः' अयम् 'हिरण्मयः पुरुषः' उपहितः 'एषः' खलु प्राणात्मकः । तस्य पूर्वोक्तस्य शिरोरूपस्य पुरुषस्य 'अयम्' बुद्धिसान्निध्यमारूढः हिरण्मयः पुरुषः 'आत्मा' तत्र कारणमाह- **यावदिदमि**ति । यतो हेतोः 'इदम्' हिरण्मयपुरुषस्य स्वरूपम् 'अभि' लक्ष्य 'अयम्' चित्यः 'अग्निः' 'विहितः' उपहितः 'तत्' तथा सति 'यत्' यदि 'अस्य' चित्याग्निशरीरोपेतस्य हिरण्मयपुरुषस्य 'अङ्गम्' अवयवम् 'एताः' प्राणभृतः 'नाभिप्राप्नुयुः' न सम्बध्नीयुः । तर्हि प्राणभरणहेतूनां तासामसम्बन्धात् 'प्राणः' एव 'अस्य' हिरण्मयपुरुषस्य 'अङ्गम्' शरीरम् 'नाभिप्राप्नुयात्' । ततः को दोषः ? इति तत्राह- **यदु वा** इति । 'यत्' खलु 'अङ्गम्' 'प्राणः' न व्याप्नोति तत्काष्ठवच्छुष्कं म्लानं च भवतीत्यर्थः । तस्माद्धिरण्मयपुरुषस्याभिप्राप्तिर्यथा भवति तथोपदध्यादित्याह- **तस्मादि**ति । 'परिश्रित्सु' चतसृषु दिक्षु परिश्रयणार्थमुपहितासु शर्करासु 'एव उपार्प्य' परिक्रम्य हिरण्मयपुरुषप्राप्तिपर्यन्तम् 'एनाः' प्राणभृतः 'उपदध्यात्' । तथा चास्य कृत्स्नशरीरे प्राणव्याप्तिः सिध्यतीत्यर्थः ॥ 

नन्वेवं शरीरस्य प्राणव्याप्तावपि शरीरिणः पुरुषस्य प्राणव्याप्तिः कथमित्यत आह- **अथ या मध्य** इति । **ताभिरस्यैष आत्मा पूर्ण** इति । 'अस्य' चित्याग्निशरीरस्य 'एषः' हिरण्मयः पुरुषः 'आत्मा' 'ताभिः' मध्य उपहिताभिः प्राणभृद्भिः सम्बन्धात् प्राणेन 'पूर्णः' । कथमेतदित्यत आह- **ता उ एवैतस्मादि**ति । 'ताः' खलु मध्ये उपहिताः प्राणभृतः 'एतस्मात्' हिरण्मयपुरुषात् 'अनन्तर्हिताः' अव्यवहिताः सम्बद्धा एव यतो भवन्ति तत इत्यर्थः ॥ १ ॥ 
</details>

<details><summary>Eggeling</summary>

1. Now some lay down (these bricks) so as to be in contact with the (gold) man, for he is the vital air, and him these (bricks) sustain; and because they sustain (bhr̥) the vital air (prāṇa), therefore they are called 'Prāṇabhr̥taḥ.' Let him not do so: the vital air is indeed the same as that gold man, but this body of his extends to as far here as this fire (altar) has been marked out. Hence to whatever

limb of his these (breath-holders) were not to reach, that limb of his the vital air would not reach; and, to be sure, to whatever limb the vital air does not reach, that either dries up or withers away: let him therefore lay down these (bricks) so as to be in contact with the enclosing stones; and by those which he lays down in the middle this body of his is filled up, and they at least are not separated from him.
</details>


## ०२


<details open><summary>विश्वास-प्रस्तुतिः</summary>

(स्त᳘) त᳘दाहुः॥  
(र्य᳘) य᳘दयं᳘ पुरो भु᳘वो ऽयं᳘ दक्षिणा᳘ व्विश्व᳘कर्मा ऽयं᳘ पश्चा᳘द्विश्व᳘व्यचा ऽइद᳘मुत्तरा᳘त्स्वरिय᳘मुप᳘रि मतिरि᳘ति सम्प्रति दि᳘शो ऽभ्यनूच्यन्ते᳘ ऽथ क᳘स्मादेना ऽअक्ष्णया देशेषू᳘पदधाती᳘ति प्राणा वै᳘ प्राणभृ᳘तस्ता य᳘त्सम्प्रति दि᳘श ऽउपदध्या᳘त्प्रागय᳘ᳫँ᳘ है᳘वायं᳘ प्राणः सं᳘चरेद᳘थ य᳘देना ऽएवमभ्यनूक्ताः᳘ सती᳘रक्ष्णया देशे᳘षूपद᳘धाति त᳘स्मादयं᳘ प्रागयं᳘ प्राणः स᳘न्नक्ष्णया स᳘र्व्वाण्य᳘ङ्गानि स᳘र्व्वमात्मा᳘नमनुसं᳘चरति॥
</details>

<details><summary>मूलम् - श्रीधरादि</summary>

(स्त᳘) त᳘दाहुः॥  
(र्य᳘) य᳘दयं᳘ पुरो भु᳘वो ऽयं᳘ दक्षिणा᳘ व्विश्व᳘कर्मा ऽयं᳘ पश्चा᳘द्विश्व᳘व्यचा ऽइद᳘मुत्तरा᳘त्स्वरिय᳘मुप᳘रि मतिरि᳘ति सम्प्रति दि᳘शो ऽभ्यनूच्यन्ते᳘ ऽथ क᳘स्मादेना ऽअक्ष्णया देशेषू᳘पदधाती᳘ति प्राणा वै᳘ प्राणभृ᳘तस्ता य᳘त्सम्प्रति दि᳘श ऽउपदध्या᳘त्प्रागय᳘ᳫँ᳘ है᳘वायं᳘ प्राणः सं᳘चरेद᳘थ य᳘देना ऽएवमभ्यनूक्ताः᳘ सती᳘रक्ष्णया देशे᳘षूपद᳘धाति त᳘स्मादयं᳘ प्रागयं᳘ प्राणः स᳘न्नक्ष्णया स᳘र्व्वाण्य᳘ङ्गानि स᳘र्व्वमात्मा᳘नमनुसं᳘चरति॥
</details>

<details><summary>मूलम् - Weber</summary>

त᳘दाहुः॥  
य᳘दय᳘म् पुरो भु᳘वो ऽयं᳘ दक्षिणा᳘ विश्व᳘कर्माय᳘म् पश्चा᳘द्विश्व᳘व्यचा इद᳘मुत्तरात्स्वरिय᳘मुप᳘रि मतिरि᳘ति सम्प्रति दि᳘शो ऽभ्यनूच्यन्ते᳘ ऽथ क᳘स्मादेना अक्ष्णयादेशेषू᳘पदधाती᳘ति प्राणा वै᳘ प्राणभृ᳘तस्ता य᳘त्सम्प्रति दि᳘श उपदध्या᳘त्प्रागप᳘ᳫं᳘ हैॗवाय᳘म् प्राणः सं᳘चरेद᳘थ य᳘देना एवमभ्यनूक्ताः᳘ सती᳘रक्ष्णयादेशे᳘षूपद᳘धाति त᳘स्मादय᳘म् प्रागप᳘म् प्राणः स᳘न्नक्ष्णया स᳘र्वाण्यङ्गानि स᳘र्वमात्मा᳘नमनुसं᳘चरति॥
</details>

<details><summary>मूलम् - विस्वरम्</summary>

तदाहुः- यद् अयं पुरो भुवः । अयं दक्षिणा विश्वकर्मा । अयं पश्चाद्विश्वव्यचाः । इदमुत्तरात्स्वः । इयमुपरि मतिः, इति सम्प्रति दिशो ऽभ्यनूच्यन्ते । अथ कस्मादेना अक्ष्णया देशेषूपदधातीति । प्राणा वै प्राणभृतः । ता यत्सम्प्रति दिश उपदध्यात्- प्रागयं हैवायं प्राणः संचरेत् । अथ यदेना एवमभ्यनूक्ताः सतीरक्ष्णया देशेषूपदधाति- तस्मादयं प्रागयं प्राणः सन्नक्ष्णया सर्वाण्यङ्गानि, सर्वमात्मानमनुसंचरति ॥ २ ॥ 
</details>

<details><summary>सायणः</summary>

आग्नेयादिकोणदिग्भागेषु प्राणभृतां वक्ररीत्योपधानमाक्षिप्य समाधत्ते- **तदाहुर्यदयं पुरो भुव** इत्यादिना । 'सम्प्रति दिशः' सम्प्रतिपन्नाः प्रसिद्धाः प्रागादिपञ्चदिशः 'यत्' यदि ताः 'अभ्यनूच्यन्ते' प्रतिपाद्यन्ते 'अथ कस्मात्' कारणात् 'एनाः' प्राणभृतः 'अक्ष्णया' वक्रगत्या 'देशेषु' आग्नेयादिकोणेषु 'उपदधाति' इति । तथा च मन्त्रस्यासामर्थ्यप्रसङ्गः । 'प्राणा वै' इत्यादिपरिहारः । 'यत्' यदि 'ताः' प्राणभृतः 'सम्प्रति दिशः' प्रागादिमुख्यदिक्सम्बद्धा एव 'उपदध्यात्' । तर्ह्ययं शरीरमध्ये वर्तमानः 'प्राणः' 'प्रागयम्' ऊर्ध्वा ऽधोगतिरूपेणैव 'सञ्चरेत्' न पुनस्तिर्यग्गमनेन कृत्स्नदेहं व्याप्नुयात् । अत एतद्दोषपरिहाराय 'एवं' प्रागादिदिक्सम्बन्धितया 'अभ्यनूक्ताः सतीः' अपि यत् वक्रगत्या ऽऽग्नेयादिकोणेषूपदधाति 'तस्मात्' कारणात् 'अयं प्राणः' उच्छ्वासश्वासात्मना 'प्रागयम्' 'सन्' ऊर्ध्वाधोगतिको ऽपि वर्तमानः 'अक्ष्णया' वक्रगत्या 'सर्वाप्यङ्गानि' व्याप्नुवन् 'सर्वमात्मानम्' शरीरम् 'अनुसञ्चरति' सर्वतो व्याप्नोति ॥ २ ॥ 
</details>

<details><summary>Eggeling</summary>

2. Here now they say, 'Whereas in (the formulas) "This one, in front, the existent--this one, on the right, the all-worker--this one, behind, the all-embracer--this, on the left, heaven--this one, above, the mind"--they (these bricks) are defined as exactly opposite the quarters, why, then, does he lay down these (bricks) in sidelong places [^egg_67]?' Well, the Prāṇabhr̥taḥ are the vital airs; and if he were to place them exactly opposite the quarters, then this breath would only pass forward and backward; but inasmuch as he now lays down these (bricks) thus defined in sidelong places, therefore this breath, whilst being a backward and forward one, passes sideways along all the limbs and the whole body.

[^egg_67]: 19:1 That is to say, why does he not place them at the ends of the spines, but at the corners of the (square) body, i.e. in places intermediate between the lines running in the direction of the points of the compass? When speaking of the regions, or quarters, it should be borne in mind that they also include a fifth direction, viz. the perpendicular or vertical line (both upward and downward) at any given point of the plane.

</details>


## ०३


<details open><summary>विश्वास-प्रस्तुतिः</summary>

स᳘ ऽएष᳘ पशुर्य᳘दग्निः᳘॥  
सो᳘ ऽत्रैव स᳘र्व्वः कृत्स्नः सं᳘स्कृतस्त᳘स्य याः᳘ पुर᳘स्तादुपद᳘धाति तौ᳘ बाहू ऽअ᳘थ याः᳘ पश्चात्ते᳘ स᳘क्थ्याव᳘थ या म᳘ध्य ऽउपद᳘धाति स᳘ ऽआत्मा ता᳘ रेतःसि᳘चोर्व्वे᳘लयो᳘पदधाति पृष्ट᳘यो वै᳘ रेतःसि᳘चौ म᳘ध्यमु पृष्ट᳘यो मध्यतो᳘ ह्यय᳘मात्मा᳘[[!!]] सर्व्व᳘त ऽउ᳘पदधाति सर्व्व᳘तो᳘ ह्यय᳘मात्मा[[!!]]॥
</details>

<details><summary>मूलम् - श्रीधरादि</summary>

स᳘ ऽएष᳘ पशुर्य᳘दग्निः᳘॥  
सो᳘ ऽत्रैव स᳘र्व्वः कृत्स्नः सं᳘स्कृतस्त᳘स्य याः᳘ पुर᳘स्तादुपद᳘धाति तौ᳘ बाहू ऽअ᳘थ याः᳘ पश्चात्ते᳘ स᳘क्थ्याव᳘थ या म᳘ध्य ऽउपद᳘धाति स᳘ ऽआत्मा ता᳘ रेतःसि᳘चोर्व्वे᳘लयो᳘पदधाति पृष्ट᳘यो वै᳘ रेतःसि᳘चौ म᳘ध्यमु पृष्ट᳘यो मध्यतो᳘ ह्यय᳘मात्मा᳘[[!!]] सर्व्व᳘त ऽउ᳘पदधाति सर्व्व᳘तो᳘ ह्यय᳘मात्मा[[!!]]॥
</details>

<details><summary>मूलम् - Weber</summary>

स᳘ एष᳘ पशुर्य᳘दग्निः᳟॥  
सो᳘ ऽत्रैव स᳘र्वः कृत्स्नः स᳘ᳫं᳘स्कृतस्त᳘स्य याः᳘ पुर᳘स्तादुपद᳘धाति तौ᳘ बाहू अ᳘थ याः᳘ पश्चात्ते᳘ सक्थय्:!वथ या म᳘ध्य उपद᳘धाति स᳘ आत्मा ता᳘ रेतःसि᳘चोर्वे᳘लयो᳘पदधाति पृष्ट᳘यो वै᳘ रेतःसि᳘चौ म᳘ध्यमु पृष्ट᳘यो मध्यतो ह्य᳘य᳘मात्मा᳘ सर्व᳘त उ᳘पदधाति सर्व᳘तो ह्यय᳘मात्मा᳟॥
</details>

<details><summary>मूलम् - विस्वरम्</summary>

स एष पशुर्यदग्निः । सो ऽत्रैव सर्वः कृत्स्नः संस्कृतः । तस्य याः पुरस्तादुपदधाति- तौ बाहू । अथ याः पश्चात् ते सक्थ्यौ । अथ या मध्य ऽउपदधाति- स आत्मा । ता रेतःसिचोर्वेलयोपदधाति । पृष्टयो वै रेतःसिचौ । मध्यमु पृष्टयः । मध्यतो ह्ययमात्मा । सर्वत उपदधाति । सर्वतो ह्ययमात्मा ॥ ३ ॥ 
</details>

<details><summary>सायणः</summary>

प्राणभृदुपधानं पशुत्वसम्पत्त्या स्तौति- **स एष पशुरि**ति । चित्यो ऽग्निः- इति यत् 'स एष पशुः' 'सः' च 'अत्रैव' प्राणभृदुपधाने 'सर्वः' निरवशेषः 'कृत्स्नः' सम्पूर्णावयवः 'सस्कृतः' निष्पादितो भवति । पशुरूपतां सम्पादयति- **तस्य याः पुरस्तादि**ति । बाहुद्वय-पादद्वय-मध्यशरीरभेदेन पञ्चावयवात्मकः पशुः । अत्र च पूर्वदिश्युपहिताः प्राणभृतो 'बाहू' । 'पश्चाद्' उपहिताः प्राणभृतस्तु 'सक्थ्यौ' सक्थ्युपलक्षितौ पादौ । 'अथ या मध्ये' उपधीयन्ते 'स आत्मा' मध्यदेहः । स्थानविशेषसम्बन्धेनापि ताद्रूप्यं प्रतिपादयति- **रेतःसिचोर्वेलये**ति । एतदुक्तार्थम् । **सर्वतो ह्ययमात्मे**ति । सर्वाभिर्दिग्भिः परिच्छिन्नो ऽयं मध्यदेह इत्यर्थः ॥ ३ ॥ 
</details>

<details><summary>Eggeling</summary>

3. Now that Agni (the altar) is an animal, and (as such) he is even now made up whole and entire,--those (bricks) which he lays down in front are his fore-feet, and those behind are his thighs; and those

which he places in the middle are that body of his. He places these in the region of the two retaḥsic (bricks), for the retaḥsic are the ribs, and the ribs are the middle, and that body is in the middle (of the limbs). He places them all round, for that body extends all round.
</details>


## ०४


<details open><summary>विश्वास-प्रस्तुतिः</summary>

त᳘दाहुः॥  
(र्य) यत्पू᳘र्व्वेषु गणेष्वे᳘कैकᳫँ᳭ स्तो᳘ममे᳘कैकं पृष्ठ᳘मुपद᳘धात्य᳘थ क᳘स्माद᳘त्र द्वौ स्तो᳘मौ द्वे᳘ पृष्ठे ऽउ᳘पदधाती᳘त्यात्मा वा᳘ ऽअस्यैष᳘ ऽआत्मा᳘नं तद᳘ङ्गानां ज्ये᳘ष्ठं व्व᳘रिष्ठं व्वी᳘र्य᳘वत्तमं करोति त᳘स्मादय᳘मात्मा᳘ ऽङ्गानां ज्ये᳘ष्ठो व्व᳘रिष्ठो व्वी᳘र्यवत्तमः[[!!]]॥
</details>

<details><summary>मूलम् - श्रीधरादि</summary>

त᳘दाहुः॥  
(र्य) यत्पू᳘र्व्वेषु गणेष्वे᳘कैकᳫँ᳭ स्तो᳘ममे᳘कैकं पृष्ठ᳘मुपद᳘धात्य᳘थ क᳘स्माद᳘त्र द्वौ स्तो᳘मौ द्वे᳘ पृष्ठे ऽउ᳘पदधाती᳘त्यात्मा वा᳘ ऽअस्यैष᳘ ऽआत्मा᳘नं तद᳘ङ्गानां ज्ये᳘ष्ठं व्व᳘रिष्ठं व्वी᳘र्य᳘वत्तमं करोति त᳘स्मादय᳘मात्मा᳘ ऽङ्गानां ज्ये᳘ष्ठो व्व᳘रिष्ठो व्वी᳘र्यवत्तमः[[!!]]॥
</details>

<details><summary>मूलम् - Weber</summary>

त᳘दाहुः॥  
यत्पू᳘र्वेषु गणेष्वे᳘कैकᳫं स्तो᳘ममे᳘कैकम् पृष्ठ᳘मुपद᳘धात्य᳘थ क᳘स्माद᳘त्र द्वौ स्तो᳘मौ द्वे᳘ पृष्ठे उ᳘पदधाती᳘त्यात्मा वा᳘ अस्यैष᳘ आत्मा᳘नं तद᳘ङ्गानां ज्ये᳘ष्ठं व᳘रिष्ठं वीर्य᳘वत्तमं करोति त᳘स्मादय᳘मात्मा᳘ङ्गानां ज्येष्ठो व᳘रिष्ठो वीर्य᳘वत्तमः॥
</details>

<details><summary>मूलम् - विस्वरम्</summary>

तदाहुः- यत्पूर्वेषु गणेष्वेकैकं स्तोममेकैकं पृष्ठमुपदधाति । अथ कस्मादत्र द्वौ स्तोमौ, द्वे पृष्ठे उपदधातीति । आत्मा वा ऽअस्यैषः । आत्मानं तदङ्गानां ज्येष्ठं वरिष्ठं वीर्यवत्तमं करोति । तस्मादयमात्मा ऽङ्गानां ज्येष्ठो वरिष्ठो वीर्यवत्तमः ॥ ४ ॥ 
</details>

<details><summary>सायणः</summary>

अन्तिममन्त्रे स्तोमद्वयपृष्ठद्वयप्रतिपादनरूपस्य विशेषस्य प्रश्नपूर्वकं प्रयोजनं कथयति- **तदाहुरि**ति । 'तत्' तत्र प्राणभृद्विषये 'पूर्वेषु' प्रागादिदिक्षूपधेयेषु चतुर्षु मन्त्र 'गणेषु' त्रिवृदादिम् 'एकैकं-स्तोमम्' रथन्तरादिकम् 'एकैकं पृष्ठम्' उपदधाति । अत्रान्तिमे तु 'कस्मात्' कारणात्त्रिणवत्रयस्त्रिंशाविति स्तोमद्वयम्, शाक्वररैवते इति पृष्ठसामद्वयं च 'उपदधाति' इति प्रश्नः । **आत्मा वै** इति तस्योत्तरम् । 'अस्य' अग्नेः 'एषः' अन्तिमो गणः 'आत्मा वै' मध्यमशरीरं खलु 'तत्' तेन स्तोमपृष्ठयोर्द्वैगुण्येनाङ्गेभ्यः सकाशादङ्गिनम् 'आत्मानम्' मध्यदेहम् 'ज्येष्ठम्' प्रवृद्धतमम् 'वरिष्ठम्' वरतमम्, अत एव 'वीर्यवत्तमम्' बलवत्तममतिशयितसामर्थ्योपेतं च 'करोति' । **तस्मादयमि**ति । लोकप्रसिद्ध्या उक्तार्थनिगमनम् ॥ ४ ॥ 
</details>

<details><summary>Eggeling</summary>

4. Here now they say, 'Whereas in the first (four) sets he lays down a single stoma and a single pr̥shṭḥa each time, why, then, does he lay down here (in the centre) two stomas and two pr̥shṭḥas?' Well, this (central set) is his (Agni's) body: he thus makes the body (trunk) the best, the largest, the most vigorous of limbs [^egg_68]; whence that body is the best, the largest, and most vigorous of limbs.

[^egg_68]: 20:1 Or,--better, larger, and more vigorous than the limbs.

</details>


## ०५


<details open><summary>विश्वास-प्रस्तुतिः</summary>

(स्त᳘) त᳘दाहुः॥  
कथ᳘मस्यै᳘षो ऽग्निः स᳘र्व्वः कृत्स्न ऽइ᳘ष्टकायामिष्टकायाᳫँ᳭ सं᳘स्कृतो भवती᳘ति मज्जा य᳘जुरस्थी᳘ष्टका माᳫँ᳭सᳫँ᳭ सा᳘दनं त्वक्सू᳘ददोहा लो᳘म पु᳘रीषस्य य᳘जुर᳘न्नं पु᳘रीषमेव᳘मु हास्यै᳘षो ऽग्निः स᳘र्व्वः कृत्स्न ऽइ᳘ष्टकायामिष्टकायाᳫँ᳭ सं᳘स्कृतो भवति॥
</details>

<details><summary>मूलम् - श्रीधरादि</summary>

(स्त᳘) त᳘दाहुः॥  
कथ᳘मस्यै᳘षो ऽग्निः स᳘र्व्वः कृत्स्न ऽइ᳘ष्टकायामिष्टकायाᳫँ᳭ सं᳘स्कृतो भवती᳘ति मज्जा य᳘जुरस्थी᳘ष्टका माᳫँ᳭सᳫँ᳭ सा᳘दनं त्वक्सू᳘ददोहा लो᳘म पु᳘रीषस्य य᳘जुर᳘न्नं पु᳘रीषमेव᳘मु हास्यै᳘षो ऽग्निः स᳘र्व्वः कृत्स्न ऽइ᳘ष्टकायामिष्टकायाᳫँ᳭ सं᳘स्कृतो भवति॥
</details>

<details><summary>मूलम् - Weber</summary>

त᳘दाहुः॥  
कथ᳘मस्यैॗषो ऽग्निः स᳘र्वः कृत्स्न इ᳘ष्टकायामिष्टकायाᳫं स᳘ᳫं᳘स्कृतो भवती᳘ति मज्जा य᳘जुरस्थी᳘ष्टका मांसᳫं सा᳘दनं त्वक्सू᳘ददोहा लो᳘म पु᳘रीषस्य य᳘जुर᳘न्नम् पु᳘रीषमेव᳘मु हास्यैॗषो ऽग्निः स᳘र्वः कृत्स्न इ᳘ष्टकायामिष्टकायाᳫं स᳘ᳫं᳘स्कृतो भवति॥
</details>

<details><summary>मूलम् - विस्वरम्</summary>

तदाहुः- कथमस्यैषो ऽग्निः सर्वः कृत्स्न इष्टकायामिष्टकायां संस्कृतो भवतीति । मज्जा यजुः, अस्थीष्टका, मांसं सादनम्, त्वक् सूददोहाः, लोम पुरीषस्य यजुः, अन्नं पुरीषम्- एवम् हास्यैषो ऽग्निः सर्वः कृत्स्न इष्टकायामिष्टकायां संस्कृतो भवति ॥ ५ ॥ 
</details>

<details><summary>सायणः</summary>

प्रतीष्टकं कृत्स्नस्याग्नेः संस्कृतिं प्रश्नपूर्वकमुपपादयति- **तदाहुरि**ति । 'अस्य' यजमानस्य ॥ ५ ॥ 
</details>

<details><summary>Eggeling</summary>

5. Here now they say, 'How does that Agni of his become made up whole and entire in brick after brick?'--Well, the formula is the marrow, the brick the bone, the settling the flesh, the sūdadohas the skins, the formula of the purīsha (fillings of earth) the hair, and the purīsha the food: and thus indeed that Agni of his becomes made up whole and entire in brick after brick.
</details>


## ०६


<details open><summary>विश्वास-प्रस्तुतिः</summary>

स᳘ ऽएष᳘ सार्व्वायु᳘षो ऽग्निः[[!!]]॥  
स यो᳘ हैत᳘मेव᳘ᳫँ᳘ सार्व्वायुष᳘मग्निं व्वे᳘द स᳘र्व्वᳫँ᳭ हैवा᳘युरेति॥
</details>

<details><summary>मूलम् - श्रीधरादि</summary>

स᳘ ऽएष᳘ सार्व्वायु᳘षो ऽग्निः[[!!]]॥  
स यो᳘ हैत᳘मेव᳘ᳫँ᳘ सार्व्वायुष᳘मग्निं व्वे᳘द स᳘र्व्वᳫँ᳭ हैवा᳘युरेति॥
</details>

<details><summary>मूलम् - Weber</summary>

स᳘ एष᳘ सार्वायुॗषो ऽग्निः᳟॥  
स यो᳘ हैत᳘मेवᳫं सार्वायुष᳘मग्निं वे᳘द स᳘र्वᳫं हैवा᳘युरेति॥
</details>

<details><summary>मूलम् - विस्वरम्</summary>

स एष सार्वायुषो ऽग्निः । स यो हैतमेवं सार्वायुषमग्निं वेद । सर्वं हैवायुरेति ॥ ६ ॥ 
</details>

<details><summary>सायणः</summary>

स इति । 'स एषः' चित्यः 'अग्निः' 'सार्वायुषः' सर्वस्यापि यावज्जीवनं प्राणात्मत्वेन, यस्य स तथोक्तः । **स यो हैतमि**ति । तद्वेदितुः फलम् ॥ ६ ॥ 
</details>

<details><summary>Eggeling</summary>

6. That Agni is possessed of all vital power: verily, whosoever knows that Agni to be possessed of all vital power (āyus), attains his full measure of life (āyus).
</details>


## ०७


<details open><summary>विश्वास-प्रस्तुतिः</summary>

(त्य) अथा᳘तः समञ्चनप्रसारण᳘स्यैव[[!!]]॥  
सं᳘चितᳫँ᳭ है᳘के समञ्चनप्रसारणेने᳘त्यभि᳘मृशन्ति पशु᳘रेष यदग्निर्यदा[[!!]] वै᳘ पशुर᳘ङ्गानि सं चा᳘ञ्चति प्र᳘ च सार᳘यत्य᳘थ स तै᳘र्व्वी᳘र्यं करोति॥
</details>

<details><summary>मूलम् - श्रीधरादि</summary>

(त्य) अथा᳘तः समञ्चनप्रसारण᳘स्यैव[[!!]]॥  
सं᳘चितᳫँ᳭ है᳘के समञ्चनप्रसारणेने᳘त्यभि᳘मृशन्ति पशु᳘रेष यदग्निर्यदा[[!!]] वै᳘ पशुर᳘ङ्गानि सं चा᳘ञ्चति प्र᳘ च सार᳘यत्य᳘थ स तै᳘र्व्वी᳘र्यं करोति॥
</details>

<details><summary>मूलम् - Weber</summary>

अथा᳘तः समञ्चनप्रसारण᳘स्यैव᳟॥  
सं᳘चितᳫं है᳘के समञ्चनप्रसारणेने᳘त्यभि᳘मृशन्ति पशु᳘रेष य᳘दग्नि᳘र्यदा वै पशुर᳘ङ्गानि सं चा᳘ञ्चति प्र᳘ च सार᳘यत्य᳘थ स तैॗर्वीर्यं करोति॥
</details>

<details><summary>मूलम् - विस्वरम्</summary>

अथातः समञ्चनप्रसारणस्यैव । संचितं हैके समञ्चनप्रसारणेनेत्यभिमृशन्ति । पशुरेष यदग्निः । यदा वै पशुरङ्गानि सं चाञ्चति, प्र च सारयति- अथ तैर्वीर्यं करोति ॥ ७ ॥ 
</details>

<details><summary>सायणः</summary>

सुपर्णरूपस्य चित्याग्ने  'समञ्चनं' संकोचः 'प्रसारणम्' प्रस्तारस्तद्धेतुतया प्राणभृदुपधानं स्तोतुमुपक्रमते- **अथातः समञ्चनप्रसारणस्यैवे**ति । यतः पक्षिरूपस्य चित्याग्नेः पक्षसङ्कोचनरूपं समञ्चनम्, तत्प्रसारणं च; उभयमपि सम्पादयितव्यम् अतः कारणात्तदुभयस्य विचारः क्रियत इत्यर्थः । तत्रैकीयं मतमुपन्यस्यति- तं 'सञ्चितम्' अग्निम् 'समञ्चनप्रसारण'-प्रतिपादकेन 'इति' अनेन वक्षमाणमन्त्रेण 'अभिमृशन्ति' अभितः संस्पृशन्ति । समञ्चनप्रसारणयोर्वीर्यहेतुतया ऽवश्योत्पाद्यतामाह- **पशुरेष** इति । अग्नेः पशुरूपता प्रागुक्ता (श. प. ६ । २ । १ । १२ ।) । लोके हि 'पशुर्यदा' स्वकीयानि 'अङ्गानि' 'सम्' 'अञ्चति' 'प्र च सारयति' सङ्कुचितानि, प्रसारितानि च कर्तुं शक्नोतीत्यर्थः । 'अथ' अनन्तरमेव 'सः' पशुः 'तैः' समञ्चनप्रसारणोपेतैरङ्गैः 'वीर्यम्' स्वव्यापारं 'करोति' कर्तुं प्रभवति । अतो ऽग्निः पशुः- इति तस्यापि समञ्चनप्रसारणवत्त्वं सम्पादनीयम् ॥ ७ ॥ 
</details>

<details><summary>Eggeling</summary>

7. Now, then, as to the contraction and expansion (of the body). Now some cause the built (altar) in this way [^egg_69] to be possessed of (the power of) contraction and expansion: that Agni indeed is an animal;

[^egg_69]: 20:2 Viz. by touching, or stroking along, the layer of the altar, and muttering the subsequent formulas.

and when an animal contracts and expands its limbs, it develops strength by them.
</details>


## ०८


<details open><summary>विश्वास-प्रस्तुतिः</summary>

संव्वत्स᳘रो ऽसि परिवत्स᳘रो ऽसि॥  
(सी) इदावत्स᳘रो ऽसीद्वत्स᳘रो ऽसि व्वत्स᳘रो ऽसि॥ उष᳘सस्ते कल्पन्तामहोरात्रा᳘स्ते कल्पन्तामर्धमासा᳘स्ते कल्पन्तां मा᳘सास्ते कल्पन्तामृत᳘वस्ते कल्पन्ताᳫँ᳭ संव्वत्सर᳘स्ते कल्पताम्॥ प्रे᳘त्या ऽए᳘त्यै सं चा᳘ञ्च प्र᳘ च सारय॥ सुपर्णाचि᳘दसि त᳘या देवत᳘या ऽङ्गिरस्व᳘द्ध्रुवः᳘ सीदेति[[!!]]॥
</details>

<details><summary>मूलम् - श्रीधरादि</summary>

संव्वत्स᳘रो ऽसि परिवत्स᳘रो ऽसि॥  
(सी) इदावत्स᳘रो ऽसीद्वत्स᳘रो ऽसि व्वत्स᳘रो ऽसि॥ उष᳘सस्ते कल्पन्तामहोरात्रा᳘स्ते कल्पन्तामर्धमासा᳘स्ते कल्पन्तां मा᳘सास्ते कल्पन्तामृत᳘वस्ते कल्पन्ताᳫँ᳭ संव्वत्सर᳘स्ते कल्पताम्॥ प्रे᳘त्या ऽए᳘त्यै सं चा᳘ञ्च प्र᳘ च सारय॥ सुपर्णाचि᳘दसि त᳘या देवत᳘या ऽङ्गिरस्व᳘द्ध्रुवः᳘ सीदेति[[!!]]॥
</details>

<details><summary>मूलम् - Weber</summary>

संवत्सॗरो ऽसि परिवत्सॗरो ऽसि॥  
इदावत्सॗरो ऽसीद्वत्सॗरो ऽसि वत्सॗरो ऽसि उष᳘सस्ते कल्पन्तामहोरात्रा᳘स्ते कल्पन्तामर्धमासा᳘स्ते कल्पन्ताम् मा᳘सास्ते कल्पन्तामृत᳘वस्ते कल्पन्ताᳫं संवत्सर᳘स्ते कल्पताम् प्रे᳘त्या ए᳘त्यै सं चा᳘ञ्च प्र᳘ च सारय सुपर्णाचि᳘दसि त᳘या देवत᳘याङ्गिरस्व᳘द्ध्रुवः᳘ सीदे᳘ति॥
</details>

<details><summary>मूलम् - विस्वरम्</summary>

**"संवत्सरो ऽसि, परिवत्सरो ऽसि, इदावत्सरो ऽसि, इद्वत्सरो ऽसि, वत्सरो ऽसि । उषसस्ते कल्पन्ताम् । अहोरात्रास्ते कल्पन्ताम् । अर्धमासास्ते कल्पन्ताम् । मासास्ते कल्पन्ताम् । ऋतवस्ते कल्पन्ताम् । संवत्सरस्ते कल्पताम् । प्रेत्यै, एत्यै, सं चाञ्च । प्र च सारय । सुपर्णचिदसि तया देवतया ऽङ्गिरस्वद्ध्रुवः सीद"**- (वा० सं० २७ । ४५) इति ॥ ८ ॥ 
</details>

<details><summary>सायणः</summary>

अभिमर्शनमन्नम् 'इति'-शब्दनिर्दिष्टं पठन्ति- **संवत्सरो ऽसी**ति । संवत्सर-परिवत्सरादिशब्दाः प्रभवादिषु पञ्चसु वत्सरेषु सङ्केतिताः । हे अग्ने ! त्वम् 'संवत्सरो ऽसि' यथा संवत्सरादयः सम्पूर्णावयवाः; त्वमपि सम्पूर्णावयवत्वात्तद्रूपो ऽसीत्यर्थः । तथा च संवत्सराद्यात्मनः 'ते' तव अवयवभूताः 'उषसः' उषःकालाः 'कल्पन्ताम्' समर्था भवन्तु । अहानि च रात्रयश्च 'अहोरात्राः' "अहःसर्वैकदेश"- (पा. सू. ५ । ४ । ८७) इत्यादिना अच् समासान्तः । "रात्राह्नाहाः पुंसि"- (पा. सू. २ । ४ । २९) इति पुँल्लिङ्गता । अहोरात्रपक्षमासर्तुरूपास्त्वदीयावयवाः स्वस्वव्यापारसमर्था भवन्तु । तत्समुदायात्मकस्तद्रूपः 'संवत्सरः' च 'कल्पताम्' समर्थो भवतु । किमर्थमेषां सामर्थ्यमिति तत्राह- 'प्रेत्यै' प्रगमनाय सम्यग् 'अञ्च' । 'एत्यै' आगमनाय 'प्रसारय च' अवयवैः समञ्चनम्, प्रसारणं च कुर्वित्यर्थः । हे अग्ने ! त्वम् 'सुपर्णचिदसि' सुपर्णो गरुत्मान् तदाकृत्या चीयमानो भवसि । 'तया देवतया' इत्यादि गतम् । अग्नेरभिधेयत्वाद् 'ध्रुवः' इति पुँल्लिङ्गत्वम् ॥ ८ ॥ 
</details>

<details><summary>Eggeling</summary>

8. [Vāj. S. XXVII, 45] 'Thou art Saṁvatsara,--thou art Parivatsara,--thou art Idāvatsara,--thou art Idvatsara,--thou art Vatsara,--May thy dawns prosper [^egg_70]!--may thy days and nights prosper!--may thy half-months prosper!--may thy months prosper!--may thy seasons prosper!--may thy year prosper!--For going and coming contract and expand thyself!--Of Eagle-build thou art: by that deity, Aṅgiras-like, lie thou steady [^egg_71]!'

[^egg_70]: 21:1 Or, perhaps, 'may the dawns chime in (fit in) with thee!'

[^egg_71]: 21:2 For this last part of the formula ('by that deity,' &c.), the so-called settling-formula, see part iii, p. 307, note 1.

</details>


## ०९


<details open><summary>विश्वास-प्रस्तुतिः</summary>

(त्य᳘) अ᳘पि ह स्माह शा᳘ट्यायनिः॥  
स्फो᳘टतोर्है᳘कः पक्ष᳘योरु᳘पशुश्रावैते᳘नाभि᳘मृष्टस्य त᳘स्मादेनमेते᳘ना᳘भ्येव᳘ मृशेदिति[[!!]]॥
</details>

<details><summary>मूलम् - श्रीधरादि</summary>

(त्य᳘) अ᳘पि ह स्माह शा᳘ट्यायनिः॥  
स्फो᳘टतोर्है᳘कः पक्ष᳘योरु᳘पशुश्रावैते᳘नाभि᳘मृष्टस्य त᳘स्मादेनमेते᳘ना᳘भ्येव᳘ मृशेदिति[[!!]]॥
</details>

<details><summary>मूलम् - Weber</summary>

अ᳘पि ह स्माह शा᳘ट्यायनिः॥  
स्फो᳘टतोर्है᳘कः पक्ष᳘योरु᳘पशुश्रावैते᳘नाभि᳘मृष्टस्य त᳘स्मादेनमेते᳘नाॗभ्येव᳘ मृशेदि᳘ति॥
</details>

<details><summary>मूलम् - विस्वरम्</summary>

अपि ह स्माह शाट्यायनिः । स्फोटतोर्हैकः पक्षयोरुपशुश्राव- एतेनाभिमृष्टस्य । तस्मादेतेनाभ्येव मृशेदिति ॥ ९ ॥ 
</details>

<details><summary>सायणः</summary>

एतदेकीयं मतं शाट्यायनेरप्यभिमतमित्याह- **अपि ह स्माहे**ति । 'शाट्यायनिः' अप्येवमेव 'आह स्म' । स्फोटतोरित्यादि तद्वाक्यम्, “संवत्सरो ऽसि परिवत्सरो ऽसि" इत्यनेन मन्त्रेणाभिमृष्टस्य चित्यस्याग्नेः 'स्फोटतोः' स्फुटनस्वभावयोः वियति वीज्यमानत्वेन प्रकटीभावमापन्नयोः 'पक्षयोः' स्वरूपम् 'एकः' कश्चित्साधारणो जनः 'उपशुश्राव' अभिमर्शनजनितसामर्थ्योपेताविमौ पक्षाविति ज्ञातवान् । 'तस्मात्' कारणाद् 'एतेन'- एव मन्त्रेण 'एनम्' अग्निम् 'अभिमृशेत्' । 'इति'- शब्दः शाट्यायनिवाक्यपरिसमाप्तौ ॥ ९ ॥ 
</details>

<details><summary>Eggeling</summary>

9. Śāṭyāyani also once said, 'Some one heard (the sound) [^egg_72] of the cracking wings of the (altar)-when touched with this (formula): let him therefore by all means touch it therewith!'

[^egg_72]: 21:3 Harisvāmin (Ind. Off. MS. 657) seems to supply 'śabdam;' the sound of the cracking being taken as a sign of the powerful effect of the formula. Unfortunately, however, the MS. of the commentary is hopelessly incorrect.

</details>


## १०


<details open><summary>विश्वास-प्रस्तुतिः</summary>

(त्य᳘) अ᳘थ ह स्माह स्वर्जि᳘न्नाग्नजितः᳘॥  
(तो) नग्नजि᳘द्वा गा᳘न्धारः प्राणो वै᳘ समञ्चनप्रसारणं य᳘स्मिन्वा ऽअ᳘ङ्गे प्राणो भ᳘वति तत्सं चा᳘ञ्चति प्र᳘ च सारयति सं᳘चितमे᳘वैनं बहि᳘ष्टादभ्य᳘न्यात्त᳘दस्मिन्प्राण᳘ᳫँ᳘ समञ्चनप्रसारणं᳘ दधाति त᳘था सं चा᳘ञ्चति प्र᳘ च सार᳘यती᳘ति तद᳘हैव᳘ समञ्चनप्रसारणं यत्स त᳘दुवा᳘च राजन्य᳘बन्धुरिव᳘ त्वेव त᳘दुवाच यन्नु᳘ शतं कृत्वो᳘ ऽथो सह᳘स्रं बहि᳘ष्टादभ्यन्युर्न वै᳘ त᳘स्मिँस्ते᳘ प्राणं᳘ दध्युर्यो वा᳘ ऽआत्म᳘न्प्राणः स᳘ ऽएव᳘ प्राणस्तद्य᳘त्प्राणभृ᳘त ऽउपद᳘धाति त᳘दस्मिन्प्राण᳘ᳫँ᳘ समञ्चनप्रसारणं᳘ दधाति त᳘था सं चा᳘ञ्चति प्र᳘ च सारयत्य᳘थ लोकम्पृणे ऽउ᳘पदधात्यस्या᳘ᳫँ᳘ स्रक्त्यां त᳘योरुप᳘रि ब᳘न्धुः पुरीषं[[!!]] नि᳘वपति त᳘स्योप᳘रि ब᳘न्धुः॥
</details>

<details><summary>मूलम् - श्रीधरादि</summary>

(त्य᳘) अ᳘थ ह स्माह स्वर्जि᳘न्नाग्नजितः᳘॥  
(तो) नग्नजि᳘द्वा गा᳘न्धारः प्राणो वै᳘ समञ्चनप्रसारणं य᳘स्मिन्वा ऽअ᳘ङ्गे प्राणो भ᳘वति तत्सं चा᳘ञ्चति प्र᳘ च सारयति सं᳘चितमे᳘वैनं बहि᳘ष्टादभ्य᳘न्यात्त᳘दस्मिन्प्राण᳘ᳫँ᳘ समञ्चनप्रसारणं᳘ दधाति त᳘था सं चा᳘ञ्चति प्र᳘ च सार᳘यती᳘ति तद᳘हैव᳘ समञ्चनप्रसारणं यत्स त᳘दुवा᳘च राजन्य᳘बन्धुरिव᳘ त्वेव त᳘दुवाच यन्नु᳘ शतं कृत्वो᳘ ऽथो सह᳘स्रं बहि᳘ष्टादभ्यन्युर्न वै᳘ त᳘स्मिँस्ते᳘ प्राणं᳘ दध्युर्यो वा᳘ ऽआत्म᳘न्प्राणः स᳘ ऽएव᳘ प्राणस्तद्य᳘त्प्राणभृ᳘त ऽउपद᳘धाति त᳘दस्मिन्प्राण᳘ᳫँ᳘ समञ्चनप्रसारणं᳘ दधाति त᳘था सं चा᳘ञ्चति प्र᳘ च सारयत्य᳘थ लोकम्पृणे ऽउ᳘पदधात्यस्या᳘ᳫँ᳘ स्रक्त्यां त᳘योरुप᳘रि ब᳘न्धुः पुरीषं[[!!]] नि᳘वपति त᳘स्योप᳘रि ब᳘न्धुः॥
</details>

<details><summary>मूलम् - Weber</summary>

अ᳘थ ह स्माह स्वर्हि᳘न्नाग्नजितः᳟॥  
नग्नजि᳘द्वा गा᳘न्धारः प्राणो वै᳘ समञ्चनप्रसारणं य᳘स्मिन्वा अ᳘ङ्गे प्राणो भ᳘वति तत्सं चाञ्चति प्र᳘ च सारयति सं᳘चितमेॗवैनम् बहि᳘ष्टादभ्य᳘न्यात्त᳘दस्मिन्प्राण᳘ᳫं᳘ [^wbr_1] समञ्चनप्रसारणं᳘ दधाति त᳘था सं चा᳘ञ्चति प्र᳘ च सार᳘यती᳘ति तद᳘हैव᳘ समञ्चनप्रसारणं यत्स त᳘दुवा᳘च राजन्य᳘बन्धुरिवॗ त्वेव त᳘दुवाच यन्नु᳘ शतं कृत्वो᳘ ऽथो सह᳘स्रम् बहि᳘ष्टादभ्यन्युर्न वै᳘ त᳘स्मिंस्ते᳘ प्राणं᳘ दध्युर्यो वा᳘ आत्म᳘न्प्राणः स᳘ एव᳘ प्राणस्तद्य᳘त्प्राणभृ᳘त उपद᳘धाति त᳘दस्मिन्प्राण᳘ᳫं᳘ समञ्चनप्रसारणं᳘ दधाति त᳘था सं चा᳘ञ्चति प्र᳘ च सारयत्य᳘थ लोकम्पृणे उ᳘पदधात्यस्या᳘ᳫं᳘ स्रक्त्यां त᳘योरुप᳘रि ब᳘न्धुः पु᳘रीषं नि᳘वपति त᳘स्योप᳘रि ब᳘न्धुः॥  

[^wbr_1]: बहि᳘ष्ठा A. बहि᳘ष्वा॰ B in the first instance, बहि᳘ष्का in the second.

</details>

<details><summary>मूलम् - विस्वरम्</summary>

अथ ह स्माह स्वर्जिन्नाग्नजितो, नग्नजिद्वा गान्धारः । प्राणो वै समञ्चनप्रसारणम् । यस्मिन्वा ऽअङ्गे प्राणो भवति- तत्सं चाञ्चति, प्र च सारयति । संचितमेवैनं बहिष्टादभ्यन्यात् । तदस्मिन् प्राणं समञ्चनप्रसारणं दधाति । तथा सं चाञ्चति, प्र च सारयति- इति । तदहैव समञ्चनप्रसारणं- यत् स तदुवाच । राजन्यबन्धुरिव त्वेव तदुवाच । यन्तु शतं कृत्वो ऽथो सहस्रं बहिष्टादभ्यन्युः- न वै तस्मिंस्ते प्राणं दध्युः । यो वा ऽआत्मन्प्राणः- स एव प्राणः । तद्यत् प्राणभृत उपदधाति- तदस्मिन्प्राणं समञ्चनप्रसारणं दधाति । तथा सं चाञ्चति, प्र च सारयति । अथ लोकंपृणे ऽउपदधाति- अस्यां स्रक्त्याम् । तयोरुपरि बन्धुः । पुरीषं निवपति । तस्योपरि बन्धुः ॥ १० ॥ 

**इत्याहवनीयाग्निचित्यायां पञ्चचितिकायां प्रथमा चितिः ।** 
</details>

<details><summary>सायणः</summary>

पक्षान्तरमाह- **अथ ह स्माह स्वर्जिदि**ति । नग्नजितः पुत्रः 'स्वर्जित्'- नामा अथवा गन्धारेषु भवो नग्नजिदेव राजा वक्ष्यमाणपक्षस्य प्रवक्ता । **प्राणो वा** इत्यादि । 'प्राणः' एव हि समञ्चनप्रसारणात्मकः, तद्धेतुत्वात् । एतदेव तादात्म्यं प्रतिपादयति- **यस्मिन्वा** इति । 'यस्मिन्' खलु 'अङ्गे' 'प्राणो भवति' 'तत्' अङ्गम् 'समञ्चति' च 'प्रसारयति च' आकुञ्चनप्रसारणसमर्थं भवतीत्यर्थः । तथा सति 'सञ्चितमेवैनम्' अग्निम् 'बहिष्टाद्' बाह्यदेशादागत्य 'अभ्यन्यात्' पर्युच्छ्वासं कुर्यात् । 'तत्' तेन समञ्चनप्रसारणात्मकं 'प्राणम्' स्थापितवान् भवति । 'तथा' च सो ऽग्निः समञ्चनप्रसारणसमर्थो भवति, न पुनरुक्तमन्त्राभिमर्शनं कर्तव्यमिति, नाग्निजितस्य पक्ष उपन्यस्तः ॥ 

तमेतं दूषयति- **तदहैवे**ति । 'तत्' एव "संवत्सरो ऽसि"- इति मन्त्राभिमर्शनरूपमेव प्रागुक्तं 'समञ्चनप्रसारणम्' अनन्तरोक्तं न भवति; इत्येवकारार्थः । तत्र दूषणमाह- **यत्स तदुवाचे**ति । 'स' नाग्नजित् स्वर्जिद्वा 'यत्' प्रागुक्तवान्, एतदेवोद्घाटयति- **राजन्ये**ति । राजन्याधम इव यथा वक्ति तथा तदभ्यननरूपं समञ्चनप्रसारणमुक्तवान् । एतदेवोद्घाटयति- **यन्नु शतमि**ति । 'बहिष्टात्' बाह्यदेशादागत्य 'यन्नु' यमेव पदार्थम् शतवारं सहस्रवारं वा 'अभ्यन्युः' अभितः पर्युच्छ्वासभाजं कुर्युः जनाः । 'न' खलु 'तस्मिन्' पदार्थे ते 'प्राणम्' 'दध्युः' स्थापयेयुः, अतो ऽभ्यननेन यत्प्राणस्थापनं प्रागुदीरितं तदसङ्गतमित्यर्थः । ननु चित्याग्नेः पक्षपुच्छादावपि प्राणेन भवितव्यं तस्य क उपाय इत्यत आह- **यो वा आत्मन्नि**ति । 'यः' खलु आत्मनि चित्याग्नेर्मध्यदेहे 'प्राणः स एव' पक्षाद्यङ्गेष्वपि 'प्राणः' भवति । आत्मन्यपि प्राणसद्भावः कथमिति तत्राह- **तद्यत् प्राणभृत** इति । उक्तार्थमेतत् । लोकंपृणाख्ययोरिष्टकयोरुपधानं विधत्ते- **अथ लोकंपृणे** इति । अवशिष्टं स्थानं पृणाति पूरयति इति 'लोकंपृणा' ते 'अस्यां स्रक्त्यां' कोणे इत्यर्थः । उक्तं हि सूत्रकृता- "लोकंपृणा दक्षिणाꣳ सादध्यामध्यात्"- (का. श्रौ. सू. १७ । १२७) इति । ततः पुरीषनिवपनं विधत्ते- **पुरीषं निवपती**ति । छिद्रपूरणार्थः पांसुः 'पुरीषम्' । 'तयोः' लोकंपृणयोः 'तस्य' पुरीषनिवपनस्य च प्रतिपादको वाक्यशेष उपर्याम्नास्यते "अथ लोकंपृणामुपदधात्यसौ वा आदित्यो लोकंपृणा" इति (श. प. ८ । ७ । २ । १-१९) "अथ पुरीषं निवपति माꣳसं वै पुरीषम्"- (श. प. ८ । ७ । ३ । १) इत्यादिना च ॥ १० ॥
 
इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये अष्टमकाण्डे प्रथमे ऽध्याये चतुर्थं ब्राह्मणम् ॥ (८-१-४) ॥ 

वेदार्थस्य प्रकाशेन तमो हार्द्दं निवारयन् । 
पुमर्थांश्चतुरो देयाद्विद्यातीर्थमहेश्वरः ॥ १ ॥

ब्रह्माण्डं गोसहस्रं कनकहयतुलापूरुषौ स्वर्णगर्भं,
सप्ताब्धीन्पञ्च सीरींस्त्रिदशतरुलताधेनुसौवर्णभूमीः । 
रत्नोस्रां रुक्मवाजिद्विपमहितरथौ सायणिः सिङ्गणार्यो,
व्यश्राणीद्विश्वचक्रं प्रथितविधिमहाभूतयुक्तं घटं च ॥ 

धान्याद्रिं धन्यजन्मा तिलभवमतुलः स्वर्णजं वर्णमुख्यः,
कार्पासीयं कृपावान्गुडकृतमजडो राजतं राजपूज्यः ।
आज्योत्थं प्राज्यजन्मा लवणजमनृणः शार्करं चार्कतेजा,
रत्नाढ्यो रत्नरूपं गिरिमकृत मुदा पात्रसात्सिङ्गणार्यः ॥

इति श्रीमद्राजाधिराजपरमेश्वरवैदिकमार्गप्रवर्तकश्रीहरिहरमहाराजसाम्राज्यधुरन्धरेण सायणाचार्येण विरचिते माधवीये वेदार्थप्रकाशे माध्यन्दिनशतपथब्राह्मणभाष्ये ऽष्टमकाण्डे प्रथमो ऽध्यायः ॥ (८-१) ॥ 
</details>

<details><summary>Eggeling</summary>

10. And Svarjit Nāgnajita or Nagnajit, the Gāndhāra, once said, 'Contraction and expansion surely are the breath, for in whatever part of the body there is breath that it both contracts and expands; let him breathe upon it from outside when completely built: he thereby lays breath, the (power of) contraction and expansion, into it, and so it contracts and expands.' But indeed what he there said as to that contraction and expansion, it was only one of the princely order who said it; and assuredly were they to breathe upon it from outside a hundred times, or a thousand times, they could not lay breath into it. Whatever breath there is in the (main) body that alone is the breath: hence when he lays down the Prāṇabhr̥taḥ (breath-holders), he thereby lays breath, the (power of) contraction and expansion, into it; and so it contracts and expands. He then lays down two Lokampr̥ṇā (bricks) in that corner [^egg_73]: the meaning of them (will be explained) further on [^egg_74]. He throws loose earth (on the layer): the meaning of this (will be explained) further on [^egg_75].

[^egg_73]: 22:1 Viz. in the south-east corner, or on the right shoulder, of the altar. From these two lokampr̥ṇās (or space-fillers) he starts filling up, in two turns, the still available spaces of the 'body' of the altar, as also the whole of the two wings and the tail. For other particulars as to the way in which these are laid down, see VIII, 7, 2, 1 seqq. The 'body' of an ordinary altar requires in this layer 1028 lokampr̥ṇās of three different kinds, viz. a foot (Ind.), half a foot, and a quarter of a foot square, occupying together a space of 321 square feet, whilst the 98 special (yajushmatī) bricks fill up a space of 79 square feet. Each wing requires 309 lokampr̥ṇās of together 120 square feet; whilst the tail takes 283 such bricks, of together 110 square feet. The total number of lokampr̥ṇās in the layer thus amounts to 7929 of all sizes, equal to 671 square feet. If (as is done in Kāty. Śrautas. XVII, 7, 21) the 21 bricks of the Gārhapatya (part iii, p. 304) are added to this number, the total number of lokampr̥ṇās is 1,950. Similarly, in the second, third, and fourth layers; whilst the last layer requires about a thousand lokampr̥ṇās more than any of the others, viz. 2,922, or, including the special hearths, 3,000. The total number of such bricks required--including the 21 of the Gārhapatya--amounts to 10,800. Cp. Weber, Ind. Stud. XIII, p. 255.

[^egg_74]:  See VIII, 7, 2, I seq.

[^egg_75]: See VIII, 7, 3, 1 seq.
</details>

