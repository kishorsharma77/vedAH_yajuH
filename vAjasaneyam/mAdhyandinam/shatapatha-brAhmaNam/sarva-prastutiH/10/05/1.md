+++
title = "१"

+++


## ०१


<details open><summary>विश्वास-प्रस्तुतिः</summary>

त᳘स्य वा᳘ ऽएत᳘स्याग्नेः[[!!]]॥  
(र्व्वा᳘) व्वा᳘गे᳘वोपनिष᳘द्वाचा हि᳘ चीय᳘त ऽऋचा य᳘जुषा साम्ने᳘ति नु दैव्या᳘ ऽथ य᳘न्मानुष्या᳘ व्वाचा हे᳘तीदं᳘ कुरुते᳘तीदं᳘ कुरुते᳘ति त᳘दु ह त᳘या चीयते॥
</details>

<details><summary>मूलम् - श्रीधरादि</summary>

त᳘स्य वा᳘ ऽएत᳘स्याग्नेः[[!!]]॥  
(र्व्वा᳘) व्वा᳘गे᳘वोपनिष᳘द्वाचा हि᳘ चीय᳘त ऽऋचा य᳘जुषा साम्ने᳘ति नु दैव्या᳘ ऽथ य᳘न्मानुष्या᳘ व्वाचा हे᳘तीदं᳘ कुरुते᳘तीदं᳘ कुरुते᳘ति त᳘दु ह त᳘या चीयते॥
</details>

<details><summary>मूलम् - Weber</summary>

त᳘स्य वा᳘ एत᳘स्याग्नेः᳟॥  
वा᳘गेॗवोपनिष᳘द्वाचा हि᳘ चीय᳘त ऋचा य᳘जुषा साम्ने᳘ति नु दैव्या᳘थ य᳘न्मानुष्या᳘ वाचाहे᳘तीदं᳘ कुरुते᳘तीदं᳘ कुरुते᳘ति त᳘दु ह त᳘या चीयते॥
</details>

<details><summary>मूलम् - विस्वरम्</summary>

तस्य वा एतस्याग्नेर्वागेवोपनिषद् । वाचा हि चीयते, ऋचा, यजुषा, साम्नेति नु दैव्या । अथ यन्मानुष्या वाचा हेति । इदं कुरुतेति, इदं कुरुतेति । तदु ह तया चीयते ॥ १ ॥ 
</details>

<details><summary>सायणः</summary>

यस्य निःश्वसितं वेदा यो वेदेभ्यो ऽखिलं जगत् । 
निर्ममे तमहं वन्दे विद्यातीर्थमहेश्वरम् ॥ १ ॥ 

पूर्वम् "आदित्यो ऽग्निरित्युहैक आहुः" (श. प. १० । ४ । ५ । १) इत्युक्तं तत्र त्रयीमयादित्ये ऽग्न्युपासना ऽस्मिन् ब्राह्मणे वक्ष्यते । अथ तस्याग्नेस्त्रयीमयत्वं दर्शयति- **तस्य वा एतस्याग्नेरि**ति । 'वागेवोपनिषद्' रहस्यं स्वरूपम् । यतो ऽग्निः ऋग्यजुः- सामरूपया दैव्या 'वाचा' चीयते, 'मानुष्या' मनुष्यसम्बन्धिन्या 'वाचा' अपि चीयते । तामेवाभिनयेनाह- **इतीदं कुरुते**ति 'इति इदं कुरुतेति' ॥ १ ॥ 
</details>

<details><summary>Eggeling</summary>

1. The mystic import of this Fire-altar, doubtless, is Speech; for it is with speech that it is built: with the R̥c, the Yajus and the Sāman as the divine (speech); and when he (the Adhvaryu) speaks with human speech, 'Do ye this! do ye that!' then also it (the altar) is built therewith.
</details>


## ०२


<details open><summary>विश्वास-प्रस्तुतिः</summary>

सा वा᳘ ऽएषा व्वा᳘क्त्रेधा व्विहिता[[!!]]॥  
(त᳘र्चो) ऋ᳘चो य᳘जूᳫँ᳭षि सा᳘मानि ते᳘नाग्नि᳘स्त्रेधा व्विहित ऽएते᳘न[[!!]] हि᳘ त्रये᳘ण चीयते ऽथ᳘ हैवं᳘ त्रेधा व्विहित᳘ ऽइत्थ᳘ँँ᳘ ह᳘ त्वेवा᳘पि त्रेधा व्विहितो य᳘दस्मिंस्त्रेधा व्विहिता ऽइ᳘ष्टका ऽउपधीय᳘न्ते पु᳘न्नाम्न्य स्त्री᳘नाम्न्यो न᳘पुᳫँ᳭सकनाम्न्यस्त्रेधा व्विहिता᳘न्यु ऽए᳘वेमा᳘नि पु᳘रुषस्या᳘ङ्गानि पु᳘न्नामानि स्त्री᳘नामानि न᳘पुᳫँ᳭सकनामानि᳘॥ (शतम् ५४००)
</details>

<details><summary>मूलम् - श्रीधरादि</summary>

सा वा᳘ ऽएषा व्वा᳘क्त्रेधा व्विहिता[[!!]]॥  
(त᳘र्चो) ऋ᳘चो य᳘जूᳫँ᳭षि सा᳘मानि ते᳘नाग्नि᳘स्त्रेधा व्विहित ऽएते᳘न[[!!]] हि᳘ त्रये᳘ण चीयते ऽथ᳘ हैवं᳘ त्रेधा व्विहित᳘ ऽइत्थ᳘ँँ᳘ ह᳘ त्वेवा᳘पि त्रेधा व्विहितो य᳘दस्मिंस्त्रेधा व्विहिता ऽइ᳘ष्टका ऽउपधीय᳘न्ते पु᳘न्नाम्न्य स्त्री᳘नाम्न्यो न᳘पुᳫँ᳭सकनाम्न्यस्त्रेधा व्विहिता᳘न्यु ऽए᳘वेमा᳘नि पु᳘रुषस्या᳘ङ्गानि पु᳘न्नामानि स्त्री᳘नामानि न᳘पुᳫँ᳭सकनामानि᳘॥ (शतम् ५४००)
</details>

<details><summary>मूलम् - Weber</summary>

सा वा᳘ एषा वा᳘क्त्रेधाविहिता᳟॥  
ऋ᳘चो य᳘जूंषि सा᳘मानि ते᳘नाग्नि᳘स्त्रेधाविहित᳘ एते᳘न हि᳘ त्रये᳘ण चीयतेऽप्य᳘हैवं᳘ त्रेधाविहित᳘ इत्थ᳘ᳫं᳘ हॗ त्वेवा᳘पि त्रेधाविहितो य᳘दस्मिंस्त्रेधाविहिता इ᳘ष्टका उपधीय᳘न्ते पुं᳘नाम्न्य स्त्री᳘नाम्न्यो न᳘पुंसकनाम्न्यस्त्रेधाविहिता᳘न्यु एॗवेमा᳘नि पु᳘रुषस्या᳘ङ्गानि पुं᳘नामानि स्त्री᳘नामानि न᳘पुंसकनामानि᳟᳟॥
</details>

<details><summary>मूलम् - विस्वरम्</summary>

**त्रयीमयादित्याग्न्युपासनं ब्राह्मणम् ।**
 
सा वा एषा वाक् त्रेधा विहिता- ऋचः, यजूंषि, सामानि । तेनाग्निस्त्रेधा विहितः । एतेन हि त्रयेण चीयते । अथ हैवं त्रेधा विहितः- इत्थं ह त्वेवापि त्रेधा विहितः । यदस्मिंस्त्रेधा विहिता इष्टका उपधीयन्ते- पुन्नाम्न्यः, स्त्रीनाम्न्यः, नपुंसकनाम्न्यः । त्रेधा विहितान्यु एवेमासि पुरुषस्याङ्गानि- पुन्नामानि, स्त्रीनामानि, नपुंसकनामानि ॥ २ ॥ 
</details>

<details><summary>सायणः</summary>

वाचस्त्रैविध्यादग्निरपि तया चितस्त्रिविध इत्याह- **सा वा एषा वाक् त्रेधा विहिते**ति । तेनाग्निस्त्रेधा विहितः अग्निवायुसूर्यात्मनेत्यर्थः । **अथ हैवं त्रेधा विहित** इत्यनेन वेदत्रयद्वारा ऽग्नेरुक्तत्रैविध्योपसंहारः । **इत्थं ह त्वेवापि त्रेधा विहित** इत्यनेन वक्ष्यमाणत्रैविध्यप्रतिज्ञा । 'यत्' यस्मात् 'अस्मिन्' अग्नौ 'त्रेधा विहिता इष्टका उपधीयन्ते' । 'पुंनाम्न्यः' पुँल्लिङ्गशब्दाभिधेयाः स्तोमाख्याः । "स्तोमानुपदधाति"-  (श. प. । ८ । ४ । १ । ४-६) इति श्रुतेः । 'स्त्रीनाम्न्यः' स्त्रीलिङ्गशब्दाभिधेयाः अषाढाच्छन्दस्याविकर्ण्याद्याः । 'नपुंसकनाम्न्यः' नपुंसकशब्दाभिधेयाः पशुशीर्षाख्याः पञ्च । "पशुशीर्षाण्युपदधाति"- (श. प । ७ । ५ । २ । १) इति श्रुतेः । यथा चित्याग्नेरवयवभूता इष्टका लिङ्गत्रयशब्दाभिहिताः- एवं पुरुषस्याङ्गानि लिङ्गत्रययुक्तशब्दाभिधेयानि । यथा कर्णः, पाणिः, पादः, इति पुँल्लिङ्गशब्दाः । नासिका, जङ्घा, इति स्त्रीलिङ्गशब्दाः । लोचनं, चक्षुः शिरः, इति नपुंसकलिङ्गशब्दाः ॥ २ ॥ 
</details>

<details><summary>Eggeling</summary>

2. Now, this speech is threefold--the R̥k-verses, the Yajus-formulas, and the Sāman-tunes;--thereby the Fire-altar is threefold, inasmuch as it is built with that triad. Even thus, then, it is threefold; but in this respect also it is threefold, inasmuch as three kinds of bricks are put into it--those with masculine names, those with feminine names, and those with neuter names; and these limbs of men also are of three kinds--those with masculine names, those with feminine names, and those with neuter names.
</details>


## ०३


<details open><summary>विश्वास-प्रस्तुतिः</summary>

सो ऽय᳘मात्मा᳘ त्रेधा व्विहित᳘ ऽएव᳘॥  
सो ऽने᳘न त्रे᳘धा व्विहिते᳘नात्म᳘नैतं᳘ त्रेधा व्विहितं दै᳘वममृ᳘तमाप्नोति ता᳘ ऽउ स᳘र्व्वा ऽइ᳘ष्टका ऽइ᳘त्येवा᳘चक्षते ने᳘ष्टक ऽइ᳘ति ने᳘ष्टकमि᳘ति व्वाचो᳘ रूपे᳘ण व्वा᳘ग्घ्ये᳘वैतत्स᳘र्व्वं यत्स्त्री पु᳘मान्न᳘पुᳫँ᳭सकं व्वाचा᳘ ह्ये᳘वैतत्स᳘र्व्वमाप्तं त᳘स्मादेना ऽअङ्गिरस्व᳘द्ध्रुवा᳘ सीदे᳘त्येव स᳘र्व्वाः साद᳘यति᳘ नाङ्गिरस्व᳘द्ध्रुवः᳘ सीदे᳘ति᳘ नाङ्गिरस्व᳘द्ध्रुव᳘ᳫँ᳘ सीदे᳘ति व्वाच᳘ᳫँ᳘ ह्ये᳘वैता᳘ᳫँ᳘ सᳫँ᳭स्कुरुते॥
</details>

<details><summary>मूलम् - श्रीधरादि</summary>

सो ऽय᳘मात्मा᳘ त्रेधा व्विहित᳘ ऽएव᳘॥  
सो ऽने᳘न त्रे᳘धा व्विहिते᳘नात्म᳘नैतं᳘ त्रेधा व्विहितं दै᳘वममृ᳘तमाप्नोति ता᳘ ऽउ स᳘र्व्वा ऽइ᳘ष्टका ऽइ᳘त्येवा᳘चक्षते ने᳘ष्टक ऽइ᳘ति ने᳘ष्टकमि᳘ति व्वाचो᳘ रूपे᳘ण व्वा᳘ग्घ्ये᳘वैतत्स᳘र्व्वं यत्स्त्री पु᳘मान्न᳘पुᳫँ᳭सकं व्वाचा᳘ ह्ये᳘वैतत्स᳘र्व्वमाप्तं त᳘स्मादेना ऽअङ्गिरस्व᳘द्ध्रुवा᳘ सीदे᳘त्येव स᳘र्व्वाः साद᳘यति᳘ नाङ्गिरस्व᳘द्ध्रुवः᳘ सीदे᳘ति᳘ नाङ्गिरस्व᳘द्ध्रुव᳘ᳫँ᳘ सीदे᳘ति व्वाच᳘ᳫँ᳘ ह्ये᳘वैता᳘ᳫँ᳘ सᳫँ᳭स्कुरुते॥
</details>

<details><summary>मूलम् - Weber</summary>

सोऽय᳘मात्मा᳘ त्रेधाविहित᳘ एव᳟᳟॥  
सोऽने᳘न त्रे᳘धाविहिते᳘नात्म᳘नैतं᳘ त्रेधाविहितं दै᳘वममृ᳘तमाप्नोति ता᳘ उ स᳘र्वा इ᳘ष्टका इ᳘त्येवा᳘चक्षते ने᳘ष्टक इ᳘ति ने᳘ष्टकमि᳘ति वाचो᳘ रूपे᳘ण वाॗग्घ्येॗवैतत्स᳘र्वं यत्स्त्री पु᳘नान्न᳘पुंसकं वाचाॗ ह्येॗवैतत्स᳘र्वमाप्तं त᳘स्मादेना अङ्गिरस्व᳘द्ध्रुवा᳘ सीदे᳘त्येव स᳘र्वाः साद᳘यतिॗ नाङ्गिरस्व᳘द्ध्रुवः᳘ सीदे᳘तिॗ नाङ्गिरस्व᳘द्ध्रुव᳘ᳫं᳘ सीदे᳘ति वाॗचᳫं ह्येॗवैता᳘ᳫं᳘ संस्कुरुते॥
</details>

<details><summary>मूलम् - विस्वरम्</summary>

सो ऽयमात्मा त्रेधा विहित एव । सो ऽनेन त्रेधा विहितेनात्मनैतं त्रेधा विहितं दैवममृतमाप्नोति । ता उ सर्वा इष्टका इत्येवाचक्षते- नेष्टक इति, नेष्टकमिति । वाचो रूपेण । वाग्घ्येवैतत्सर्वम्- यत् स्त्री, पुमान्, नपुंसकम् । वाचा ह्येवैतत्सर्वमाप्तम् । तस्मादेना **"अङ्गिरस्वद्ध्रुवा सीद"** (वा. सं. १२ । ५३) इत्येव सर्वाः सादयति । नाङ्गिरस्वद्ध्रुवः सीदेति । नाङ्गिरस्वद्ध्रुवं सीदेति । वाचं ह्येवैतां संस्कुरुते ॥ ३ ॥ 
</details>

<details><summary>सायणः</summary>

'सो ऽयमात्मा' पुरुषस्त्रेधाविहितः, लिङ्गत्रयशब्दाभिहिताङ्गयुक्तः । अनेन त्रेधाविहितेनात्मना त्रिविधेष्टकाचितेन त्रेधा विहितम् अग्निवायुसूर्यात्मना त्रिविधं दैवममृतमादित्यमाप्नोति तद्यदीष्टकानां स्त्रीपुन्नपुंसकलिङ्गशब्दभिधेयत्वं तर्हि तथैव कथमिष्टकाशब्दस्य लिङ्गत्रयव्यवहारो नास्तीत्याशङ्क्य वाग्रूपत्वेन परिहरति- **ता उ सर्वा इष्टका इत्येवाचक्षत** इति । स्त्रीलिङ्गशब्देनैव व्यवह्रियन्ते न तु पुन्नपुंसकलिङ्गाभ्यामिति । तदनुवदति- **नेष्टक इति, नेष्टकमि**ति । किमर्थमेवं 'वाचो रूपेण' वाचः स्त्रीलिङ्गत्वं स्फुटम् । सादनमन्त्रे ऽपि स्त्रीलिङ्गत्वमेवेत्याह- **तस्मादेना अङ्गिरस्वद् ध्रुवासीदे**ति । ध्रुवशब्दात् स्त्रियां टाप् प्रत्ययः । पुंनपुंसकलिङ्गतां ध्रुवपदेन संयोज्य प्रदर्शयति निराकरणाय- **नाङ्गिरस्वद् ध्रुवः सीदे**ति । **नाङ्गिरस्वद् ध्रुवꣳ सीदे**ति । ध्रुव इति पुँल्लिङ्गत्वं ध्रुवमिति नपुंसकत्वम् इत्येवमग्नेर्वाग्रूपत्वमुक्तम् ॥ ३ ॥ 
</details>

<details><summary>Eggeling</summary>

3. This body (of the altar), indeed, is threefold; and with this threefold body he obtains the threefold divine Amr̥ta (nectar, immortality). Now all these (bricks) are called 'ishṭakā (f.),' not 'ishṭakaḥ (m.),' nor 'ishṭakam (n.):' thus (they are called) after the form of speech (vāc, f.), for everything here is speech--whether feminine (female), masculine (male), or neuter--for by speech everything here is obtained. Therefore he 'settles' all (the bricks) [^egg_713] with, 'Aṅgiras-like lie thou steady (dhruvā, f.)!' not with, 'Aṅgiras-like lie thou steady (dhruvaḥ, m.)!' or with, 'Aṅgiras-like lie thou steady (dhruvam, n.)!' for it is that Speech he is constructing.

[^egg_713]: 365:1 See VI, 1, 2, 28; VII, 1, 1, 30.
</details>


## ०४


<details open><summary>विश्वास-प्रस्तुतिः</summary>

सा या सा व्वा᳘गसौ स᳘ ऽआदित्यः[[!!]]॥  
स᳘ ऽएष᳘ मृत्युस्तद्यकिं᳘ चार्व्वाची᳘नमादित्यात्स᳘र्व्वं त᳘न्मृत्यु᳘ना ऽऽप्तᳫँ᳭ स यो᳘ हैनम᳘तो ऽर्व्वाची᳘नं चिनुते᳘ मृत्युना[[!!]] हैनᳫँ᳭ स᳘ ऽआप्तं᳘ चिनुते मृत्य᳘वे ह स᳘ ऽआत्मा᳘नम᳘पिदधात्य᳘थ य᳘ ऽएनमत ऽऊर्ध्वं᳘[[!!]] चिनुते स᳘ पुनर्मृत्युम᳘पजयति व्विद्य᳘या ह वा᳘ ऽअस्यैषो᳘ ऽत ऊर्ध्वं᳘ चितो᳘ भवति॥
</details>

<details><summary>मूलम् - श्रीधरादि</summary>

सा या सा व्वा᳘गसौ स᳘ ऽआदित्यः[[!!]]॥  
स᳘ ऽएष᳘ मृत्युस्तद्यकिं᳘ चार्व्वाची᳘नमादित्यात्स᳘र्व्वं त᳘न्मृत्यु᳘ना ऽऽप्तᳫँ᳭ स यो᳘ हैनम᳘तो ऽर्व्वाची᳘नं चिनुते᳘ मृत्युना[[!!]] हैनᳫँ᳭ स᳘ ऽआप्तं᳘ चिनुते मृत्य᳘वे ह स᳘ ऽआत्मा᳘नम᳘पिदधात्य᳘थ य᳘ ऽएनमत ऽऊर्ध्वं᳘[[!!]] चिनुते स᳘ पुनर्मृत्युम᳘पजयति व्विद्य᳘या ह वा᳘ ऽअस्यैषो᳘ ऽत ऊर्ध्वं᳘ चितो᳘ भवति॥
</details>

<details><summary>मूलम् - Weber</summary>

सा या सा वा᳘गसौ स᳘ आदित्यः᳟॥  
स᳘ एष᳘ मृत्युस्तद्यकिं᳘ चार्वाची᳘नमादित्यात्स᳘र्वं त᳘न्मृत्यु᳘नाप्तᳫं स यो᳘ हैनम᳘तोऽर्वाची᳘नं चिनुते᳘ मृत्यु᳘ना हैनᳫं स᳘ आप्तं᳘ चिनुते मृत्य᳘वे ह स᳘ आत्मा᳘नम᳘पिदधात्य᳘थ य᳘ एनम᳘त ऊर्ध्वं᳘ चिनुते स᳘ पुनर्मृत्युम᳘पजयति विद्य᳘या ह वा᳘ अस्यैषो᳘ऽत ऊर्ध्वं᳘ चितो᳘ भवति॥
</details>

<details><summary>मूलम् - विस्वरम्</summary>

सा या सा वाक्- असौ स आदित्यः । स एष मृत्युः । तद् यत्किंचार्वाचीनमादित्यात्- सर्वं तन्मृत्युना ऽऽप्तम् । स यो हैनमतो ऽर्वाचीनं चिनुते- मृत्युना हैनं स आप्तं चिनुते । मृत्यवे ह स आत्मानमपि दधाति । अथ य एनमत ऊर्ध्वं चिनुते- स पुनर्मृत्युमपजयति । विद्यया ह वा अस्यैषो ऽत ऊर्ध्वं चितो भवति ॥ ४ ॥ 
</details>

<details><summary>सायणः</summary>

वाच आदित्यरूपत्वं चाह- **सा या सा वागसौ स आदित्य** इति । 'यत्किञ्चादित्यादर्वाचीनम्' अधस्तनं भूतजातं तत्सर्वं मृत्युना ऽऽप्तम् । न हि सूर्यप्रकाशानाक्रान्तं वस्त्वस्ति । अतः सूर्यादर्वाचीनं चिनुते । मृत्युना ऽऽक्रान्तमेव चिचिन्वन्यजमानः स्वात्मानमपि मृत्यवे अर्पितवान् भवति । यत एवम्, अतः सूर्यादूर्ध्वं चयने मृत्युकर्तृकाक्रमणस्याभावात् पुनर्मत्युजयः फलं भवति । तत्कथं सूर्यादूर्ध्वं चयनमसम्भवपरिहतत्वादित्याशंक्य तत्राप्युपायं दर्शयति- **विद्यया ह वा** इति । यद्यपि वस्तुस्थित्या आदित्यस्योपरि चयनाभावस्तथापि ज्ञानेनोर्ध्वचयनं सम्पादयितुं शक्यते । अतस्तथोपासनायां पुनर्मृत्युजयः फलं भवतीत्यर्थः ॥ ४ ॥ 
</details>

<details><summary>Eggeling</summary>

4. Now, this speech is yonder sun, and this (Agni, the Fire-altar) is Death: hence whatsoever is on this side of the sun all that is field by Death; and he who builds it (the Fire-altar) on this side thereof, builds it as one held by Death, and he surrenders his own self unto Death; but he who builds it thereabove, conquers recurring Death, for by his knowledge that (altar) of his is built thereabove.
</details>


## ०५


<details open><summary>विश्वास-प्रस्तुतिः</summary>

सा वा᳘ ऽएषा व्वा᳘क्त्रेधा व्विहिता[[!!]]॥  
(त᳘र्चो) ऋ᳘चो य᳘जूᳫँ᳭षि सा᳘मानि म᳘ण्डलमेव᳘ ऽर्चो ऽर्चिः सा᳘मानि पु᳘रुषो य᳘जूᳫँ᳭ष्य᳘थैत᳘दमृ᳘तं य᳘देत᳘दर्चिर्दी᳘प्यत ऽइदं त᳘त्पुष्करपर्णं तद्य᳘त्पुष्करपर्ण᳘मुपधा᳘याग्निं᳘ चिनो᳘त्येत᳘स्मिन्ने᳘वैत᳘दमृ᳘त ऽऋङ्म᳘यं यजुर्म᳘यᳫँ᳭ सामम᳘यमात्मा᳘नᳫँ᳭ स᳘ᳫँ᳭स्कुरुते᳘ सो ऽमृ᳘तो भवति॥
</details>

<details><summary>मूलम् - श्रीधरादि</summary>

सा वा᳘ ऽएषा व्वा᳘क्त्रेधा व्विहिता[[!!]]॥  
(त᳘र्चो) ऋ᳘चो य᳘जूᳫँ᳭षि सा᳘मानि म᳘ण्डलमेव᳘ ऽर्चो ऽर्चिः सा᳘मानि पु᳘रुषो य᳘जूᳫँ᳭ष्य᳘थैत᳘दमृ᳘तं य᳘देत᳘दर्चिर्दी᳘प्यत ऽइदं त᳘त्पुष्करपर्णं तद्य᳘त्पुष्करपर्ण᳘मुपधा᳘याग्निं᳘ चिनो᳘त्येत᳘स्मिन्ने᳘वैत᳘दमृ᳘त ऽऋङ्म᳘यं यजुर्म᳘यᳫँ᳭ सामम᳘यमात्मा᳘नᳫँ᳭ स᳘ᳫँ᳭स्कुरुते᳘ सो ऽमृ᳘तो भवति॥
</details>

<details><summary>मूलम् - Weber</summary>

सा वा᳘ एषा वा᳘क्त्रेधाविहिता᳟॥  
ऋ᳘चो य᳘जूंषि सा᳘मानि म᳘ण्डलमेव᳘र्चोऽर्चिः सा᳘मानि पु᳘रुषो य᳘जूंष्य᳘थैत᳘दमृ᳘तं य᳘देत᳘दर्चिर्दी᳘प्यत इदं त᳘त्पुष्करपर्णं तद्य᳘त्पुष्करपर्ण᳘मुपधा᳘याग्निं᳘ चिनो᳘त्येत᳘स्मिन्नेॗवैत᳘दमृ᳘त ऋङ्म᳘यं यजुर्म᳘यᳫं सामम᳘यमात्मा᳘नᳫं स᳘ᳫं᳘स्कुरुतेॗ सोऽमृ᳘तो भवति॥
</details>

<details><summary>मूलम् - विस्वरम्</summary>

सा वा एषा वाक् त्रेधा विहिता- ऋचः, यजूंषि, सामानि । मण्डलमेव ऽर्चः, अर्चिः सामानि, पुरुषो यजूंषि, अथैतदमृतम्- यदेतदर्चिर्दीप्यते । इदं तत्पुष्करपर्णम्- तद् यत्पुष्करपर्णमुपधायाग्निं चिनोति- एतस्मिन्नेवैतदमृत ऽऋङ्मयम्, यजुर्मयम्, साममयमात्मानं संस्कुरुते । सो ऽमृतो भवति ॥ ५ ॥ 
</details>

<details><summary>सायणः</summary>

यदुक्तं विद्यया अस्यादित्यस्योर्ध्वमग्निश्चितो भवतीति तद्विशदयति- **सा वा एषा वाक् त्रेधा विहिते**ति । सूर्यमण्डले तावत्त्रीणि विद्यन्ते ज्योतिर्मयमण्डलम्, अर्चींषि, तदन्तर्वर्ती पुरुषः, इति । चयने ऽपि वेदत्रयमस्ति तत्र 'मण्डलमेव' ऋग्रूपत्वेनोपासनीयम्, 'अर्चिः' एव सामरूपत्वेन, अन्तर्वर्त्ती अग्निपुरुष एव यजूरूपत्वेन । 'अर्चिर्दीप्यते' इति यत् तद् 'एतदमृतं' 'तत् पुष्करपर्णं' । यतः "अपां पृष्ठमसि”- (वा. सं. । १३ । २ ।) इति मन्त्रेण प्रथमं पुष्करपर्णमुपधाय तस्योपर्यग्नेश्चयनम् । अतस्तदात्मके ऽमृते ऽर्चिर्मये आदित्ये ऽयमुपासिता स्वीयमात्मानं वेदत्रयरूपं चित्याग्निरूपं संस्कुर्वन् 'अमृतः' मृत्युबाधारहितः सूर्यात्मको भवतीत्यर्थः ॥ ५ ॥
 
इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये दशमकाण्डे पञ्चमे ऽध्याये प्रथमं ब्राह्मणम् ॥ (१०-५-१) ॥ 
</details>

<details><summary>Eggeling</summary>

5. This speech, indeed, is threefold--the R̥k-verses, the Yajus-formulas, and the Sāman-tunes the R̥k-verses are the orb, the Sāman-tunes the light, and the Yajus-formulas the man (in the sun); and that immortal element, the shining light, is this lotus-leaf [^egg_714]: thus, when he builds up the Fire-altar

[^egg_714]: 365:2 Viz. the lotus-leaf deposited in the centre of the altar-site, before the first layer is laid down, see VII, 4, 1, 7 seqq., where, however, it is represented as symbolising the womb whence Agni (the fire-altar) is to be born.

after laying down the lotus-leaf, it is on that immortal element that he builds for himself a body consisting of the R̥k, the Yajus, and the Sāman; and he becomes immortal.
</details>

