+++
title = "५"

+++


## ०१


<details open><summary>विश्वास-प्रस्तुतिः</summary>

अ᳘थादेशा᳘ ऽउपनिष᳘दाम्॥  
(म्पा) व्वायु᳘रग्निरि᳘ति ह शाकायनि᳘न ऽउ᳘पासत ऽआदि᳘त्यो ऽग्निरि᳘त्यु है᳘क ऽआहुर᳘थ ह स्माह श्रौ᳘मत्यो वा हा᳘लिङ्गवो वा व्वायु᳘रे᳘वाग्निस्त᳘स्माद्य᳘दै᳘वाध्वर्य्युरुत्तमं[[!!]] क᳘र्म करोत्य᳘थैत᳘मेवा᳘प्येती᳘ति॥
</details>

<details><summary>मूलम् - श्रीधरादि</summary>

अ᳘थादेशा᳘ ऽउपनिष᳘दाम्॥  
(म्पा) व्वायु᳘रग्निरि᳘ति ह शाकायनि᳘न ऽउ᳘पासत ऽआदि᳘त्यो ऽग्निरि᳘त्यु है᳘क ऽआहुर᳘थ ह स्माह श्रौ᳘मत्यो वा हा᳘लिङ्गवो वा व्वायु᳘रे᳘वाग्निस्त᳘स्माद्य᳘दै᳘वाध्वर्य्युरुत्तमं[[!!]] क᳘र्म करोत्य᳘थैत᳘मेवा᳘प्येती᳘ति॥
</details>

<details><summary>मूलम् - Weber</summary>

अ᳘थादेशा᳘ उपनिष᳘दाम्॥  
वायु᳘रग्निरि᳘ति ह शाकायनि᳘न उ᳘पासत आदिॗत्योऽग्निरि᳘त्यु है᳘क आहुर᳘थ ह स्माह श्रौ᳘मत्यो वा हा᳘लिङ्गवो वा वायु᳘रेॗवाग्निस्त᳘स्माद्यॗदैॗवाध्वर्यु᳘रुत्तमं क᳘र्म करोत्य᳘थैत᳘मेवा᳘प्येती᳘ति॥
</details>

<details><summary>मूलम् - विस्वरम्</summary>

अथादेशा उपनिषदाम्- वायुरग्निरिति ह शाकायनिन उपासते । आदित्यो ऽग्निरित्यु हैक आहुः । अथ ह स्माह श्रौमत्यो वा हालिङ्गवो वा- वायुरेवाग्निः । तस्माद्यदैवाध्वर्युरुत्तमं कर्म करोति- अथैतमेवाप्येतीति ॥ १ ॥ 
</details>

<details><summary>सायणः</summary>

एवं प्रजापत्यात्मकसमष्टिरूपोपासनामभिधाय व्यष्टिरूपाग्निविषयामुपासनां वक्तुं प्रतिजानीते- **अथादेशा उपनिषदामि**ति । 'अथ' अनन्तरम् 'उपनिषदां' रहस्यार्थानाम् 'आदेशाः' उपदेशाः वक्ष्यन्त इत्यर्थः । तत्र वाय्वादित्यरूपेणाग्न्युपासनं ससम्प्रदायमाह- **वायुरग्निरि**ति । शाकायनिन आचार्याः चित्याग्निं वायुरग्निरित्युपासते । 'एके' केचन आदित्यो ऽग्निरिति । अथ वायुरूपत्वेनाग्न्युपासनं सयुक्तिकं प्रदर्शयति- **अथ ह स्माहे**ति । वा-शब्दौ समुच्चयार्थौ । श्रौमत्य आचार्यः, हालिङ्गवो नामाचार्यश्च वायुरेवाग्निरित्याह । एवशब्दो ऽन्योपाध्युपासनानिरासार्थः । यतो वायुरेवाग्निः तस्मादध्वर्युर्यदा उत्तमं यज्ञसमाप्तिलक्षणं कर्म करोति तदैतमेव वायुमप्येति । तथाहि समिष्टयजुर्होमे "देवा गातुविदो गातुं वित्त्वा गातुमित । मनसस्पते"- (वा. सं. २ । २१) इति-मन्त्रे “यज्ञं स्वाहा वाते धाः स्वाहा” इति वायौ धारणमुक्तम्, अतो वायुरेवाग्निरित्यर्थः ॥ १ ॥ 
</details>

<details><summary>Eggeling</summary>

1. Now the doctrines of mystic imports [^egg_708]. The Śākāyanins hold that 'Agni is Vāyu (the wind);' but some say that 'Agni is Āditya (the sun).' And either Śraumatya, or Hāliṅgava, said, 'Agni is no other than Vāyu: wherefore the Adhvaryu, when he performs the last work [^egg_709], passes into that (wind).'

[^egg_708]: 363:2 Athānantaram upanishadāṁ rahasyārthānām ādeśā upadeśā vakshyante. Sāy.--Prof. Oldenberg (Zeitsch. of G. Or. S., 50, p. 457 seq.) takes 'upanishad' in the sense of 'worship.'

[^egg_709]: 363:3 That is, the concluding rites of the sacrifice,--tasmād adhvaryuḥ yadā uttamaṁ yajñasamāptilakshaṇam karma karoti, tadaitam eva vāyum apyeti, tathā hi, samishṭayajurhome devā gātuvido gātuṁ vittvā gātum ita manasaspata iti mantrevāci, svāhā vāte dhāḥ svāhā, iti vāyau dhāraṇam uktam. Sāy. See IV, 4, 4, 53, where the sacrifice (though not the Adhvaryu priest) is consigned to the wind by means of the Samishṭayajus formulas.
</details>


## ०२


<details open><summary>विश्वास-प्रस्तुतिः</summary>

शा᳘ट्यायनिरु ह स्माह॥  
संव्वत्सर᳘ ऽए᳘वाग्निस्त᳘स्य व्वसन्तः शि᳘रो ग्रीष्मो द᳘क्षिणः पक्षो᳘ व्वर्षा ऽउ᳘त्तरः शर᳘दृतुर्म᳘ध्यमात्मा᳘ हेमन्तशिशिरा᳘वृतू पु᳘च्छं प्रतिष्ठा व्वा᳘गग्निः᳘ प्राणो᳘ व्वायुश्च᳘क्षुरादित्यो म᳘नश्चन्द्र᳘माः श्रो᳘त्रं दि᳘श ऽआ᳘पो मिथुनं त᳘पः प्रतिष्ठा मा᳘साः प᳘र्व्वाण्यर्धमासा᳘ ना᳘ड्यो ऽहोरात्रा᳘णि रजतसुवर्णा᳘नि प᳘त्राणि स᳘ ऽएवं᳘ देवान᳘प्येती᳘ति संव्वत्स᳘रो ऽग्निरि᳘त्यु हैव᳘ व्विद्यादेतन्म᳘यो भवती᳘ति᳘ त्वेव᳘ व्विद्यात्॥
</details>

<details><summary>मूलम् - श्रीधरादि</summary>

शा᳘ट्यायनिरु ह स्माह॥  
संव्वत्सर᳘ ऽए᳘वाग्निस्त᳘स्य व्वसन्तः शि᳘रो ग्रीष्मो द᳘क्षिणः पक्षो᳘ व्वर्षा ऽउ᳘त्तरः शर᳘दृतुर्म᳘ध्यमात्मा᳘ हेमन्तशिशिरा᳘वृतू पु᳘च्छं प्रतिष्ठा व्वा᳘गग्निः᳘ प्राणो᳘ व्वायुश्च᳘क्षुरादित्यो म᳘नश्चन्द्र᳘माः श्रो᳘त्रं दि᳘श ऽआ᳘पो मिथुनं त᳘पः प्रतिष्ठा मा᳘साः प᳘र्व्वाण्यर्धमासा᳘ ना᳘ड्यो ऽहोरात्रा᳘णि रजतसुवर्णा᳘नि प᳘त्राणि स᳘ ऽएवं᳘ देवान᳘प्येती᳘ति संव्वत्स᳘रो ऽग्निरि᳘त्यु हैव᳘ व्विद्यादेतन्म᳘यो भवती᳘ति᳘ त्वेव᳘ व्विद्यात्॥
</details>

<details><summary>मूलम् - Weber</summary>

शा᳘ट्यायनिरु ह स्माह॥  
संवत्सर᳘ एॗवाग्निस्त᳘स्य वसन्तः शि᳘रो ग्रीष्मो द᳘क्षिणः पक्षो᳘ वर्षा उ᳘त्तरः शर᳘दृतुर्म᳘ध्यमात्मा᳘ हेमन्तशिशिरा᳘वृतू पु᳘छम् प्रतिष्ठा वा᳘गग्निः᳘ प्राणो᳘ वायुश्च᳘क्षुरादित्यो म᳘नश्चन्द्र᳘माः श्रो᳘त्रं दि᳘श आ᳘पो मिथुनं त᳘पः प्रतिष्ठा मा᳘साः प᳘र्वाण्यर्धमासा᳘ नाॗड्योऽहोरात्रा᳘णि रजतसुवर्णा᳘नि प᳘त्राणि स᳘ एवं᳘ देवान᳘प्येती᳘ति संवत्सॗरोऽग्निरि᳘त्यु हैव᳘ विद्यादेतन्म᳘यो भवती᳘तिॗ त्वेव᳘ विद्यात्॥
</details>

<details><summary>मूलम् - विस्वरम्</summary>

शाट्यायनिरु ह स्माह- सम्वत्सर एवाग्निः- तस्य वसन्तः शिरः, ग्रीष्मो दक्षिणः पक्षः, वर्षा उत्तरः, शरदृतुर्मध्यम्, आत्मा हेमन्तशिशिरावृतू । पुच्छं प्रतिष्ठा, वागग्निः प्राणो वायुः, चक्षुरादित्यः, मनश्चन्द्रमाः, श्रोत्रं दिशः, आपो मिथुनम्, तपः प्रतिष्ठा, मासाः पर्वाणि, अर्धमासा नाड्यः, अहोरात्राणि रजतसुवर्णानि पत्राणि, स एवं देवानप्येतीति । सम्वत्सरो ऽग्निः- इत्युहैव विद्यात्- एतन्मयो भवतीति त्वेव विद्यात् ॥ २ ॥ 
</details>

<details><summary>सायणः</summary>

संवत्सरे शिरःपक्षपुच्छावयवाग्न्युपासनां दर्शयति- **शाट्यायनिर्ह स्माहे**ति । संवत्सरे ऽपि पञ्चावयवान् दर्शयति- **तस्य वसन्तः शिर** इति । संवत्सरात्मकस्याग्नेर्वाक्प्राणादीनि दर्शयति- **वागग्निरि**ति । बाह्यो ऽग्निरेव तस्य वाक्त्वेन सम्पन्नः, वायुः प्राणत्वेन, आदित्यश्चक्षुरात्मना, चन्द्रमा मनोरूपेण, दिशः श्रोत्रात्मना, आप एव मिथुनं प्रजननम्, तद्रूपेण तपः प्रतिष्ठात्मना, मासाः पर्वात्मना, अर्द्धमासा एव नाड्यात्मना, अहोरात्राणि रजतसुवर्णानि पत्राणि, पक्षिरूपत्वेन दर्शनात् पत्राणीत्युक्तम् । "अहरेषा सुवर्णा ऽभवद्रजता रात्रिः"- इति तैत्तिरीयकश्रुतेः । एवमग्न्यादीन् देवान् स संवत्सरो ऽप्येति युनक्तीति हेतोः 'संवत्सरः' इत्येवाग्निरित्युपासनीयः । तत्फलमाह- **एतन्मयो भवती**ति । **त्वेव विद्यात्**- इति श्रुतिः । परेषामग्न्युपासनाफलमाविष्करोति । अग्नेः पूर्वं शिरःपक्षपुच्छरूपावयवाः सन्तीति संवत्सरे ऽपि तथैव दर्शिताः ॥ २ ॥ 
</details>

<details><summary>Eggeling</summary>

2. And Śāṭyāyani said, 'Agni is no other than the Year; his head is the spring, his right wing the summer, his left wing the rainy season, his middle body (trunk) the autumn season, and his tail and feet the winter and dewy seasons--Agni is speech, Vāyu breath, the sun the eye, the moon the mind, the quarters the ear, the generative power water [^egg_710], the feet (and tail) fervour, the joints the months, the veins the half-moons, the silver and gold feathers

[^egg_710]: 363:4 Note the change in the relative position of subject and predicate from here.

the days and nights: thus he passes over to the gods.' Let him know, then, that Agni is the Year; and let him know that it is thereof [^egg_711] he consists.

[^egg_711]: 364:1 That is, of the objects enumerated before.
</details>


## ०३


<details open><summary>विश्वास-प्रस्तुतिः</summary>

(च्चे᳘) चे᳘लक ऽउ ह स्माह शाण्डिल्यायनः᳘॥  
(ऽ) इम᳘ ऽएव᳘ लोका᳘स्तिस्रः᳘ स्वयमातृण्णा᳘वत्यश्चि᳘तयो य᳘जमानश्चतुर्थी स᳘र्व्वे का᳘माः पञ्च᳘मीमां᳘श्चलोका᳘न्त्सᳫँ᳭स्कुर्व्व᳘ ऽआत्मा᳘नं च स᳘र्व्वांश्च का᳘मानि᳘त्येव᳘ व्विद्यादि᳘ति॥
</details>

<details><summary>मूलम् - श्रीधरादि</summary>

(च्चे᳘) चे᳘लक ऽउ ह स्माह शाण्डिल्यायनः᳘॥  
(ऽ) इम᳘ ऽएव᳘ लोका᳘स्तिस्रः᳘ स्वयमातृण्णा᳘वत्यश्चि᳘तयो य᳘जमानश्चतुर्थी स᳘र्व्वे का᳘माः पञ्च᳘मीमां᳘श्चलोका᳘न्त्सᳫँ᳭स्कुर्व्व᳘ ऽआत्मा᳘नं च स᳘र्व्वांश्च का᳘मानि᳘त्येव᳘ व्विद्यादि᳘ति॥
</details>

<details><summary>मूलम् - Weber</summary>

चे᳘लक उ ह स्माह शाण्डिल्यायनः᳟॥  
इम᳘ एव᳘ लोका᳘स्तिस्रः᳘ स्वयमातृण᳘वत्यश्चि᳘तयो य᳘जमानश्चतुर्थी स᳘र्वे का᳘माः पञ्चॗमीमां᳘श्च लोका᳘न्त्संस्कुर्व᳘ आत्मा᳘नं च स᳘र्वांश्च का᳘मानि᳘त्येव᳘ विद्यादि᳘ति॥
</details>

<details><summary>मूलम् - विस्वरम्</summary>

चेलक उ ह स्माह शाण्डिल्यायनः- इम एव लोकास्तिस्रः स्वयमातृण्णावत्यश्चितयः, यजमानश्चतुर्थी, सर्वे कामाः पञ्चमी । इमांश्च लोकान्त्संस्कुर्वे । आत्मानं च, सर्वांश्च कामानित्येव विद्यादिति ॥ ३ ॥ 
</details>

<details><summary>सायणः</summary>

इदानीं प्रकारान्तरेण पञ्चचितिरूपसम्पत्तिं तथैवोपासनां दर्शयति- **चेलक उ ह स्माह शाण्डिल्यायन** इति । शाण्डिल्यपुत्रश्चेलकोनामर्षिरेवमाह- 'इमे' त्रयो लोकाः 'एव' अग्नेः स्वयमातृण्णावत्यः- तिस्रश्चितयः स्वयमातृण्णानाम सहजच्छिद्रयुक्तपाषाणेष्टकाः । ताश्च तिसृषु प्रथममध्यमोत्तमासु चितिषु उपधीयन्ते । 'यजमानः' कर्ता चतुर्थी चितिः । सर्वे कामाः पञ्चमी चितिः । एवमिमांस्त्रीँल्लोकान् सर्वान् कामान्, अतिमानं पञ्चचित्यात्मना संस्कुर्वे इति ध्यायेदिति ॥ ३ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये दशमकाण्डे चतुर्थे ऽध्याये पंचमं ब्राह्मणम् ॥ (१०-४-५) ॥ 

वेदार्थस्य प्रकाशेन तमो हार्द्दं निवारयन् । 
पुमर्थांश्चतुरो देयाद् विद्यातीर्थमहेश्वरः ॥ १ ॥

ब्रह्माण्डं गोसहस्रं कनकहयतुलापूरुषौ स्वर्णगर्भं,
सप्ताब्धीन्पञ्चसीरींस्त्रिदशतरुलताधेनुसौवर्णभूमीः । 
रत्नोस्रां रुक्मवाजिद्विपमहितरथौ सायणिः सिङ्गणार्यो,
व्यश्राणीद्विश्वचक्रं प्रथितविधिमहाभूतयुक्तं घटं च ॥ 

धान्याद्रिं धन्यजन्मा तिलभवमतुलः स्वर्णजं वर्णमुख्यः,
कार्पासीयं कृपावान्गुडकृतमजडो राजतं राजपूज्यः ।
आज्योत्थं प्राज्यजन्मा लवणजमनृणः शार्करं चार्कतेजा,
रत्नाढ्यो रत्नरूपं गिरिमकृत मुदा पात्रसात्सिङ्गणार्यः ॥

इति श्रीमद्राजाधिराजपरमेश्वरवैदिकमार्गप्रवर्तकश्रीहरिहरमहाराजसाम्राज्यधुरन्धरेण सायणाचार्येण विरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये दशमकाण्डे चतुर्थो ऽध्यायः समाप्तः ॥ (१०-४) ॥ 
</details>

<details><summary>Eggeling</summary>

3. And Celaka Śāṇḍilyāyana said, 'Let him know that the three layers containing the naturally-perforated (bricks) [^egg_712] are these worlds, that the fourth (layer) is the Sacrificer, and the fifth all objects of desire; and that it is these worlds, and his own self and all his objects of desire he compasses.'

[^egg_712]: 364:2 That is, the first, third, and fifth layers. By the fourth and fifth layers mentioned immediately after, we have not of course to understand the real fourth and fifth layers, but the two making up the five layers (viz. the second and fourth).
</details>

