+++
title = "४"

+++


## ०१


<details open><summary>विश्वास-प्रस्तुतिः</summary>

प्रजा᳘पतिं वै᳘ प्रजाः᳘ सृज᳘मानम्॥  
(म्पा) पाप्मा᳘ मृत्युरभिप᳘रिजघान[[!!]] स त᳘पो ऽतप्यत सह᳘स्रᳫँ᳭ संव्वत्सरा᳘न्पाप्मा᳘नं व्विजि᳘हासन्॥
</details>

<details><summary>मूलम् - श्रीधरादि</summary>

प्रजा᳘पतिं वै᳘ प्रजाः᳘ सृज᳘मानम्॥  
(म्पा) पाप्मा᳘ मृत्युरभिप᳘रिजघान[[!!]] स त᳘पो ऽतप्यत सह᳘स्रᳫँ᳭ संव्वत्सरा᳘न्पाप्मा᳘नं व्विजि᳘हासन्॥
</details>

<details><summary>मूलम् - Weber</summary>

प्रजा᳘पतिं वै᳘ प्रजाः᳘ सृज᳘मानम्॥  
पाप्मा᳘ मृत्यु᳘रभिप᳘रिजघान स त᳘पोऽतप्यत सह᳘स्रᳫं संवत्सरा᳘न्पाप्मा᳘नं विजि᳘हासन्॥
</details>

<details><summary>मूलम् - विस्वरम्</summary>

प्रजापतिं वै प्रजाः सृजमानं पाप्मा मृत्युरभिपरिजघान । स तपो ऽतप्यत- सहस्रं संवत्सरान् । पाप्मानं विजिहासन् ॥ १ ॥ 
</details>

<details><summary>सायणः</summary>

उत्तरेणाध्यायद्वयेन अग्निविषया उपासना वक्ष्यते तत्रादावस्मिन् ब्राह्मणद्वये संवत्सररूपाग्नेः तदवयवानां च सहस्ररूपत्वेनोपासनं तत्फलं च प्रदर्श्यते । सहस्रप्रसङ्गं प्रजापतिवृत्तान्तेन प्रस्तौति- **प्रजापतिं वै प्रजा** इति । पूर्वं प्रजाः सृष्टवन्तं प्रजापतिं पापरूपो मृत्युरभिजघान । 'सः' 'पाप्मानं विजिहासन्' त्यक्तुमिच्छन् । "ओहाक् त्यागे"- (धा. पा. जु. प. ३) सनि रूपम् । सहस्रसंवत्सरपर्यन्तं तपस्तेपे ॥ १ ॥ 
</details>

<details><summary>Eggeling</summary>

1. When Prajāpati was creating living beings, Death, that evil, overpowered him. He practised austerities for a thousand years, striving to leave evil behind him.
</details>


## ०२


<details open><summary>विश्वास-प्रस्तुतिः</summary>

(संस्त᳘) त᳘स्य त᳘पस्तेपान᳘स्य॥  
(स्यै) एभ्यो᳘ लोमगर्ते᳘भ्य ऽऊर्ध्वा᳘नि ज्यो᳘तीᳫँ᳭ष्यायंस्तद्या᳘नि ता᳘नि ज्यो᳘तीᳫँ᳭ष्येता᳘नि ता᳘नि न᳘क्षत्राणि या᳘वन्त्येता᳘नि न᳘क्षत्राणि ता᳘वन्तो लोमगर्ता या᳘वन्तो लोमगर्तास्ता᳘वन्तः सह᳘स्रसंव्वत्सर᳘स्य मुहूर्ताः[[!!]]॥
</details>

<details><summary>मूलम् - श्रीधरादि</summary>

(संस्त᳘) त᳘स्य त᳘पस्तेपान᳘स्य॥  
(स्यै) एभ्यो᳘ लोमगर्ते᳘भ्य ऽऊर्ध्वा᳘नि ज्यो᳘तीᳫँ᳭ष्यायंस्तद्या᳘नि ता᳘नि ज्यो᳘तीᳫँ᳭ष्येता᳘नि ता᳘नि न᳘क्षत्राणि या᳘वन्त्येता᳘नि न᳘क्षत्राणि ता᳘वन्तो लोमगर्ता या᳘वन्तो लोमगर्तास्ता᳘वन्तः सह᳘स्रसंव्वत्सर᳘स्य मुहूर्ताः[[!!]]॥
</details>

<details><summary>मूलम् - Weber</summary>

त᳘स्य त᳘पस्तेपान᳘स्य॥  
एभ्यो᳘ लोमगर्ते᳘भ्य ऊर्ध्वा᳘नि ज्यो᳘तींष्यायंस्तद्या᳘नि ता᳘नि ज्यो᳘तींष्येता᳘नि ता᳘नि न᳘क्षत्राणि या᳘वन्त्येता᳘नि न᳘क्षत्राणि ता᳘वन्तो लोमगर्ता या᳘वन्तो लोमगर्तास्ता᳘वन्तः सह᳘स्रसंवत्सरस्य [^wbr_1] मुहूर्ताः᳟॥  

[^wbr_1]: सह᳘स्रसंवत्सर᳘स्य A
</details>

<details><summary>मूलम् - विस्वरम्</summary>

तस्य तपस्तेपानस्यैभ्यो लोमगर्तेभ्य ऊर्ध्वानि ज्योतींष्यायन् । तद् यानि तानि ज्योतींष्येतानि तानि नक्षत्राणि । यावन्त्येतानि नक्षत्राणि- तावन्तो लोमगर्ताः । यावन्तो लोमगर्तास्तावन्तः सहस्रसंवत्सरस्य मुहूर्ताः ॥ २ ॥ 
</details>

<details><summary>सायणः</summary>

'तस्य' 'तेपानस्य' तपश्चरितवतो रोमकूपेभ्य ऊर्ध्वमुखानि ज्योतींषि निरगच्छन् । 'तानि' इमानि 'नक्षत्राणि' 'प्रजापतेः' यावन्तः 'लोमगर्ताः' 'तावन्तः' सहस्रसंवत्सरात्मकस्य दिनानि लक्षत्रयं षष्टिसहस्राणि (३,६०,०००) । तन्मुहूर्त्ताः, कोटिरेका, अष्टौलक्षाणि (१, ८, ०००००) ॥ २ ॥ 
</details>

<details><summary>Eggeling</summary>

2. Whilst he was practising austerities, lights went upwards from those hair-pits [^egg_701] of his; and those lights are those stars: as many stars as there are, so many hair-pits there are; and as many hair-pits as there are, so many muhūrtas there are in a (sacrificial performance) of a thousand years.

[^egg_701]: 361:3 That is, the pores from which the hairs spring.
</details>


## ०३


<details open><summary>विश्वास-प्रस्तुतिः</summary>

स᳘ सहस्रतमे᳘ संव्वत्सरे[[!!]]॥  
सर्व्व्वो᳘ ऽत्यपवत स᳘ यः सो ऽत्य᳘पवताय᳘मेव स᳘ व्वायुर्यो ऽयं[[!!]] प᳘वते᳘ ऽथ यं तं᳘ पाप्मा᳘नमत्य᳘पवतेदं तच्छ᳘रीरं क᳘ ऽउ त᳘स्मै मनु᳘ष्यो यः᳘ सह᳘स्रसंव्वत्सरम᳘वरुन्धीत[[!!]] व्विद्य᳘या ह वा᳘ ऽएवंवि᳘त्सह᳘स्रसंव्वत्सरम᳘वरुन्द्धे॥
</details>

<details><summary>मूलम् - श्रीधरादि</summary>

स᳘ सहस्रतमे᳘ संव्वत्सरे[[!!]]॥  
सर्व्व्वो᳘ ऽत्यपवत स᳘ यः सो ऽत्य᳘पवताय᳘मेव स᳘ व्वायुर्यो ऽयं[[!!]] प᳘वते᳘ ऽथ यं तं᳘ पाप्मा᳘नमत्य᳘पवतेदं तच्छ᳘रीरं क᳘ ऽउ त᳘स्मै मनु᳘ष्यो यः᳘ सह᳘स्रसंव्वत्सरम᳘वरुन्धीत[[!!]] व्विद्य᳘या ह वा᳘ ऽएवंवि᳘त्सह᳘स्रसंव्वत्सरम᳘वरुन्द्धे॥
</details>

<details><summary>मूलम् - Weber</summary>

स᳘ सहस्रतमे᳘ संवत्सरे᳟॥  
सर्वो᳘ऽत्यपवत सॗ यः सोऽत्य᳘पवताय᳘मेव स᳘ वायुॗर्योऽयम् प᳘वते᳘ऽथ यं त᳘म् पाप्मा᳘नमत्य᳘पवतेदं तछ᳘रीरं क᳘ उ त᳘स्मै मनुॗष्यो यः᳘ सह᳘स्रसंवत्सरमवरुन्धीत᳘ [^wbr_2] विद्य᳘या ह वा᳘ एवंवि᳘त्सह᳘स्रसंवत्सरम᳘वरुन्द्धे॥  

[^wbr_2]: सह᳘स्रसंवत्सरम᳘वरुंधीत A.
</details>

<details><summary>मूलम् - विस्वरम्</summary>

स सहस्रतमे संवत्सरे सर्वो ऽत्यपवत । स यः सो ऽत्यपवत । अयमेव स वायुर्यो ऽयं पवते । अथ यं तं पाप्मानमत्यपवत- इदं तच्छरीरम् । क उ तस्मै मनुष्यः- यः सहस्रसंवत्सरमवरुन्धीत । विद्यया ह वा एवं वित्सहस्रसंवत्सरमवरुन्द्धे ॥ ३ ॥ 
</details>

<details><summary>सायणः</summary>

'सः' प्रजापतिः 'सहस्रतमे' पूरणार्थे तमट् प्रत्ययः- "विंशत्यादिभ्यस्तमडन्यतरस्याम्"- (पा. सू. ५ । २ । ५६) इति । सहस्रसंख्यापूरके ऽन्तिमे संवत्सरे 'सर्वो ऽत्यपवत' अत्यक्षरत् बहुसंक्षरित इत्यर्थः । स यः सो ऽत्यपवत अयमेव पवमानो वायुरासीत् । अथ यमेवं तं मृत्युरूपं पाप्मानमत्यपवत तदिदं शरीरम् अतिपूतं शरीरमेव तदानीं प्रजापतेर्गतमित्यर्थः । **क उ तस्मै मनुष्य** इत्यादिना । सहस्रोपासनायाः प्रसङ्गमाह 'यः सहस्रसंवत्सरमवरुन्धीत' जीवन्निति शेषः । तस्मै सहस्रसंवत्सरजीवनाय को वा मनुष्यः शक्नुयात् ?- मनुष्यायुषः परमावधिः शतम्, अतो जीवता मनुष्येण सहस्रसंवत्सराः प्राप्तुमशक्याः । तर्हि तेषां कथं प्राप्तिः तदुपायमाह- **विद्यया ह वा** इति ॥ ३ ॥ 
</details>

<details><summary>Eggeling</summary>

3. In the one-thousandth year, he cleansed himself all through; and he that cleansed all through is this wind which here cleanses by blowing; and that evil which he cleansed all through is this body.

 But what is man that he could secure for himself a (life) of a thousand years [^egg_702]? By knowledge, assuredly, he who knows secures for himself (the benefits of a performance) of a thousand years.

[^egg_702]: 362:1 Tasmai sahasrasaṁvatsarajīvanāya ko vā manushyaḥ śaknuyāt; manushyāvadhiḥ śatam ato jīvato manushyeṇa sahasrasaṁvatsarāḥ prāptum aśakyāt. Sāy.
</details>


## ०४


<details open><summary>विश्वास-प्रस्तुतिः</summary>

स᳘र्व्वा ऽए᳘वैता ऽइ᳘ष्टकाः साहस्रीरु᳘पासीत॥  
रात्रिसहस्रे᳘ण रात्रिसहस्रेणै᳘कैकां परिश्रि᳘तᳫँ᳭ स᳘म्पन्नामु᳘पासीताहःसहस्रे᳘णाहःसहस्रेणै᳘कैकामहर्भा᳘जमर्धमाससहस्रे᳘णार्धमाससहस्रेणै᳘कैकामर्धमासभा᳘जं माससहस्रे᳘ण माससहस्रेणै᳘कैकां मासभा᳘जमृतुसहस्रे᳘ण ऽर्तुसहस्रेणै᳘कैकामृतुभा᳘जं मुहूर्तसहस्रे᳘ण मुहूर्तसहस्रेणै᳘कैकां मुहूर्तभा᳘जᳫँ᳭ संवत्सरसहस्रे᳘ण संवत्सरं ते य᳘ ऽएत᳘मेव᳘मग्नि᳘ᳫँ᳘ संव्वत्सरे᳘ण स᳘म्पन्नं व्विदुः᳘ सहस्रतमी᳘ᳫँ᳘ हास्य ते᳘ कलां᳘ व्विदुर᳘थ य᳘ ऽएनमेवं न᳘ व्विदुर्न᳘ हास्य ते᳘ सहस्रतमीं᳘ चन᳘ कलां᳘ विदुर᳘थ य᳘ ऽए᳘वैवं व्वे᳘द यो᳘ वैतत्क᳘र्म कुरुते स᳘ है᳘वैतᳫँ᳭ स᳘र्व्वं कृत्स्नं᳘ प्राजापत्य᳘मग्नि᳘माप्नो᳘ति यं᳘ प्रजा᳘पतिरा᳘प्नोत्त᳘स्मादेवंवित्त᳘प ऽएव᳘ तप्येत य᳘दु ह वा᳘ ऽएवंवित्त᳘प ऽएव तप्य᳘त ऽआ᳘ मैथुनात्स᳘र्व्वᳫँ᳭ हास्य त᳘त्स्वर्गं᳘ लोक᳘मभिस᳘म्भवति॥
</details>

<details><summary>मूलम् - श्रीधरादि</summary>

स᳘र्व्वा ऽए᳘वैता ऽइ᳘ष्टकाः साहस्रीरु᳘पासीत॥  
रात्रिसहस्रे᳘ण रात्रिसहस्रेणै᳘कैकां परिश्रि᳘तᳫँ᳭ स᳘म्पन्नामु᳘पासीताहःसहस्रे᳘णाहःसहस्रेणै᳘कैकामहर्भा᳘जमर्धमाससहस्रे᳘णार्धमाससहस्रेणै᳘कैकामर्धमासभा᳘जं माससहस्रे᳘ण माससहस्रेणै᳘कैकां मासभा᳘जमृतुसहस्रे᳘ण ऽर्तुसहस्रेणै᳘कैकामृतुभा᳘जं मुहूर्तसहस्रे᳘ण मुहूर्तसहस्रेणै᳘कैकां मुहूर्तभा᳘जᳫँ᳭ संवत्सरसहस्रे᳘ण संवत्सरं ते य᳘ ऽएत᳘मेव᳘मग्नि᳘ᳫँ᳘ संव्वत्सरे᳘ण स᳘म्पन्नं व्विदुः᳘ सहस्रतमी᳘ᳫँ᳘ हास्य ते᳘ कलां᳘ व्विदुर᳘थ य᳘ ऽएनमेवं न᳘ व्विदुर्न᳘ हास्य ते᳘ सहस्रतमीं᳘ चन᳘ कलां᳘ विदुर᳘थ य᳘ ऽए᳘वैवं व्वे᳘द यो᳘ वैतत्क᳘र्म कुरुते स᳘ है᳘वैतᳫँ᳭ स᳘र्व्वं कृत्स्नं᳘ प्राजापत्य᳘मग्नि᳘माप्नो᳘ति यं᳘ प्रजा᳘पतिरा᳘प्नोत्त᳘स्मादेवंवित्त᳘प ऽएव᳘ तप्येत य᳘दु ह वा᳘ ऽएवंवित्त᳘प ऽएव तप्य᳘त ऽआ᳘ मैथुनात्स᳘र्व्वᳫँ᳭ हास्य त᳘त्स्वर्गं᳘ लोक᳘मभिस᳘म्भवति॥
</details>

<details><summary>मूलम् - Weber</summary>

स᳘र्वा एॗवैता इ᳘ष्टकाः साहस्रीरु᳘पासीत॥  
रात्रिसहस्रे᳘ण रात्रिसहस्रेणै᳘कैकाम् परिश्रि᳘तᳫं स᳘म्पन्नामु᳘पासीताहःसहस्रे᳘णाहःसहस्रेणै᳘कैकामहर्भा᳘जमर्धमाससहस्रे᳘णार्धमाससहस्रेणै᳘कैकामर्धमासभा᳘जम् माससहस्रे᳘ण-माससहस्रेणै᳘कैकाम् मासभा᳘जमृतुसहस्रे᳘णर्तृसहस्रेणै᳘कैकामृतुभा᳘जम् मुहूर्तसहस्रे᳘ण-मुहूर्तसहस्रेणै᳘कैकाम् मुहूर्तभा᳘जᳫं संवत्सरसहस्रे᳘ण संवत्सरं ते य᳘ एत᳘मेव᳘मग्नि᳘ᳫं᳘ संवत्सरे᳘ण स᳘म्पन्नं विदुः᳘ सहस्रतमी᳘ᳫं᳘ हास्य ते᳘ कलां᳘ विदुर᳘थ य᳘ एनमेवं न᳘ विदुर्न᳘ हास्य ते᳘ सहस्रतमीं᳘ चन᳘ कलां᳘ विदुर᳘थ य᳘ एॗवैवं वे᳘द यो᳘ वैतत्क᳘र्म कुरुते स᳘ हैॗवैतᳫं स᳘र्वं कृत्स्न᳘म् प्राजापत्य᳘मग्नि᳘माप्नोति य᳘म् प्रजा᳘पतिरा᳘प्नोत्त᳘स्मादेवंवित्त᳘प एव᳘ तप्येत य᳘दु ह वा᳘ एवंवित्त᳘प तप्य᳘त आ᳘ मैथुनात्स᳘र्वᳫं हास्य त᳘त्स्वर्गं᳘ लोक᳘मभिस᳘म्भवति॥
</details>

<details><summary>मूलम् - विस्वरम्</summary>

सर्वा एवैता इष्टकाः साहस्रीरुपासीत । रात्रिसहस्रेण रात्रिसहस्रेणैकैकां परिश्रितं सम्पन्नामुपासीत । अहःसहस्रेण अहःसहस्रेणैकैकामहर्भाजम् । अर्धमाससहस्रेणार्धमासहस्रेणैकैकामर्धमासभाजम् । माससहस्रेण माससहस्रेणैकैकां मासभाजम् । ऋतुसहस्रेण ऋतुसहस्रेणैकैकामृतुभाजम् । मुहूर्तसहस्रेण मुहूर्तसहस्रेणैकैकां मुहूर्तभाजम् । संवत्सरसहस्रेण संवत्सरम् । ते य एतमेवमग्निं संवत्सरेण सम्पन्नं विदुः, सहस्रतमीं हास्य ते कलां विदुः । अथ य एनमेवं न विदुः, न हास्य ते सहस्रतमीं चन कलां विदुः । अथ य एवैवं वेद, यो वैतत्कर्म कुरुते- स हैवैतं सर्वं कृत्स्नं प्राजापत्यमग्निमाप्नोति । यं प्रजापतिराप्नोत् । तस्मादेवंवित्तप एव तप्येत । यदु ह वा एवंवित्तप एव तप्यते- आमैथुनात्सर्वं हास्य तत्स्वर्गं लोकमभिसम्भवति ॥ ४ ॥ 
</details>

<details><summary>सायणः</summary>

सहस्रसंवत्सरावरोधे मनुष्यस्य विद्यैव साधनं यतः, अतस्तामुपासनामाह- **सर्वा एवैता इष्टका** इति । सामान्येन सर्वा इष्टकाः साहस्रीः सहस्रसम्मिता इत्युपासीत । विशेषत आह- **रात्रिसहस्रेणे**ति । एकैकां परिश्रितं रात्रिसहस्रेण सम्पन्नां तदात्मिकामुपासीत । अत्रोपासनक्रियया परिश्रिदादीनां रात्रिसहस्राद्यात्मना कार्त्स्न्येन व्याप्तिः सर्वत्र वीप्सार्थः । परिश्रिद्यजुष्मतीलोकम्पृणानां रात्र्यहरर्द्धमासमासर्तुमुहूर्त्तात्मकत्वं (श. प. १० ४ । २ ब्राह्मणे) प्रागुक्तम् । अहर्भाजमर्द्धमासभाजं मासमाजमृतुभाजमिति पदचतुष्टयस्याप्ययमर्थः- यजुष्मतीषु चतुरूनचतुःशतसंख्याकास्विष्टकासु मध्ये षष्ट्युत्तरत्रिशतसंख्याका अहोरूपाः । चतुर्विंशतिरर्द्धमासरूपाः । द्वादशावशिष्टा मासरूपाः । ता एव द्वे द्वे भूत्वा षड् ऋतुरूपाः । तदभिप्रायेण अहर्भाजमिष्टकामहःसहस्रेण सम्पन्नामुपासीत । एवमर्द्धमासभाजमित्यादि व्याख्येयम् । **मुहूर्त्तभाजमि**ति लोकम्पृणाभिप्रायम् । संवत्सरसहस्रेण संवत्सरमिति । समष्टिरूपचित्याग्निविषयम् । उपासनाफलमाह- **य एतमेवमग्निं संवत्सरेण सम्पन्नं विदुरि**ति । सहस्रतमींकलां पापाभिभवहेतुभूतामस्याग्निरूपप्रजापतेः कलां विदुर्जानन्ति । येषां तादृशज्ञानाभावस्तेषां पापजयहेतुभूतोपायदर्शनाभाव इत्याह- **अथ य एनमेवमि**ति । सर्वेषु व्यापारेष्वपि एतदुपासनं कर्तुं युज्यत इति वक्तुम् । **आमैथुनादि**ति । मैथुनान्तन्व्यापारेषु सर्वेष्वपि एतत्तपः अग्नेस्तदवयवानां च सहस्रात्मकत्वरूपं करोति तस्माच्च स्वर्गलोकप्राप्तिर्भवतीत्यर्थः ॥ ४ ॥ 
</details>

<details><summary>Eggeling</summary>

4. Let him look upon all these bricks as a thousandfold: let him look upon each enclosing-stone as charged with a thousand nights, each day-holder [^egg_703] with a thousand days, each half-moon-holder with a thousand half-moons, each month-holder with a thousand months, each season-holder with a thousand seasons, each muhūrta-holder [^egg_704] with a thousand muhūrtas, and the year with a thousand years. They who thus know this Agni as being endowed with a thousand, know his one-thousandth digit; but they who do not thus know him, do not even know a one-thousandth digit of him. And he alone who so knows this, or who performs this sacred work, obtains this whole and complete Prajāpatean Agni whom Prajāpati obtained. Wherefore let him who knows this by all means practise austerities [^egg_705]; for, indeed, when he who knows this practises austerities, even to (abstention from) sexual intercourse, every (part) of him will share in the world of heaven [^egg_706].

[^egg_703]: 362:2 That is, the majority of Yajushmatī bricks, viz. 360 of them, whilst the remaining ones are supposed to stand in lieu of half-moons, months, and seasons; see X, 4, 3, 19.

[^egg_704]: 362:3 Viz. the Lokampr̥ṇā bricks; see X, 4, 3, 20.

[^egg_705]: 362:4 Or, religious fervour (meditation).

[^egg_706]: 362:5 Or, as Sāyaṇa seems to interpret it, 'that austerity will gain for him all his (Agni's thousandfold perfection) and the heavenly world (?),'--etat tapaḥ agnes tadavayavānāṁ ca sahasrātmakatvarūpaṁ karoti tasmāc ca svargalokaprāptir bhavatīty arthaḥ.
</details>


## ०५


<details open><summary>विश्वास-प्रस्तुतिः</summary>

त᳘देत᳘दृ᳘चा᳘ ऽभ्युक्तम्॥  
(न्न) न मृ᳘षा श्रान्तं यद᳘वन्ति देवा ऽइ᳘ति न᳘ है᳘वैवं᳘विदु᳘षः किं᳘चन मृ᳘षा श्रान्तं᳘ भवति त᳘थो हास्यैतत्स᳘र्व्वं देवा᳘ ऽअवन्ति॥
</details>

<details><summary>मूलम् - श्रीधरादि</summary>

त᳘देत᳘दृ᳘चा᳘ ऽभ्युक्तम्॥  
(न्न) न मृ᳘षा श्रान्तं यद᳘वन्ति देवा ऽइ᳘ति न᳘ है᳘वैवं᳘विदु᳘षः किं᳘चन मृ᳘षा श्रान्तं᳘ भवति त᳘थो हास्यैतत्स᳘र्व्वं देवा᳘ ऽअवन्ति॥
</details>

<details><summary>मूलम् - Weber</summary>

त᳘देत᳘दृॗचाॗभ्युक्तम्॥  
न मृ᳘षा श्रान्तं यद᳘वन्ति देवा इ᳘ति न᳘ हैॗवैवं᳘ विदु᳘षः किं᳘ चन मृ᳘षा श्रान्त᳘म् भवति त᳘थो हास्यैतत्स᳘र्वं देवा᳘ अवन्ति॥
</details>

<details><summary>मूलम् - विस्वरम्</summary>

तदेतदृचा ऽभ्युक्तम्- **"न मृषा श्रान्तं, यदवन्ति देवाः"**- (ऋ. सं. २ । ४ । २२ । ३) इति । न हैवैवं विदुषः किंचन मृषा श्रान्तं भवति । तथो हास्यैतत्सर्वं देवा अवन्ति ॥ ५ ॥ 
</details>

<details><summary>सायणः</summary>

विदुषः किञ्चिदपि व्यापारमात्रं व्यर्थं न भवतीत्यर्थे मन्त्रं संवादयन्ति- **तदेतदृचा ऽभ्युक्तं न मृषे**ति । अत्र "न मृषा श्रान्तं यदवन्ति देवाः" इत्येतावान् पाद एव संवादः । उत्तरस्मिन्पादत्रये लोपामुद्रा ऽगस्त्यप्रतिपादकानि । अश्नवाव जयाव अभ्यजीवावेति त्रीणि द्विवचनान्तानि पदानि प्रयुक्तानि । तान्यत्र न सङ्गच्छन्त इति पाद एव संवादत्वेन पठितः । पादस्यार्थमाह- **न हैवैवं विदुष** इति । एवं जानानस्य पुरुषस्य किञ्चन किञ्चिदपि न मृषा श्रान्तं व्यर्थः श्रमो न भवति । एवं विद्वान् यः कुरुते तत्सर्वं यद्यस्मात् देवा अवन्ति ॥ ५ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये दशमकाण्डे चतुर्थे ऽध्याये चतुर्थं ब्राह्मणम् ॥ (१० । ४ । ४) ॥ 
</details>

<details><summary>Eggeling</summary>

5. It is regarding this that it is said in the R̥k (I, 179, 3), 'Not in vain is the labour which the gods favour;' for, in truth, for him who knows there is no labouring in vain, and so, indeed, the gods favour this every (action) of his [^egg_707].

[^egg_707]: 363:1 Evaṁ vidvān yat kurute tat sarvaṁ yad yasmād devā avanti. Sāy.
</details>

