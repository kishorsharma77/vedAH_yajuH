+++
title = "४"

+++


## ०१


<details open><summary>विश्वास-प्रस्तुतिः</summary>

स᳘ य᳘दैत᳘दध्वर्य्युः᳘॥  
(रु) उपोत्ति᳘ष्ठन्ना᳘ह रुचितो᳘ घर्म ऽइ᳘ति त᳘दुपोत्था᳘यावकाशैरु᳘पतिष्ठन्ते प्राणा वा᳘ ऽअवकाशाः᳘ प्राणा᳘ने᳘वास्मिन्नेत᳘द्दधाति[[!!]] षडु᳘पतिष्ठन्ते षड्वा᳘ ऽइमे᳘ शीर्ष᳘न्प्राणास्ता᳘ने᳘वास्मिन्नेत᳘द्दधाति॥
</details>

<details><summary>मूलम् - श्रीधरादि</summary>

स᳘ य᳘दैत᳘दध्वर्य्युः᳘॥  
(रु) उपोत्ति᳘ष्ठन्ना᳘ह रुचितो᳘ घर्म ऽइ᳘ति त᳘दुपोत्था᳘यावकाशैरु᳘पतिष्ठन्ते प्राणा वा᳘ ऽअवकाशाः᳘ प्राणा᳘ने᳘वास्मिन्नेत᳘द्दधाति[[!!]] षडु᳘पतिष्ठन्ते षड्वा᳘ ऽइमे᳘ शीर्ष᳘न्प्राणास्ता᳘ने᳘वास्मिन्नेत᳘द्दधाति॥
</details>

<details><summary>मूलम् - Weber</summary>

स᳘ यॗदैत᳘दध्वर्युः᳟॥  
उपोत्ति᳘ष्ठन्ना᳘ह रुचितो᳘ घर्म इ᳘ति त᳘दुपोत्था᳘यावकाशैरु᳘पतिष्ठन्ते प्राणा वा᳘ अवकाशाः प्राणा᳘नेवा᳘स्मिन्नेत᳘द्दधाति षडु᳘पतिष्ठन्ते षड्वा᳘ इमे᳘ शीर्ष᳘न्प्राणास्ता᳘नेॗवास्मिन्नेत᳘द्दधाति॥
</details>

<details><summary>मूलम् - विस्वरम्</summary>

**अथ प्रवर्ग्ये ऽवकाशोपस्थानं ब्राह्मणम् ।** 

स यदैतदध्वर्युरुपोत्तिष्ठन्नाह- **"रुचितो घर्मः"** इति । तदुपोत्थाय अवकाशैरुपतिष्ठते । प्राणा वा अवकाशाः । प्राणानेवास्मिन्नेतद्दधाति । षडुपतिष्ठंते । षड् वा इमे शीर्षन्प्राणाः । तानेवास्मिन्नेतद्दधाति ॥ १ ॥ 
</details>

<details><summary>सायणः</summary>

इत्थं तृतीये ब्राह्मणे घर्मसंदीपनमुक्तम् । अथ चतुर्थे प्रवर्ग्यकर्तॄणां अवकाशाख्यैः [^१_५२] मंत्रैरुपस्थानं विधत्ते- **स यदै० दधाती**ति । उपस्थानस्य कालविधानाय रुचितो घर्मः इत्यन्तं वृत्तानुवादः । 'सः' अध्वर्युर्यदा 'उपोत्तिष्ठन्' "रुचितो घर्मः" इत्याह । तत् तदानीं सर्वे घर्मोपयुक्ताः ऋत्विजः 'उपोत्थाय' स्वकीयात् आसनात् उत्थाय तत्र तत्र स्थित्वा अवकाशाख्यैर्मंत्रैः “गर्भो देवानाम्" इत्यादिभिः घर्मं 'उपतिष्ठंते' एते अवकाशाख्या मन्त्राः प्राणात्मकाः । तैरुपस्थानेन 'अस्मिन्' घर्मे 'प्राणानेव दधाति' धारयति । अथोपस्थातॄणां संख्याम् उपजीव्य स्तौति- **षडुपति० दधाती**ति । होता अध्वर्युः ब्रह्मा प्रतिप्रस्थता अग्नीत् इति पंच ऋत्विजो यजमानषष्ठाः षट्पुरुषाः एतैरवकाशैः 'उपतिष्ठंते' । गतमन्यत् ॥ १ ॥ 

[^१_५२]: "परिक्रम्योपतिष्ठंते ऽकृतं चेद्गर्भो देवानामिति" । का. श्रौ. सू. २६ । ६८ । अकृतं चेदिति उत्तरं देववत्परिक्रमणं पितृवत्परिक्रमणानंतरं अकृतं चेत् तदुत्तरं परिक्रमणं, इह रुचिते घर्मे अवसरे कृत्वा अवकाशैरुपस्थेयम् तथा च सूत्रकारेण उत्तरपरिक्रमणस्य कालविकल्पः प्रावादि । "रुचिते वोत्तरम् ।" का. श्रौ. सू.  २६ । ६१ । रुचिते घर्मे सतीत्यर्थः । अवकाशाख्या मंत्रास्तु सप्त । गर्भो देवानां इत्यारभ्य वा. सं. ३७-१४ त्वष्टृमंतः इत्यतः प्राक् (वा. सं. ३७-२०) मा मा हिꣳसीदित्यंताः । 
</details>

<details><summary>Eggeling</summary>

1. Now, when the Adhvaryu here steps up and says, 'The Gharma is aglow,' they step up and revere it (the Mahāvīra) with the Avakāśa [^egg_1243]; but the 'avakāśa' are the vital airs: it is thus the vital airs he lays into it. Six of them [^egg_1244] step up to it, for six in number are these vital airs in the head: it is these he thus lays into it.

[^egg_1243]: 469:1 Avakāśa (looks, or possibly, apertures) is the technical designation of the verses Vāj. S. XXXVII, 14-20 a.

[^egg_1244]: 469:2 Viz. the Sacrificer and the priests with the exception of the Prastotr̥.
</details>


## ०२


<details open><summary>विश्वास-प्रस्तुतिः</summary>

ग᳘र्भ्भो देवा᳘नामि᳘ति॥  
(त्ये) एष वै ग᳘र्भ्भो देवा᳘नां य᳘ ऽएष त᳘पत्येष᳘ हीदᳫँ᳭ स᳘र्व्वङ्गृभ्णा᳘त्येते᳘नेदᳫँ᳭ स᳘र्वङ्गृभीत᳘मेष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह ग᳘र्भ्भो देवा᳘नामि᳘ति॥
</details>

<details><summary>मूलम् - श्रीधरादि</summary>

ग᳘र्भ्भो देवा᳘नामि᳘ति॥  
(त्ये) एष वै ग᳘र्भ्भो देवा᳘नां य᳘ ऽएष त᳘पत्येष᳘ हीदᳫँ᳭ स᳘र्व्वङ्गृभ्णा᳘त्येते᳘नेदᳫँ᳭ स᳘र्वङ्गृभीत᳘मेष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह ग᳘र्भ्भो देवा᳘नामि᳘ति॥
</details>

<details><summary>मूलम् - Weber</summary>

ग᳘र्भो देवा᳘नामि᳘ति॥  
एष वै ग᳘र्भो देवा᳘नां य᳘ एष त᳘पत्येषॗ हीदᳫं स᳘र्वं गृह्णा᳘त्येते᳘नेदᳫं स᳘र्वं गृभीत᳘मेष᳘ उ प्रव᳘र्ग्यस्त᳘देत᳘मेॗवैत᳘त्प्रीणाति त᳘स्मादाह ग᳘र्भो देवा᳘नामि᳘ति॥
</details>

<details><summary>मूलम् - विस्वरम्</summary>

**"गर्भो देवानाम्"**- इति । एष वै गर्भो देवानाम् । य एष तपति । एष हीदं सर्वं गृभ्णाति । एतेनेदं सर्वं गृभीतम् । एष उ प्रवर्ग्यः । तदेतमैवैतत्प्रीणाति । तस्मादाह- गर्भो देवानाम् इति ॥ २ ॥ 
</details>

<details><summary>सायणः</summary>

अथ तानवकाशान् वाक्यशः अनूद्य व्याचष्टे- **गर्भो देवानामिती**ति । गर्भो देवानामिति आख्यानार्थमुपादानम् । 'य एषः' सूर्यस्तपति 'एषः' खलु 'देवानाम्' मध्ये 'गर्भः' । कुत इत्यत आह- **एष हीदमि**ति । 'हि' यस्मात् । 'इदं' 'सर्वं' जगत् 'एष सूर्यः गृभ्णाति' "हृग्रंहोर्भश्छंदसि" (पा. सू. ३ । १ । ८४ वा.) इति भत्वम् । जगति विद्यमानं सर्वं रसं स्वकिरणैरुपादत्ते सर्वमनुगृह्णाति वा । यत एवं अतः 'एतेन' सूर्येण 'इदं सर्वं जगत्' गृभीतं गृहीतं अनुगृहीतम् तस्मादेष गर्भः । अन्यद्गतम् । **तस्मादाहे**ति निगमनम् ॥ २ ॥ 
</details>

<details><summary>Eggeling</summary>

2. [Vāj. S. XXXVII, 14,] 'The child of the gods,'--the child (garbha) of the gods, in truth, is he that shines yonder, for he holds (grabh) everything here, and by him everything here is held; and the Pravargya also is that (sun): it is him he thus gratifies, and therefore he says, 'The child of the gods.'
</details>


## ०३


<details open><summary>विश्वास-प्रस्तुतिः</summary>

पिता᳘ मतीनामि᳘ति॥  
पिता᳘ ह्येष᳘ मतीनाम्प᳘तिः प्रजा᳘नामि᳘ति प᳘ति᳘र्ह्येष᳘ प्रजा᳘नाम्॥
</details>

<details><summary>मूलम् - श्रीधरादि</summary>

पिता᳘ मतीनामि᳘ति॥  
पिता᳘ ह्येष᳘ मतीनाम्प᳘तिः प्रजा᳘नामि᳘ति प᳘ति᳘र्ह्येष᳘ प्रजा᳘नाम्॥
</details>

<details><summary>मूलम् - Weber</summary>

पिता᳘ मतीनामि᳘ति॥  
पिता᳘ ह्येष᳘ मतीनाम् प᳘तिः प्रजा᳘नामि᳘ति प᳘तिॗर्ह्येष᳘ प्रजा᳘नाम्॥
</details>

<details><summary>मूलम् - विस्वरम्</summary>

**"पिता मतीनाम्"**- इति । पिता ह्येष मतीनाम् । "पतिः प्रजानाम्"- इति । पतिर्ह्येष प्रजानाम् ॥ ३ ॥ 
</details>

<details><summary>सायणः</summary>

अथ वाक्यांतरमुपादाय प्रसिद्ध्या व्याचष्टे- **पिता मतीनामिती**ति । 'हि' यस्मात् 'एषः' सूर्यः 'मतीनां' बुद्धीनां 'पिता' उत्पादयिता । सूर्योदये सति हि सुप्तानां सर्वेषां प्राणिनां प्रबोधेन सर्वाणि ज्ञानान्युत्पद्यंते । अतः सूर्यस्य तत्पितृत्वम् । "एष उ प्रवर्ग्यस्तदेतमेवैतत्' इति प्रकृतो वाक्यशेषः अतः प्रभृति सर्वत्र अनुषंजनीयः । अथ अन्यवाक्यमुपादाय व्याचष्टे- **पतिः प्रजानामि**ति । 'एषः' सूर्यः 'प्रजानां' प्रजायमानानां प्राणिनां वृष्ट्यादिप्रदानेन पालयिता हि । अन्यत् पूर्ववत् ॥ ३ ॥ 
</details>

<details><summary>Eggeling</summary>

3. 'The father of thoughts,'--for he (the sun) is indeed the father of thoughts;--'the lord of creatures,'--for he is indeed the lord of creatures.
</details>


## ०४


<details open><summary>विश्वास-प्रस्तुतिः</summary>

(ᳫँ᳭) स᳘न्देवो᳘ देवे᳘न सवि᳘त्रा गते᳘ति॥ 
सᳫँ᳭ हि᳘ देवो᳘ देवे᳘न सवित्रा᳘ गत सᳫँ᳭ सू᳘र्य्येण रोचत ऽइ᳘ति सᳫँ᳭ हि सू᳘र्य्येण रो᳘चते॥
</details>

<details><summary>मूलम् - श्रीधरादि</summary>

(ᳫँ᳭) स᳘न्देवो᳘ देवे᳘न सवि᳘त्रा गते᳘ति॥ 
सᳫँ᳭ हि᳘ देवो᳘ देवे᳘न सवित्रा᳘ गत सᳫँ᳭ सू᳘र्य्येण रोचत ऽइ᳘ति सᳫँ᳭ हि सू᳘र्य्येण रो᳘चते॥
</details>

<details><summary>मूलम् - Weber</summary>

सं᳘ देवो᳘ देवे᳘न सविॗत्रागते᳘ति [^wbr_1] सᳫं हि᳘ देवो᳘ देवे᳘न सवित्रा᳘गत सᳫं सू᳘र्येण रोचत इ᳘ति सᳫं हि सू᳘र्येण रो᳘चते॥  

[^wbr_1]: The पद reads गत at वाज सं ३७,१४.१५.
</details>

<details><summary>मूलम् - विस्वरम्</summary>

**"सं देवो देवेन सवित्रा गत"**- इति । सं हि देवो देवेन सवित्रा गत । "सं सूर्येण रोचते"- (वा. सं. ३७ । १४) इति । सं हि सूर्येण रोचते ॥ ४ ॥ 
</details>

<details><summary>सायणः</summary>

वाक्यांतरमुपादाय व्याचष्टे- **सं देवो० गते**ति । 'हि' यस्मात् देवनशीलो घर्मः देवयजनेन वर्तमानः देवेन देवनशीलेन 'सवित्रा' सर्वस्य प्रेरकेण दिवि वर्तमानेन सूर्येण 'संगत' समगच्छत । संपूर्वात् गमेः "समो गम्यृच्छिभ्याम्"- (पा. सू. १ । ३ । २९) इत्यात्मनेपदम् । छांदसः शपो लुक् । “अनुदात्तोपदेश०" (पा. सू. ६ । ४ । ३७) इत्यादिना अनुनासिकलोपः । तस्मात् "सं देवो देवेन" इति मन्त्रवाक्यं संगतमित्यर्थः । अथ अन्यद्वाक्यमनूद्य व्याचष्टे- **सꣳ सूर्येण रोचत** इति । अयं संततो घर्मः 'सूर्येण' द्युस्थेन 'संरोचते' संगतो दीप्यते । 'हि' यस्मात् "सं सूर्येण" इति वाक्यं समवेतार्थमित्यर्थः ॥ ४ ॥ 
</details>

<details><summary>Eggeling</summary>

4. 'The god hath united with the god Savitr̥,'--for the god (the Mahāvīra) has indeed united with the god Savitr̥ (the sun);--'with Sūrya he shineth,'--for (equally) with Sūrya (the sun) he has indeed shone.
</details>


## ०५


<details open><summary>विश्वास-प्रस्तुतिः</summary>

स᳘मग्नि᳘रग्नि᳘ना गते᳘ति॥  
स᳘ᳫँ᳘ ह्यग्नि᳘रग्निना᳘[[!!]] गत सन्दै᳘वेन सवित्रे᳘ति सᳫँ᳭ हि दै᳘वेन सवित्रा᳘ गत सᳫँ᳭ सू᳘र्य्येणारोचिष्टे᳘ति सᳫँ᳭ हि सू᳘र्य्येणा᳘रोचिष्ट॥
</details>

<details><summary>मूलम् - श्रीधरादि</summary>

स᳘मग्नि᳘रग्नि᳘ना गते᳘ति॥  
स᳘ᳫँ᳘ ह्यग्नि᳘रग्निना᳘[[!!]] गत सन्दै᳘वेन सवित्रे᳘ति सᳫँ᳭ हि दै᳘वेन सवित्रा᳘ गत सᳫँ᳭ सू᳘र्य्येणारोचिष्टे᳘ति सᳫँ᳭ हि सू᳘र्य्येणा᳘रोचिष्ट॥
</details>

<details><summary>मूलम् - Weber</summary>

स᳘मग्नि᳘रग्नि᳘नागते᳘ति [^wbr_2] ॥  
सᳫं ह्य᳘ग्नि᳘रग्निना᳘गत सं दै᳘वेन सवित्रे᳘ति सᳫं हि दै᳘वेन सवित्रा᳘गत सᳫं सू᳘र्येणारोचिष्टे᳘ति सᳫं हि सू᳘र्येणा᳘रोचिष्ट॥  

[^wbr_2]: The पद reads गत at वाज सं ३७,१४.१५.
</details>

<details><summary>मूलम् - विस्वरम्</summary>

**"समग्निरग्निना गत"**- इति । सं ह्यग्निरग्निना गत । **"सं दैवेन सवित्रा"**- इति । सं हि दैवेन सवित्रा गत । **"सं सूर्येणारोचिष्ट"**- इति । सं हि सूर्येणारोचिष्ट ॥ ५ ॥ 
</details>

<details><summary>सायणः</summary>

एवं वर्तमानकाले घर्मस्य सूर्येण संरोचनं उक्त्वा, अथ भूतकाले ऽपि "समग्निरग्निना गत" इति द्वितीयेन अवकाशमन्त्रेण तदाह- **समग्निरग्निना गते**ति । 'अग्निः' अग्निवर्णः संतप्तो घर्मः 'अग्निना' आहवनीयलक्षणेन 'संगत' समगच्छत यागार्थम् । 'हि' यस्मात् एवं "समग्निरग्निना" इति मन्त्रवाक्यं संगतमित्यर्थः । अथ अन्यद्वाक्यमनूद्य व्याचष्टे- **सं दैवेन० गते**ति । 'दैवेन' देवेषु प्रसिद्धेन सर्वत्र हि अयं प्रवर्ग्यः समगच्छत । तस्मात् 'सं दैवेन' इत्याम्नातम् । अथ मन्त्रप्रतिपादितां रोचनस्य भूतकालसत्ताम् उपपादयितुं वाक्यांतरमनूद्य व्याचष्टे- **सꣳ सूर्येणारोचिष्टे**ति । "रुचितो घर्मः" इति प्रैषमन्त्रोच्चारणेन घर्मरोचनस्य निष्पन्नत्वात् तादृशो घर्मः सूर्येण 'समरोचिष्ट हि' संगत्य दीप्तः अभूत् । तस्मात् “सꣳ सूर्येणारोचिष्ट” इति रोचनस्य भूतकालसत्ताप्रतिपादनं युक्तम् । “रुच दीप्तौ” (धा. पा. भ्वा. आ. ७४६) इति धातुः ॥ ५ ॥ 
</details>

<details><summary>Eggeling</summary>

5. [Vāj. S. XXXVII, 15,] 'Agni hath united with Agni,'--for Agni (fire) has indeed united with Agni;--'with the divine Savitr̥,'--for with the divine Savitr̥ he has indeed united;--'with Sūrya

he hath shone,'--for with Sūrya he has indeed shone.
</details>


## ०६


<details open><summary>विश्वास-प्रस्तुतिः</summary>

स्वा᳘हा स᳘मग्निस्त᳘पसा गते᳘ति॥ 
स᳘ᳫँ᳭ ह्यग्निस्त᳘पसा᳘[[!!]] गता᳘ ऽवरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुः सन्दै᳘व्येन सवित्रे᳘ति सᳫँ᳭ हि दै᳘व्येन सवित्रा᳘ गत सᳫँ᳭ सू᳘र्य्येणारूरुचते᳘ति सᳫँ᳭ हि सू᳘र्य्येणा᳘रूरुचत॥
</details>

<details><summary>मूलम् - श्रीधरादि</summary>

स्वा᳘हा स᳘मग्निस्त᳘पसा गते᳘ति॥ 
स᳘ᳫँ᳭ ह्यग्निस्त᳘पसा᳘[[!!]] गता᳘ ऽवरᳫँ᳭ स्वाहाकार᳘ङ्करो᳘ति प᳘रान्देव᳘तामसा᳘वेव ब᳘न्धुः सन्दै᳘व्येन सवित्रे᳘ति सᳫँ᳭ हि दै᳘व्येन सवित्रा᳘ गत सᳫँ᳭ सू᳘र्य्येणारूरुचते᳘ति सᳫँ᳭ हि सू᳘र्य्येणा᳘रूरुचत॥
</details>

<details><summary>मूलम् - Weber</summary>

स्वा᳘हा स᳘मग्निस्त᳘पसागते᳘ति सᳫं ह्य᳘ग्निस्त᳘पसा᳘गता᳘वरᳫं स्वाहाकारं᳘ करो᳘ति प᳘रां देव᳘तामसा᳘वेव ब᳘न्धुः सं दै᳘व्येन सवित्रे᳘ति सᳫं हि दै᳘व्येन सवित्रा᳘गत सᳫं सू᳘र्येणारूरुचते᳘ति सᳫं हि सू᳘र्येणा᳘रूरुचत॥
</details>

<details><summary>मूलम् - विस्वरम्</summary>

**"स्वाहा समग्निस्तपसा गत"**- इति । सं ह्यग्निस्तपसा गत । अवरं स्वाहाकारं करोति । परां देवताम् । असावेव बंधुः । **"सं दैव्येन सवित्रा"**- इति । सं हि दैव्येन सवित्रा गत । **"सं सूर्येणारूरुचत"**- (वा. सं. ३७ । १५) इति । सं हि सूर्येणारूरुचत ॥ ६ ॥ 
</details>

<details><summary>सायणः</summary>

अथ तृतीयमवकाशमंत्रं वाक्यशः अनूद्य व्याचष्टे- **स्वाहा समग्नि० रूरुचते**ति । 'हि' यस्मात् अयमग्निरग्निवर्णः प्रवर्ग्यः 'तपसा' तापेन 'संगत' समगच्छत । तस्मात् "समग्निस्तपसा गत" इत्ययमंशः संगतः । अवरमधस्तात् आदौ वर्तमानं 'स्वाहाकारं' स्वाहेति शब्दस्य करणं उच्चारणं 'करोति' । 'परां' सूर्यरूपां ‘देवतां' । स्वाहाशब्दप्रतिपाद्यं संस्मर्तुं 'असावेव' खलु देवता बंधुः छिन्नस्य यज्ञशिरसः बंधनहेतुः । तथा ‘दैव्येन' देवतासंबंधिना 'सवित्रा' प्रेरकेण सूर्येण दिवि प्रकाशमानेन सार्द्धम् अयं तप्तो घर्मः ज्वालाद्वारेण 'समरूरुचत' सम्यगदीप्यत । तस्मात् "सꣳ सूर्येणारूरुचत" इति मन्त्रभागः समवेतार्थः ॥ ६ ॥ 
</details>

<details><summary>Eggeling</summary>

6. 'Hail! Agni hath united with his heat,'--for Agni has indeed united with his heat; the call of hail he places first, and the deity last: the significance of this is the same as before;--'with the divine Savitr̥,'--for with the divine Savitr̥ he has indeed united;--'with Sūrya he hath shed light,'--for with Sūrya he has indeed shed light.
</details>


## ०७


<details open><summary>विश्वास-प्रस्तुतिः</summary>

ते वा᳘ ऽएते त्र᳘यो ऽवकाशा᳘ भवन्ति॥  
त्र᳘यो वै᳘ प्राणाः᳘ प्राण᳘ ऽउदानो᳘ व्यानस्ते᳘नै᳘वास्मिन्नेत᳘द्दधाति॥
</details>

<details><summary>मूलम् - श्रीधरादि</summary>

ते वा᳘ ऽएते त्र᳘यो ऽवकाशा᳘ भवन्ति॥  
त्र᳘यो वै᳘ प्राणाः᳘ प्राण᳘ ऽउदानो᳘ व्यानस्ते᳘नै᳘वास्मिन्नेत᳘द्दधाति॥
</details>

<details><summary>मूलम् - Weber</summary>

ते वा᳘ एते त्र᳘योऽवकाशा᳘ भवन्ति॥  
त्र᳘यो वै᳘ प्राणाः᳘ प्राण᳘ उदानो᳘ व्यानस्ते᳘नैॗवास्मिन्नेत᳘द्दधाति॥
</details>

<details><summary>मूलम् - विस्वरम्</summary>

ते वा एते त्रयो ऽवकाशा भवंति । त्रयो वै प्राणाः- प्राण उदानो व्यानः । तानेवास्मिन्नेतद्दधाति ॥ ७ ॥ 
</details>

<details><summary>सायणः</summary>

एवं "गर्भो देवानां" १ "समग्निरग्निना गत" २ "स्वाहा समग्निः" ३ इति 'त्रयः अवकाशाः' उक्ताः । अथैतान् संहत्य स्तौति- **ते वा एते० दधाती**ति । 'ते' खलु 'एते' अवकाशाख्याः "गर्भो देवानां" इत्याद्याः त्रयो मन्त्रा भवन्ति । अन्यत् त्रित्वविधिशेष (श. प. १४ । १ । ३ । ३० ।) व्याख्याने व्याख्यातम् ॥ ७ ॥ 
</details>

<details><summary>Eggeling</summary>

7. These, then, are three 'avakāśa,'--for there are three vital airs, the in (and out)-breathing, the up-breathing, and the through-breathing: it is thereby that he lays it (the vital air) into him.
</details>


## ०८


<details open><summary>विश्वास-प्रस्तुतिः</summary>

धर्त्ता᳘[[!!]] दिवो व्वि᳘भाति त᳘पसस्पृथिव्यामि᳘ति॥  
धर्त्ता᳘ ह्येष᳘ दिवो᳘ व्विभा᳘ति त᳘पसस्पृथिव्या᳘न्धर्त्ता᳘ देवो᳘ देवा᳘नाम᳘मर्त्त्यस्तपोजा ऽइ᳘ति धर्त्ता᳘ ह्येष᳘ देवो᳘ देवा᳘नाम᳘मर्त्यस्तपोजा व्वा᳘चमस्मे नि᳘यच्छ देवायु᳘वमि᳘ति यज्ञो वै व्वा᳘ग्यज्ञ᳘मस्म᳘भ्यम्प्र᳘यच्छ ये᳘न देवा᳘न्प्रीणामे᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

धर्त्ता᳘[[!!]] दिवो व्वि᳘भाति त᳘पसस्पृथिव्यामि᳘ति॥  
धर्त्ता᳘ ह्येष᳘ दिवो᳘ व्विभा᳘ति त᳘पसस्पृथिव्या᳘न्धर्त्ता᳘ देवो᳘ देवा᳘नाम᳘मर्त्त्यस्तपोजा ऽइ᳘ति धर्त्ता᳘ ह्येष᳘ देवो᳘ देवा᳘नाम᳘मर्त्यस्तपोजा व्वा᳘चमस्मे नि᳘यच्छ देवायु᳘वमि᳘ति यज्ञो वै व्वा᳘ग्यज्ञ᳘मस्म᳘भ्यम्प्र᳘यच्छ ये᳘न देवा᳘न्प्रीणामे᳘त्ये᳘वैत᳘दाह॥
</details>

<details><summary>मूलम् - Weber</summary>

ध᳘र्ता दिवो वि᳘भाति त᳘पसस्पृथिव्यामि᳘ति॥  
धर्ताॗ ह्येष᳘ दिवो᳘ विभा᳘ति त᳘पसस्पृथिव्यां᳘ धर्ता᳘ देवो᳘ देवा᳘नाम᳘मर्त्यस्तपोजा इ᳘ति धर्ताॗ ह्येष᳘ देवो᳘ देवा᳘नाम᳘मर्त्यस्तपोजा वा᳘चमस्मे नि᳘यछ देवायु᳘वमि᳘ति यज्ञो वै वा᳘ग्यज्ञ᳘मस्म᳘भ्यम् प्र᳘यछ ये᳘न देवा᳘न्प्रीणामे᳘त्येॗवैत᳘दाह॥
</details>

<details><summary>मूलम् - विस्वरम्</summary>

**"धर्ता दिवो विभाति तपसस्पृथिव्याम्"**- इति । धर्ता ह्येष दिवो विभाति तपसस्पृथिव्याम् । **"धर्ता देवो देवानाममर्त्यस्तपोजाः"**- इति । धर्ता ह्येष देवो देवानाममर्त्यस्तपोजाः । **“वाचमस्मे नियच्छ देवायुवम्"**- (वा. सं. ३७ । १६) इति । यज्ञो वै वाग् । यज्ञमस्मभ्यं प्रयच्छ । येन देवान्प्रीणाम इत्येवैतदाह ॥ ८ ॥  
</details>

<details><summary>सायणः</summary>

अथ चतुर्थमवकाशमन्त्रं वाक्यशः अनूद्य व्याचष्टे- **धर्ता दिवो० तदाहे**ति । 'एषः' खलु सूर्यः 'दिवः' द्युलोकस्य 'धर्ता' । तथा तपसस्तापकस्य रश्मिजालस्य च धर्ता सन् 'पृथिव्यां' भूम्यां 'विभाति' विशेषेण दीप्यते । अतः तदात्मके प्रवर्ग्ये "धर्ता दिवः" इति मन्त्रः समवेतार्थ इत्यर्थः । तथा 'एषः' सूर्यो देवनशीलः 'देवानां' स्वव्यतिरिक्तानामिन्द्रादीनां 'धर्ता' धारयिता सूर्यगत्यधीनत्वाद्धविर्दानस्य इति सूर्यस्य हविर्भुजां धारकत्वं द्रष्टव्यम् । तथा 'अमर्त्यः' मरणरहितः 'तपोजाः' तपसः तप्यमानात् ब्रह्मणो जातः । 'हि' यस्मादेवं तस्मात् तदात्मकं प्रवर्ग्यं "धर्ता दिवः" इति मन्त्रभागेन स्तौतीत्यर्थः । तथा "वाचमस्मे नियच्छ" इति समनन्तरो मन्त्रभागः । तत्र वाक्शब्देन यज्ञ एव उच्यते । स्तुतशस्त्ररूपया वाचा निर्वर्त्यत्वात् । एवं च निष्पन्नं वाक्यार्थमाह- 'वाचं' यज्ञं 'अस्मे' अस्मभ्यं हे घर्म ! 'नियच्छ' प्रयच्छ देहि 'येन' यज्ञेन देवान् 'प्रीणाम' तर्पयामेति अमुमेवार्थमेतन्मन्त्रवाक्यमाह प्रतिपादयति ॥ ८ ॥ 
</details>

<details><summary>Eggeling</summary>

8. [Vāj. S. XXXVII, 16,] 'The sustainer of the sky, and of heat upon earth, shineth forth,'--for as the sustainer of the sky, and of heat on earth, that (sun, and Mahāvīra) indeed shines forth;--'the divine sustainer of the gods, he, the immortal, born of heat,'--for he is indeed the divine sustainer of the gods, the immortal one, born of heat;--'grant unto us speech, devoted to the gods!'--speech doubtless is worship: he thus means to say thereby, 'bestow upon us worship whereby we shall please the gods!'
</details>


## ०९


<details open><summary>विश्वास-प्रस्तुतिः</summary>

(हा᳘) अ᳘पश्यङ्गोपाम᳘निपद्य᳘मानमि᳘ति॥  
(त्ये) एष वै᳘ गोपा य᳘ ऽएष त᳘पत्येष᳘ हीदᳫँ᳭ स᳘र्व्वङ्गोपायत्य᳘थो न नि᳘पद्यते त᳘स्मादाहा᳘पश्यङ्गोपाम᳘निपद्यमानमि᳘ति॥
</details>

<details><summary>मूलम् - श्रीधरादि</summary>

(हा᳘) अ᳘पश्यङ्गोपाम᳘निपद्य᳘मानमि᳘ति॥  
(त्ये) एष वै᳘ गोपा य᳘ ऽएष त᳘पत्येष᳘ हीदᳫँ᳭ स᳘र्व्वङ्गोपायत्य᳘थो न नि᳘पद्यते त᳘स्मादाहा᳘पश्यङ्गोपाम᳘निपद्यमानमि᳘ति॥
</details>

<details><summary>मूलम् - Weber</summary>

अ᳘पश्यं गोपाम᳘निपद्यमानमि᳘ति॥  
एष वै᳘ गोपा य᳘ एष त᳘पत्येषॗ हीदᳫं स᳘र्वं गोपायत्य᳘थो न नि᳘पद्यते त᳘स्मादाहा᳘पश्यम् गोपाम᳘निपद्यमानमिति [^wbr_3] ॥  

[^wbr_3]: गोपाम᳘निपद्य᳘मान A. both times.
</details>

<details><summary>मूलम् - विस्वरम्</summary>

**"अपश्यं गोपामनिपद्यमानम्"**- इति । एष वै गोपाः । य एष तपति । एष हीदं सर्वं गोपायति । अथो न निपद्यते । तस्मादाह- **"अपश्यं गोपामनिपद्यमानम्"**- इति ॥ ९ ॥ 
</details>

<details><summary>सायणः</summary>

अथान्यमवकाशमन्त्रं वाक्यशः अनूद्य व्याचष्टे- **अपश्यं गोपा० चरती**ति । 'एषः' सूर्यः 'देवानां' मध्ये 'गोपाः' गोपायिता । 'हि' यस्मात् 'एषः' 'सर्वमिदं' जगत् 'गोपायति' प्रकर्षेण प्रकाशनादिना रक्षति । 'अथो' अपि च 'न निपद्यते' न निपतति । किंतु उच्चैः सर्वदा दिवि वर्तते । 'तस्मात्' 'अनिपद्यमानं' 'गोपां' सूर्यं 'अपश्यं' अदर्शम् इति ऋषिः कृतसाक्षात्कारः आह । अथवा तदात्मकं प्रवर्ग्यं स्तोतुं- **अपश्यं गोपामि**ति अध्वर्युराह ॥ ९ ॥ 
</details>

<details><summary>Eggeling</summary>

9. [Vāj. S. XXXVII, 17; R̥g-v. I, 164, 31; X, 177, 3,] 'I beheld the guardian, the never-resting [^egg_1245],'--he who shines yonder is indeed the guardian, for he guards everything here; and he does not lie down to rest: therefore he says, 'I beheld the guardian, the never-resting;'--

[^egg_1245]: 470:1 Or, as Mahīdhara and Sāyaṇa take it, the never-falling.
</details>


## १०


<details open><summary>विश्वास-प्रस्तुतिः</summary>

(त्या᳘) आ᳘ च प᳘रा च पथि᳘भिश्च᳘रन्तमि᳘ति॥  
(त्या᳘) आ᳘ च᳘ ह्येष प᳘रा च देवैः᳘ पथि᳘भिश्च᳘रति स᳘ सध्री᳘चीः स व्वि᳘षूचीर्व्व᳘सान ऽइ᳘ति सध्री᳘चीश्च᳘ ह्येष व्वि᳘षूचीश्च दि᳘शो व्वस्ते᳘ ऽथो रश्मीना᳘वरीवर्त्ति भु᳘वनेष्वन्तरि᳘ति पुनः पुन᳘र्ह्येष᳘ ऽएषु᳘ लोके᳘षु व्वरीवर्त्त्य᳘मानश्चरति[[!!]]॥
</details>

<details><summary>मूलम् - श्रीधरादि</summary>

(त्या᳘) आ᳘ च प᳘रा च पथि᳘भिश्च᳘रन्तमि᳘ति॥  
(त्या᳘) आ᳘ च᳘ ह्येष प᳘रा च देवैः᳘ पथि᳘भिश्च᳘रति स᳘ सध्री᳘चीः स व्वि᳘षूचीर्व्व᳘सान ऽइ᳘ति सध्री᳘चीश्च᳘ ह्येष व्वि᳘षूचीश्च दि᳘शो व्वस्ते᳘ ऽथो रश्मीना᳘वरीवर्त्ति भु᳘वनेष्वन्तरि᳘ति पुनः पुन᳘र्ह्येष᳘ ऽएषु᳘ लोके᳘षु व्वरीवर्त्त्य᳘मानश्चरति[[!!]]॥
</details>

<details><summary>मूलम् - Weber</summary>

आ᳘ च प᳘रा च पथि᳘भिश्च᳘रन्तमिति॥  
आ᳘ चॗ ह्येष प᳘रा च देवैः᳘ पथि᳘भिश्च᳘रति स᳘ सध्री᳘चीः स वि᳘शूचीर्व᳘सान इ᳘ति सध्री᳘चीश्चॗ ह्येष वि᳘शूचीश्च दि᳘शो वस्ते᳘ऽथो रश्मीना᳘वरीवर्त्ति भु᳘वनेष्वन्तरि᳘ति पु᳘नःपुनॗर्ह्येष᳘ एषु᳘ लोके᳘षु वरीवर्त्य᳘मानश्च᳘रति॥
</details>

<details><summary>मूलम् - विस्वरम्</summary>

**"आ च परा च पथिभिश्चरंतम्"**- इति । आ च ह्येष परा च देवैः पथिभिश्चरति । **"स सध्रिचीः स विषूचीर्वसानः"**- इति । सध्रीचीश्च ह्येष विषूचीश्च दिशो वस्ते । अथो रश्मीन् । **"आवरीवर्ति भुवनेष्वंतः"**- (वा. सं. ३७ । १७) इति । पुनः पुनर्ह्येष एषु लोकेषु वरीवर्त्यमानश्चरति ॥ १० ॥ 
</details>

<details><summary>सायणः</summary>

अपि च 'एष हि' सूर्यः 'देवैः' देवसंबंधिभिः 'पथिभिः' मार्गैः मध्याह्नात् पूर्वं 'आचरति' अभिमुखेन गच्छति च । ततः परस्तात् 'पराचरति' पराङ्मुखः संचरति । तस्मात् "आ च परा च" इति मन्त्रवाक्यं संगतमित्यर्थः । अपि च 'सध्रीचीः' सहाञ्चतीः 'विषूचीः' विष्वगञ्चतीः सर्वाः 'दिशः' प्राच्याद्याः ‘एषः’ सूर्यः स्वतेजसा 'वस्ते' आच्छादयति । 'अथो' अपि च 'रश्मीन्' स्वकिरणान् 'वस्ते' सर्वत्र प्रसारयति । तस्मात् "स सध्रीचीः" इति मन्त्रः सूर्ये संगतः । तदात्मकत्वात् प्रवर्ग्ये ऽपि संगत इत्यर्थः । अपि च 'एषः' खलु सूर्यः 'एषु लोकेषु' पृथिव्यादिषु सर्वेषु लोकेषु 'वरीवर्त्यमानः' अत्यर्थं वर्तमानः पुनःपुनश्चरति । तस्मादाह- "आ वरीवर्ति भुवनेष्वन्तः" इति ॥ १० ॥ 
</details>

<details><summary>Eggeling</summary>

10, 'Wandering on paths hither and thither,'--for he indeed wanders hither and thither on the divine [^egg_1246] paths;--'arraying himself in the gathering and the radiating,'--for he indeed arrays himself in the gathering (converging) and the radiating regions, or rays;--'he moveth to and fro within the spheres,'--for again and again he wanders moving within these worlds.

[^egg_1246]: 471:1 One might expect 'daívaiḥ pathíbhiḥ' or 'devaíḥ pathíbhiḥ,' which Mahīdhara explains by 'devamārgaiḥ.'
</details>


## ११


<details open><summary>विश्वास-प्रस्तुतिः</summary>

व्वि᳘श्वासाम्भुवाम्पते॥  
व्वि᳘श्वस्य मनसस्पते व्वि᳘श्वस्य व्वचसस्पते स᳘र्वस्य व्वचसस्पत ऽइ᳘त्येत᳘स्य स᳘र्व्वस्य पत ऽइ᳘त्येत᳘द्देवश्रुत्त्व᳘न्देव ध᳘र्म्म देवो᳘ देवा᳘न्पाही᳘ति ना᳘त्र तिरो᳘हितमिवास्ति॥
</details>

<details><summary>मूलम् - श्रीधरादि</summary>

व्वि᳘श्वासाम्भुवाम्पते॥  
व्वि᳘श्वस्य मनसस्पते व्वि᳘श्वस्य व्वचसस्पते स᳘र्वस्य व्वचसस्पत ऽइ᳘त्येत᳘स्य स᳘र्व्वस्य पत ऽइ᳘त्येत᳘द्देवश्रुत्त्व᳘न्देव ध᳘र्म्म देवो᳘ देवा᳘न्पाही᳘ति ना᳘त्र तिरो᳘हितमिवास्ति॥
</details>

<details><summary>मूलम् - Weber</summary>

वि᳘श्वासाम् भुवाम् पते॥  
वि᳘श्वस्य मनसस्पते वि᳘श्वस्य वचसस्पते स᳘र्वस्य वचसस्पत इ᳘त्येत᳘स्य स᳘र्वस्य पत इ᳘त्येत᳘द्देवश्रुत्त्वं᳘ देव घर्म देवो᳘ देवा᳘न्पाही᳘ति ना᳘त्र तिरो᳘हितमिवास्ति॥
</details>

<details><summary>मूलम् - विस्वरम्</summary>

**"विश्वासां भुवां पते विश्वस्य मनसस्पते । विश्वस्य वचसस्पते सर्वस्य वचसस्पते"**-इति । एतस्य सर्वस्य पत इत्येतत् । **"देवश्नुत्त्वं देव घर्म देवो देवान्पाहि"**- इति । नात्र तिरोहितमिवास्ति ॥ ११ ॥ 
</details>

<details><summary>सायणः</summary>

अथान्यमवकाशमंत्रभागं संहत्यानूद्य, तात्पर्यमाह- **विश्वासां भुवां० इत्येतदि**ति । "विश्वासां भुवां" इत्यादिषष्ठ्यन्तैः प्रतिपाद्यस्य 'एतस्य सर्वस्य' कृत्स्नस्य जगतः 'पते' स्वामिन् ! 'इति' इममर्थम् एतन्मंत्रवाक्यमाह । अथ अन्यं मंत्रभागमनूद्य स्पष्टार्थत्वात् व्याख्यानं नापेक्षते इत्याह- **देवश्रुत्त्वं० मिवास्ती**ति । अत्रास्मिन् “देवश्रुत्त्वं" इति मंत्रभागे 'तिरोहितमिव' अंतर्हितमिव व्याख्यानसापेक्षं किमपि नास्तीत्यर्थः ॥ ११ ॥ 
</details>

<details><summary>Eggeling</summary>

11. [Vāj. S. XXXVII, 18,] 'O lord of all worlds, O lord of all thought, O lord of all speech, O lord of every speech!' that is, 'O lord of all this (universe);'--'Thou art heard by the gods, O god Gharma, as a god, guard thou the gods!' in this there is nothing hidden, so to speak.
</details>


## १२


<details open><summary>विश्वास-प्रस्तुतिः</summary>

(स्त्य᳘) अ᳘त्र प्प्रा᳘वीर᳘नु वान्देव᳘वीतय ऽइ᳘ति॥  
(त्य) अश्वि᳘नावे᳘वैत᳘दाहाश्वि᳘नौ वा᳘ ऽएत᳘द्यज्ञ᳘स्य शि᳘रः प्र᳘त्यधत्तान्ता᳘वे᳘वैत᳘त्प्रीणाति त᳘स्मादाहा᳘त्र प्प्रा᳘वीर᳘नु वान्देव᳘वीतय ऽइ᳘ति॥
</details>

<details><summary>मूलम् - श्रीधरादि</summary>

(स्त्य᳘) अ᳘त्र प्प्रा᳘वीर᳘नु वान्देव᳘वीतय ऽइ᳘ति॥  
(त्य) अश्वि᳘नावे᳘वैत᳘दाहाश्वि᳘नौ वा᳘ ऽएत᳘द्यज्ञ᳘स्य शि᳘रः प्र᳘त्यधत्तान्ता᳘वे᳘वैत᳘त्प्रीणाति त᳘स्मादाहा᳘त्र प्प्रा᳘वीर᳘नु वान्देव᳘वीतय ऽइ᳘ति॥
</details>

<details><summary>मूलम् - Weber</summary>

अ᳘त्र प्रा᳘वीर᳘नु वां देव᳘वीतय इ᳘ति॥  
अश्वि᳘नावेॗवैत᳘दाहाश्विनौ वा᳘ एत᳘द्यज्ञ᳘स्य शि᳘रः प्र᳘त्यधत्तां ता᳘वेॗवैत᳘त्प्रीणाति त᳘स्मादाहा᳘त्र प्रा᳘वीर᳘नु वाम् देव᳘वीतय इ᳘ति॥
</details>

<details><summary>मूलम् - विस्वरम्</summary>

**"अत्र प्रावीरनु वां देववीतये"**- इति । अश्विनावेवैतदाह- अश्विनौ वा एतद्यज्ञस्य शिरः प्रत्यधत्ताम् । तावेवैतत्प्रीणाति । तस्मादाह- **"अत्र प्रावीरनु वां देववीतये"**- इति ॥ १२ ॥ 
</details>

<details><summary>सायणः</summary>

अथान्यद्वाक्यमनूद्य व्याचष्टे- **अत्र प्रावीरनु वां देववीतय** इति । "अत्र प्रावीः" इत्यस्मिन्मंत्रभागे 'वामिति' युष्मदादेशे तद्द्विवचनेन 'अश्विनौ' अश्विनावेव एतन्मंत्रवाक्यं 'आह' आचष्टे । अश्विनोः प्रतिपादने का अत्र प्रसक्तिः, इति तां दर्शयति- **अश्विनावि**ति । 'अश्विनौ' खलु पुरा 'यज्ञस्य' एतत्प्रवर्ग्याख्यं 'शिरः प्रत्यधत्ताम्' प्रतिहितवन्तौ छिन्नस्य पुनः सन्धानं कृतवन्तौ । तस्मात् 'एतत्' एतेन मन्त्रभागेन तावेवाश्विनौ 'प्रीणाति' तर्पयति । 'तस्मात्' इत्यादि निगमनम् ॥ १२ ॥ 
</details>

<details><summary>Eggeling</summary>

12. 'Give thy countenance hereafter to the divine feast of you two,'--it is with regard to the two Aśvins that he says this, for it was the Aśvins that then restored the head of the sacrifice: it is them he thus pleases, and therefore he says, 'Give thy countenance hereafter to the divine feast of you two.'
</details>


## १३


<details open><summary>विश्वास-प्रस्तुतिः</summary>

म᳘धु मा᳘ध्वीभ्याम्म᳘धु मा᳘धूचीभ्यामि᳘ति॥  
दध्य᳘ङ् ह वा᳘ ऽआभ्यामाथर्व्वणो म᳘धु ना᳘म ब्रा᳘ह्मणमुवाच त᳘देनयोः प्रियन्धा᳘म त᳘दे᳘वैनयोरेतेनो᳘पगच्छति त᳘स्मादाह म᳘धु मा᳘ध्वीभ्याम्म᳘धु मा᳘धूचीभ्यामि᳘ति॥
</details>

<details><summary>मूलम् - श्रीधरादि</summary>

म᳘धु मा᳘ध्वीभ्याम्म᳘धु मा᳘धूचीभ्यामि᳘ति॥  
दध्य᳘ङ् ह वा᳘ ऽआभ्यामाथर्व्वणो म᳘धु ना᳘म ब्रा᳘ह्मणमुवाच त᳘देनयोः प्रियन्धा᳘म त᳘दे᳘वैनयोरेतेनो᳘पगच्छति त᳘स्मादाह म᳘धु मा᳘ध्वीभ्याम्म᳘धु मा᳘धूचीभ्यामि᳘ति॥
</details>

<details><summary>मूलम् - Weber</summary>

म᳘धु मा᳘ध्वीभ्याम् म᳘धु माधूचीभ्यामि᳘ति [^wbr_4] ॥  
दध्य᳘ङ् ह वा आभ्यामाथर्वणो म᳘धु ना᳘म ब्रा᳘ह्मणमुवाच त᳘देनयोः प्रियं धा᳘म त᳘देॗवैनयोरेतेनो᳘पगछति त᳘स्मादाह म᳘धु मा᳘ध्वीभ्याम् म᳘धु मा᳘धूचीभ्यामि᳘ति॥  

[^wbr_4]: मा᳘धवीभ्यामि᳘ति A. first hand, both times.
</details>

<details><summary>मूलम् - विस्वरम्</summary>

**"मधु माध्वीभ्यां मधु माधूचीभ्याम्"**- (वा. सं. ३७ । १८) इति । दध्यङ् ह वा आभ्यामाथर्वणो मधु नाम ब्राह्मणमुवाच । तदेनयोः प्रियं धाम । तदेवैनयोरेतेनोपगच्छति । तस्मादाह- **"मधु माध्वीभ्यां मधु माधूचीभ्याम्"**- इति ॥ १३ ॥ 
</details>

<details><summary>सायणः</summary>

अथान्यद्वाक्यमनूद्य व्याचष्टे- **मधु मा० चीभ्यामिति** इति । 'आथर्वणः' अथर्वणः पुत्रः 'दध्यङ्' नाम ऋषिः पुरा, आभ्यामश्विभ्यां 'मधु नाम ब्राह्मणं' मधुविद्याप्रतिपादकं ब्राह्मणं 'उवाच' उपदिदेश । तच्च 'एनयोः' 'प्रियं' प्रेमास्पदं 'धाम' धारकं स्थानं 'एतेन' "मधु माध्वीभ्याम्" इत्यनेन 'एनयोः' अश्विनोः 'तदेव' प्रियं धाम 'उपगच्छति' प्राप्नोति । 'तस्मात्' इत्यादि निगमनम् ॥ १३ ॥ 
</details>

<details><summary>Eggeling</summary>

13. 'Honey to the two lovers of honey! honey to the two longing for honey!'--for Dadhyañc the Ātharvaṇa indeed told them (the Aśvins) the Brāhmaṇa called Madhu (honey), and this is their dear resource: it is by means of that (dear resource) of theirs that he approaches them, and therefore he says, 'Honey to the two lovers of honey! honey to the two longing for honey!'
</details>


## १४


<details open><summary>विश्वास-प्रस्तुतिः</summary>

हृदे᳘ त्वा म᳘नसे त्वा दिवे᳘ त्वा सू᳘र्य्याय त्वा॥  
ऊर्ध्वो᳘ ऽअध्वर᳘न्दिवि᳘ देवे᳘षु धेही᳘ति ना᳘त्र तिरो᳘हितमिवास्ति॥
</details>

<details><summary>मूलम् - श्रीधरादि</summary>

हृदे᳘ त्वा म᳘नसे त्वा दिवे᳘ त्वा सू᳘र्य्याय त्वा॥  
ऊर्ध्वो᳘ ऽअध्वर᳘न्दिवि᳘ देवे᳘षु धेही᳘ति ना᳘त्र तिरो᳘हितमिवास्ति॥
</details>

<details><summary>मूलम् - Weber</summary>

हृदे᳘ त्वा म᳘नसे त्वा दिवे᳘ त्वा सू᳘र्याय त्वा॥  
ऊर्ध्वो᳘ अध्वरं᳘ दिवि᳘ देवे᳘षु धेही᳘ति ना᳘त्र तिरो᳘हितमिवास्ति॥
</details>

<details><summary>मूलम् - विस्वरम्</summary>

**"हृदे त्वा मनसे त्वा दिवे त्वा सूर्याय त्वा । ऊर्ध्वो अध्वरं दिवि देवेषु धेहि"**- (वा. सं. ३७ । १९) इति । नात्र तिरोहितमिवास्ति ॥ १४ ॥ 
</details>

<details><summary>सायणः</summary>

अथ मन्त्रांतरमनूद्य स्पष्टार्थत्वात् न व्याख्यानसापेक्षमित्याह- **हृदे त्वा मनसे० मिवास्ती**ति । हृदयाद्यर्थं त्वां स्तुमः । अत एव त्वं 'दिवि' द्युलोके 'देवेषु' मध्ये उत्कृष्टः सन् 'अध्वरं' अस्मदीयं यज्ञं 'धेहि' स्थापयेति अस्यार्थस्य स्पष्टत्वात् 'तिरोहितं' किमपि नास्तीत्यर्थः ॥ १४ ॥ 
</details>

<details><summary>Eggeling</summary>

14. [Vāj. S. XXXVII, 19,] 'To the heart

 (I consecrate) thee, to the mind thee, to the sky thee, to the sun thee: going upwards take thou the sacrifice to the gods in heaven!' in this there is nothing hidden, so to speak.
</details>


## १५


<details open><summary>विश्वास-प्रस्तुतिः</summary>

पिता᳘ नो ऽसि पिता᳘ नो बोधी᳘ति॥  
(त्ये) एष वै᳘ पिता य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह पिता᳘ नो ऽसि पिता᳘ नो बोधी᳘ति न᳘मस्ते ऽअस्तु मा᳘ मा हिᳫँ᳭सीरि᳘त्याशि᳘षमे᳘वैतदा᳘शास्ते॥
</details>

<details><summary>मूलम् - श्रीधरादि</summary>

पिता᳘ नो ऽसि पिता᳘ नो बोधी᳘ति॥  
(त्ये) एष वै᳘ पिता य᳘ ऽएष त᳘पत्येष᳘ ऽउ प्रव᳘र्ग्यस्त᳘देत᳘मे᳘वैत᳘त्प्रीणाति त᳘स्मादाह पिता᳘ नो ऽसि पिता᳘ नो बोधी᳘ति न᳘मस्ते ऽअस्तु मा᳘ मा हिᳫँ᳭सीरि᳘त्याशि᳘षमे᳘वैतदा᳘शास्ते॥
</details>

<details><summary>मूलम् - Weber</summary>

पिता᳘ नोऽसि पिता᳘ नो बोधी᳘ति॥  
एष वै᳘ पिता य᳘ एष त᳘पत्येष᳘ उ प्रव᳘र्ग्यस्त᳘देत᳘मेॗवैत᳘त्प्रीणाति त᳘स्मादाह पिता᳘ नोऽसि पिता᳘ नो बोधी᳘ति न᳘मस्ते अस्तु मा᳘ मा हिंसीरि᳘त्याशिषमेॗवैतदा᳘शास्ते॥
</details>

<details><summary>मूलम् - विस्वरम्</summary>

**"पिता नो ऽसि पिता नो बोधि"**-इति । एष वै पिता । य एष तपति । एष उ प्रवर्ग्यः । तदेतमेवैतत्प्रीणाति । तस्मादाह । **“पिता नो ऽसि पिता नो बोधि"**- इति । **"नमस्ते अस्तु मा मा हिंसीः"**- इति । आशिषमेवैतदाशास्ते ॥ १५ ॥ 
</details>

<details><summary>सायणः</summary>

अथान्यद्वाक्यमनूद्य व्याचष्टे- **पिता नो ऽसि० बोधीती**ति । 'य एषः' सूर्यः 'तपति' 'एष वै पिता' सर्वेषां पालयिता । अन्यद्गतम् । अथान्यं मन्त्रभागमनूद्य व्याचष्टे- **नमस्ते० शास्ते** इति । 'एतत्' एतेन मन्त्रवाक्येन हिंसाभावलक्षणां 'आशिषमेव आशास्ते' प्रार्थयते ॥ १५ ॥ 
</details>

<details><summary>Eggeling</summary>

15. [Vāj. S. XXXVII, 20,] 'Thou art our father: be thou our father!'--for he who shines yonder is indeed the father, and the Pravargya is that (sun): it is him he thus gratifies, and therefore he says, 'Thou art our father: be thou our father!'--'Reverence be unto thee: injure me not!'--it is a blessing he thereby invokes.
</details>


## १६


<details open><summary>विश्वास-प्रस्तुतिः</summary>

(स्ते᳘ ऽथ) अ᳘थ प᳘त्न्यै शि᳘रो ऽपवृ᳘त्य॥  
महावीरमी᳘क्षमाणाम्वाचयति त्व᳘ष्टृमन्तस्त्वा सपेमे᳘ति व्वृ᳘षा वै᳘ प्रव᳘र्ग्यो यो᳘षा प᳘त्नी मिथुन᳘मे᳘वैत᳘त्प्रज᳘ननङ्क्रियते॥
</details>

<details><summary>मूलम् - श्रीधरादि</summary>

(स्ते᳘ ऽथ) अ᳘थ प᳘त्न्यै शि᳘रो ऽपवृ᳘त्य॥  
महावीरमी᳘क्षमाणाम्वाचयति त्व᳘ष्टृमन्तस्त्वा सपेमे᳘ति व्वृ᳘षा वै᳘ प्रव᳘र्ग्यो यो᳘षा प᳘त्नी मिथुन᳘मे᳘वैत᳘त्प्रज᳘ननङ्क्रियते॥
</details>

<details><summary>मूलम् - Weber</summary>

अ᳘थ प᳘त्न्यै शि᳘रोऽपवृ᳘त्य॥  
महावीरमी᳘क्षमाणाम् वाचयति त्व᳘ष्टृमन्तस्त्वा सपेमे᳘ति वृ᳘षा वै᳘ प्रव᳘र्ग्यो यो᳘षा प᳘त्नी मिथुन᳘मेॗवैत᳘त्प्रज᳘ननं क्रियते॥
</details>

<details><summary>मूलम् - विस्वरम्</summary>

अथ पत्न्यै शिरो ऽपावृत्य । महावीरमीक्षमाणां वाचयति- **"त्वष्टृमंतस्त्वा सपेम"**- (वा. सं. ३७ । २०) इति । वृषा वै प्रवर्ग्यः । योषा पत्नी । मिथुनमेवैतत्प्रजननं क्रियते ॥ १६ ॥ 
</details>

<details><summary>सायणः</summary>

अथ यदुक्तं कात्यायनेन- "अपोर्णौति पत्नीशिरः [^१_५७] । त्वष्टृमंत ऽइत्येनां वाचयति महावीरमीक्षमाणाम्" (का. श्रौ. सू. २६ । ६९ । ७०) इति । तदेतद्विधत्ते- **अथ पत्न्यै शिरो० सपेमेती**ति । अथावकाशोपस्थानानंतरं पत्न्याः शिरःप्रावरणं 'अपावृत्य' विसृज्य 'महावीरमीक्षमाणां' पश्यन्तीं "त्वष्टृमन्तः" इति मन्त्रं 'वाचयति' । अथैतत् स्तौति- **वृषा वै प्रवर्ग्यो योषा पत्नी मिथुनमेवैतत्प्रजननं क्रियते** इति । 'वृषा' वर्षणसमर्थः पुमान् प्रवर्ग्यः । 'पत्नी योषा' स्त्री । तथा च 'एतत्' एतेन मिथुनेन 'प्रजननं' प्रजोत्पत्तिसाधनं ‘क्रियते’ । प्रजोत्पत्तिसाधनेन 'एनं' प्रवर्ग्यं समर्द्धयति । ततो यज्ञमपि कृत्स्नं संपूर्णं करोति ॥ १६ ॥ 

[^१_५७]: "अथ पत्न्यै शिरो ऽपावृत्य" (श. प. १४ । १ । ४ । १६) इति श्रुतिवाक्यात् 'पत्नीशिरः' इति समासो ऽवगंतव्यः । 'न वाक्यं' इति कर्काशयः ॥ 
</details>

<details><summary>Eggeling</summary>

16. Thereupon he uncovers the head of the (Sacrificer's) wife, and makes her say whilst she is looking at the Mahāvīra, 'Together with Tvashṭr̥ will we serve thee: (bestow thou sons and cattle upon me! bestow thou offspring upon us! may I remain unscathed together with my husband!)'--the Pravargya (m.) is a male, and the wife is a female: a productive pair is thus produced.
</details>


## १७


<details open><summary>विश्वास-प्रस्तुतिः</summary>

(ते᳘ थै) अ᳘थैतद्वै॥  
(द्वा ऽआ᳘) आयुरेतज्ज्यो᳘तिः प्र᳘विशति य᳘ ऽएतम᳘नु वा[[!!]] ब्रूते᳘ भक्ष᳘यति वा[[!!]] त᳘स्य व्व्रतचर्य्या या[[!!]] सृ᳘ष्टौ॥
</details>

<details><summary>मूलम् - श्रीधरादि</summary>

(ते᳘ थै) अ᳘थैतद्वै॥  
(द्वा ऽआ᳘) आयुरेतज्ज्यो᳘तिः प्र᳘विशति य᳘ ऽएतम᳘नु वा[[!!]] ब्रूते᳘ भक्ष᳘यति वा[[!!]] त᳘स्य व्व्रतचर्य्या या[[!!]] सृ᳘ष्टौ॥
</details>

<details><summary>मूलम् - Weber</summary>

अ᳘थैतद्वै॥  
आयुरेतज्ज्योतिः प्रविशति य एतमु वा᳘ ब्रूते भक्षयति वा᳘ तस्य ब्रतचर्या या᳘ सृष्टौ॥
</details>

<details><summary>मूलम् - विस्वरम्</summary>

अथ एतद्वा आयुः, एतज्ज्योतिः प्रविशति । य एतमनु वा ब्रूते । भक्षयति वा । तस्य व्रतचर्या- या सृष्टौ ॥ १७ ॥ 
</details>

<details><summary>सायणः</summary>

ब्राह्मणांतरावसानवत् अत्रापि पूर्वोक्तां व्रतचर्यामतिदिशति- **अथैतद्वै० सृष्टावि**ति । एतत्प्रथमब्राह्मणावसाने व्याख्यातम् । 'या' सृष्टिप्रतिपादके तस्मिन् ब्राह्मणे 'व्रतचर्या' आम्नाता सैव एतत् ब्राह्मणं अधीयानस्य अनुतिष्ठतश्च व्रतचर्या ॥ १७ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये चतुर्दशकाण्डे तदन्तर्भूते प्रथमे प्रवर्ग्यकाण्डे प्रथमे ऽध्याये चतुर्थं ब्राह्मणम् ॥ १४ । (१) १ । ४ ॥ 

वेदार्थस्य प्रकाशेन तमो हार्द्दं निवारयन् । 
पुमर्थांश्चतुरो देयाद् विद्यातीर्थमहेश्वरः ॥ १ ॥

ब्रह्माण्डं गोसहस्रं कनकहयतुलापूरुषौ स्वर्णगर्भं,
सप्ताब्धीन्पञ्चसीरींस्त्रिदशतरुलताधेनुसौवर्णभूमीः । 
रत्नोस्रां रुक्मवाजिद्विपमहितरथौ सायणिः सिङ्गणार्यो,
व्यश्राणीद्विश्वचक्रं प्रथितविधिमहाभूतयुक्तं घटं च ॥ 

धान्याद्रिं धन्यजन्मा तिलभवमतुलः स्वर्णजं वर्णमुख्यः,
कार्पासीयं कृपावान्गुडकृतमजडो राजतं राजपूज्यः ।
आज्योत्थं प्राज्यजन्मा लवणजमनृणः शार्करं चार्कतेजा,
रत्नाढ्यो रत्नरूपं गिरिमकृत मुदा पात्रसात्सिङ्गणार्यः ॥

इति श्रीमद्राजाधिराजपरमेश्वरवैदिकमार्गप्रवर्त्तकश्रीहरिहरमहाराजसाम्राज्यधुरन्धरेण सायणाचार्येण विरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये चतुर्दशकाण्डे तदन्तर्भूते प्रथमे प्रवर्ग्यकाण्डे प्रथमो ऽध्यायः समाप्तः ॥ (१४ (१) - १) ॥ 
</details>

<details><summary>Eggeling</summary>

17. And, verily, whosoever either teaches, or partakes of, this (Pravargya) enters that life, and that light: the observance thereof is the same as at the creation [^egg_1247].

[^egg_1247]: 472:1 See p. 458, note 1.
</details>

