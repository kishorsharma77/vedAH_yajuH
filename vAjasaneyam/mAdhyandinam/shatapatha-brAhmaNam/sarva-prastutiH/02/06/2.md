+++
title = "२"

+++


## ०१


<details open><summary>विश्वास-प्रस्तुतिः</summary>

महाहवि᳘षा ह वै᳘ देवा᳘ व्वृत्रं᳘ जघ्नुः॥  
ते᳘नो ऽएव व्यजयन्त᳘[[!!]] येय᳘मेषां व्वि᳘जितिस्ताम᳘थ या᳘ने᳘वैषां त᳘स्मिन्त्सङ्ग्राम ऽइ᳘षव आ᳘र्च्छंस्ता᳘नेतै᳘रेव᳘ शल्यान्नि᳘रहरन्त ता᳘न् व्यवृहन्त य᳘त्त्र्यम्बकैर᳘यजन्त[[!!]]॥
</details>

<details><summary>मूलम् - श्रीधरादि</summary>

महाहवि᳘षा ह वै᳘ देवा᳘ व्वृत्रं᳘ जघ्नुः॥  
ते᳘नो ऽएव व्यजयन्त᳘[[!!]] येय᳘मेषां व्वि᳘जितिस्ताम᳘थ या᳘ने᳘वैषां त᳘स्मिन्त्सङ्ग्राम ऽइ᳘षव आ᳘र्च्छंस्ता᳘नेतै᳘रेव᳘ शल्यान्नि᳘रहरन्त ता᳘न् व्यवृहन्त य᳘त्त्र्यम्बकैर᳘यजन्त[[!!]]॥
</details>

<details><summary>मूलम् - Weber</summary>

महाहवि᳘षा ह वै᳘ देवा᳘ वृत्रं᳘ जघ्नुः॥  
ते᳘नो एव व्य᳘जयन्तॗ येय᳘मेषां वि᳘जितिस्ताम᳘थ या᳘नेॗवैषां त᳘स्मिन्त्संग्राम इ᳘षव आ᳘र्छंस्ता᳘नेतै᳘रेव᳘ शल्पान्नि᳘रहरन्त तान्व्य᳘वृहन्त यत्त्र्य᳘म्बकैर᳘यजन्त॥
</details>

<details><summary>मूलम् - विस्वरम्</summary>

अथ त्र्यम्बकहविर्यागः । 

महाहविषा ह वै देवा वृत्रं जघ्नुः । तेनो एव व्यजयन्त- येयमेषां विजितिः- ताम् । अथ यानेवैषां तस्मिन्त्सङ्ग्राम इषव आर्च्छेस्तान्- एतैरेव शल्यान्निरहरन्त । तान् व्यवृहन्त- यत् त्र्यम्बकैरयजन्त ॥ १ ॥ 
</details>

<details><summary>सायणः</summary>

अथ विधित्सितानां त्र्यंम्बकहविषां [^१_२१६] शल्यनिर्हरणहेतुत्वमितिहासेनोपपादयति- **महाहविषे**ति । **अथ यानेवे**त्यादि । ‘तस्मिन् सङ्ग्राम्रे' 'एषां' देवानां मध्ये 'यानेव' इन्द्रप्रभृतीन् 'इषवः' वृत्रमुक्ताः शराः 'आर्च्छन्' प्राप्नुवन्, 'तान्' देवान् 'एतैरेव' त्रैयम्बकैर्हविर्भिस्तस्मात् 'शल्यात्' 'निरहरन्त' वियोजितवन्तः । निर्हरणप्रकारमाह- **तान् व्यवृहन्ते**ति । "वृहू उद्यमने" (धा. पा. तु. प. ६६) । शल्यप्रोतांस्तानस्माच्छल्यादुद्धरन्त [^२_२१६] इत्यर्थः । **एतैरे**वेति । प्रतिनिर्द्देशस्य सव्यपेक्षत्वात्तन्निर्द्दिशति- **यत् त्र्यम्बकै**रिति । अम्बिका नाम स्त्री अस्य स्वसा अतस्त्रयम्बको रुद्रः । देवतावाचिना लक्षणया ऽत्र हवींष्युच्यन्ते ॥ १ ॥ 

[^१_२१६]: त्रैयम्बकविषां इति त्रियंबकहविषां इति च पा. । इहोत्तरन्नाप्येवमेव । 

[^२_२१६]: उद्धृतवन्तः इति पा. । 
</details>

<details><summary>Eggeling</summary>

1. Verily, by means of the Great Oblation the gods slew Vr̥tra; by it they gained that supreme authority which they now wield. Now whichever of them were hit by (the Asuras’) arrows in that battle, those same darts they extracted, those they pulled out, by performing the Tryambaka-offerings.
</details>


## ०२


<details open><summary>विश्वास-प्रस्तुतिः</summary>

(न्ता᳘थ) अ᳘थ य᳘देष᳘ ऽएतैर्य᳘जते॥  
तन्ना᳘ह᳘ न्वे᳘वैत᳘स्य त᳘था कं᳘ च ने᳘षुर्ऋच्छती᳘ति देवा᳘ अकुर्व्वन्नि᳘ति᳘ त्वे᳘वैष᳘ ऽएत᳘त्करोति या᳘श्च᳘ त्वे᳘वास्य प्रजा᳘ जाता या᳘श्चा᳘जातास्ता᳘ ऽउभ᳘यी रुद्रि᳘यात्प्र᳘मुञ्चति ता᳘ ऽअस्यानमीवा᳘ ऽअकिल्विषाः᳘ प्रजाः प्र᳘जायन्ते त᳘स्माद्वा᳘ ऽएष᳘ ऽएतै᳘र्यजते॥
</details>

<details><summary>मूलम् - श्रीधरादि</summary>

(न्ता᳘थ) अ᳘थ य᳘देष᳘ ऽएतैर्य᳘जते॥  
तन्ना᳘ह᳘ न्वे᳘वैत᳘स्य त᳘था कं᳘ च ने᳘षुर्ऋच्छती᳘ति देवा᳘ अकुर्व्वन्नि᳘ति᳘ त्वे᳘वैष᳘ ऽएत᳘त्करोति या᳘श्च᳘ त्वे᳘वास्य प्रजा᳘ जाता या᳘श्चा᳘जातास्ता᳘ ऽउभ᳘यी रुद्रि᳘यात्प्र᳘मुञ्चति ता᳘ ऽअस्यानमीवा᳘ ऽअकिल्विषाः᳘ प्रजाः प्र᳘जायन्ते त᳘स्माद्वा᳘ ऽएष᳘ ऽएतै᳘र्यजते॥
</details>

<details><summary>मूलम् - Weber</summary>

अ᳘थ य᳘देष᳘ एतैर्य᳘जते॥  
तन्ना᳘हॗ न्वेॗवैत᳘स्य त᳘था कं᳘ चने᳘षुरृछती᳘ति देवा᳘ अकुर्वन्नि᳘ति त्वेॗवैष᳘ एत᳘त्करोति या᳘श्चॗ त्वेॗवास्य प्रजा᳘ जाता याश्चा᳘जातास्ता᳘ उभ᳘यी रुद्रि᳘यात्प्रमुञ्चति ता᳘ अस्यानमीवा᳘ अकिल्विषाः᳘ प्रजाः प्र᳘जायन्ते त᳘स्माद्वा᳘ एष᳘ एतै᳘र्यजते॥
</details>

<details><summary>मूलम् - विस्वरम्</summary>

अथ यदेष एतैर्यजते । तन्नाह न्वेवैतस्य तथा कं च नेषुर्ऋच्छतीति देवा अकुर्वन् । इति त्वेवैष एतत् करोति । याश्च त्वेवास्य प्रजा जाताः, याश्चाजाताः- उभयी रुद्रियात्प्रमुञ्चति । ता अस्यानमीवा अकिल्विषाः प्रजाः प्रजायन्ते । तस्माद्वा एष एतैर्यजते ॥ २ ॥ 
</details>

<details><summary>सायणः</summary>

आख्यायिकया प्रतिपादितमर्थं प्रकृते योजयति- **अथ यदेष** इति । 'एषः' इदानीन्तनो यजमानः । **तन्नाहे**ति । 'न, अह, नु, एव' इति चत्वारो निपाताः । 'तत्' तेन त्रैम्बकहविर्यागेन अद्यापि 'एतस्य' यजमानस्य सम्बन्धिनमेव 'कञ्च' कमपि पुरुषम् 'इषुः' 'तथा' 'नैव' 'ऋच्छति' प्राप्नोति । देवानुकारित्वस्य हेतुमाह- **इति देवा** इति । **याश्च त्वेवास्ये**ति । 'अस्य' यजमानस्य सम्बन्धिनीः 'प्रजाः' 'जाताः,' 'याश्च' 'अजाताः' प्रजनिष्यमाणाः, 'ताः' 'सर्वाः' 'उभयीः' उभयविधाः प्रजाः 'रुद्रियात्' रुद्रकृताद्धिंसनात् 'प्रमुञ्चति' । प्रतिपुरुषं सङ्ख्याय क्रियमाणैरेतैः त्रियम्बकैर्हविर्भिस्तस्य रुद्रस्य प्रीणितत्वात् । **ता अस्येत्या**दि, गतम् ॥ २ ॥ 
</details>

<details><summary>Eggeling</summary>

2. And, accordingly, when he performs those offerings, he either does so hoping that thus no arrow

 (misfortune) will hit any of his, or because the gods did so. And thereby he delivers from Rudra's power both the descendants that are born unto him and those that are unborn; and his offspring is brought forth without disease and blemish. This is why he performs these offerings.
</details>


## ०३


<details open><summary>विश्वास-प्रस्तुतिः</summary>

ते वै᳘ रौद्रा᳘ भवन्ति॥  
रुद्र᳘स्य ही᳘षुस्त᳘स्माद्रौ᳘द्रा भवन्त्ये᳘ककपाला भवन्त्येकदेव᳘त्या असन्नि᳘ति त᳘स्मादे᳘ककपाला भवन्ति॥
</details>

<details><summary>मूलम् - श्रीधरादि</summary>

ते वै᳘ रौद्रा᳘ भवन्ति॥  
रुद्र᳘स्य ही᳘षुस्त᳘स्माद्रौ᳘द्रा भवन्त्ये᳘ककपाला भवन्त्येकदेव᳘त्या असन्नि᳘ति त᳘स्मादे᳘ककपाला भवन्ति॥
</details>

<details><summary>मूलम् - Weber</summary>

ते वै᳘ रौद्रा᳘ भवन्ति॥  
रुद्र᳘स्य ही᳘षुस्त᳘स्माद्रौ᳘द्रा भवन्त्ये᳘ककपाला भवन्त्येकदेवॗत्या असन्नि᳘ति त᳘स्मादे᳘ककपाला भवन्ति॥
</details>

<details><summary>मूलम् - विस्वरम्</summary>

ते वै रौद्रा भवन्ति । रुद्रस्य हीषुः । तस्माद्रौद्रा भवन्ति । एककपाला भवन्ति । एकदेवत्या असन्निति । तस्मादेककपाला भवन्ति ॥ ३ ॥ 
</details>

<details><summary>सायणः</summary>

तेषां देवतां विधाय प्रशंसति- **ते वै रौद्रा भवन्ती**ति । रुद्रो देवता एषाम् । "सास्य देवता"- (पा. सू. ४ । २। २४) इत्यण् । तत्र कारणमाह- **रुद्रस्ये**ति । 'हि' यस्माद्रुद्रसम्बन्धी 'इषुः' त्रिपुरविजयार्थं रुद्रस्यायुधत्वेन निर्म्मितः, तस्मात् । अत एवान्यत्र रुद्रस्य त्रिपुरविजयप्रस्तावे श्रूयते- “त इषुं समस्कुर्वत”- (तै. सं. ६ । २ । ३ । १) इति । हविषामेककपालसंस्कार्यत्वं विधाय स्तौति- **एककपाला** इति । 'एकदेवत्याः' एकदेवतार्थाः सर्व इमे पुरोडाशाः 'असन्' भवन्त्वित्यनेनाभिप्रायेण ॥ ३ ॥  
</details>

<details><summary>Eggeling</summary>

3. They are (offered) to Rudra: Rudra's, indeed, is the dart; and hence (these offerings) belong to Rudra. They consist of (cakes) on one potsherd: 'To one deity they shall belong!' so (he thinks, and) therefore they consist of (cakes) on one potsherd.
</details>


## ०४


<details open><summary>विश्वास-प्रस्तुतिः</summary>

ते वै᳘ प्रतिपुरुषम्॥  
या᳘वन्तो गृ᳘ह्याः स्युस्ता᳘वन्त ए᳘केना᳘तिरिक्ता भवन्ति त᳘त्प्रतिपुरुष᳘मे᳘वैतदे᳘कैकेन या᳘ अस्य प्रजा᳘ जातास्ता᳘ रुद्रि᳘यात्प्र᳘मुञ्चत्ये᳘केना᳘तिरिक्ता भवन्ति तद्या᳘ ए᳘वास्य प्रजा अ᳘जातास्ता᳘ रुद्रि᳘यात्प्र᳘मुञ्चति त᳘स्मादे᳘केना᳘तिरिक्ता भवन्ति॥
</details>

<details><summary>मूलम् - श्रीधरादि</summary>

ते वै᳘ प्रतिपुरुषम्॥  
या᳘वन्तो गृ᳘ह्याः स्युस्ता᳘वन्त ए᳘केना᳘तिरिक्ता भवन्ति त᳘त्प्रतिपुरुष᳘मे᳘वैतदे᳘कैकेन या᳘ अस्य प्रजा᳘ जातास्ता᳘ रुद्रि᳘यात्प्र᳘मुञ्चत्ये᳘केना᳘तिरिक्ता भवन्ति तद्या᳘ ए᳘वास्य प्रजा अ᳘जातास्ता᳘ रुद्रि᳘यात्प्र᳘मुञ्चति त᳘स्मादे᳘केना᳘तिरिक्ता भवन्ति॥
</details>

<details><summary>मूलम् - Weber</summary>

ते वै᳘ प्रतिपुरुषम्॥  
या᳘वन्तो गृॗह्याः स्युस्ता᳘वन्त ए᳘केना᳘तिरिक्ता भवन्ति त᳘त्प्रतिपुरुष᳘मेॗवैतदे᳘कैकेन [^wbr_1] या᳘ अस्य प्रजा᳘ जातास्ता᳘ रुद्रि᳘यात्प्र᳘मुञ्चत्ये᳘केना᳘तिरिक्ता भवन्ति तद्या᳘ एॗवास्य प्रजा अ᳘जातास्ता᳘ रुद्रि᳘यात्प्र᳘मुञ्चति त᳘स्मादे᳘केना᳘तिरिक्ता भवन्ति॥  

[^wbr_1]: न्वे᳘वैष᳘ and न्वे᳘वास्य A, which seems indeed the correct reading, see ६.१.३.

</details>

<details><summary>मूलम् - विस्वरम्</summary>

ते वै प्रतिपुरुषं- यावन्तो गृह्याः स्युः- तावन्त एकेनातिरिक्ता भवन्ति । तत् प्रतिपुरुषमेवैतदेकैकेन- या अस्य प्रजा जातास्ता रुद्रियात् प्रमुञ्चति । एकेनातिरिक्ता भवन्ति- तद् या एवास्य प्रजाः अजाताः- ता रुद्रियात् प्रमुञ्चति । तस्मादेकेनातिरिक्ता भवन्ति ॥ ४ ॥ 
</details>

<details><summary>सायणः</summary>

कियन्तस्ते त्र्यम्बकाः कार्या इति तत्परिमाणमाह- **ते वै प्रतिपुरुष**मिति । 'यावन्तः' यावत्परिमाणविशिष्टा यजमानस्य ‘गृह्याः' गृहसम्बन्धिनो ज्ञातयो भवेयुः, तत्र प्रतिपुरुषमेकैकस्य पुरुषस्यैकैकः पुरोडाश इति गणयित्वा ‘तावन्तः' ते पुरोडाशा एकेनाधिकाश्च कर्त्तव्याः । एतत्प्रशंसति- **तत्प्रतिपुरुषमि**ति । पुरुषं पुरुषं प्रति प्रतिपुरुषम्, वीप्सायामव्ययीभावः । **एकैकेने**ति । “एकं बहुव्रीहिवत्” (पा. सू. ८ । १ । ९) इति वीप्सायां द्विर्वचनम्, बहुव्रीहिवद्भावात् सुपो-लोपः । अन्यदुक्तार्थम् । एकातिरेकमनूद्य तस्य प्रयोजनमाह- **एकेने**ति ॥ ४ ॥ 
</details>

<details><summary>Eggeling</summary>

4. There is one for each individual,--as many as he has descendants,--exceeded by one. (There being) one for each individual, he thereby delivers from Rudra's power the descendants that are born unto him; and there being an additional one, he thereby delivers from Rudra's power the descendants that are not yet born to him: this is why there are (as many cakes as there are descendants) exceeded by one.
</details>


## ०५


<details open><summary>विश्वास-प्रस्तुतिः</summary>

स᳘ जघ᳘नेन गा᳘र्हपत्यम्॥  
यज्ञोपवीती᳘ भूत्वो᳘दङ्ङा᳘सीन एता᳘न्गृह्णाति स त᳘त ए᳘वोपोत्थायो᳘दङ् तिष्ठन्न᳘वहन्त्यु᳘दीच्यौ दृषदुपले ऽउ᳘पदधात्युत्तरार्द्धे गा᳘र्हपत्यस्य कपा᳘लान्यु᳘पदधाति तद्य᳘देव तामु᳘त्तरां दि᳘शᳫँ᳭ स᳘चन्त ऽएषा᳘ ह्येत᳘स्य देव᳘स्य दिक्त᳘स्मादेतामु᳘त्तरां दि᳘शᳫँ᳭ सचन्ते॥
</details>

<details><summary>मूलम् - श्रीधरादि</summary>

स᳘ जघ᳘नेन गा᳘र्हपत्यम्॥  
यज्ञोपवीती᳘ भूत्वो᳘दङ्ङा᳘सीन एता᳘न्गृह्णाति स त᳘त ए᳘वोपोत्थायो᳘दङ् तिष्ठन्न᳘वहन्त्यु᳘दीच्यौ दृषदुपले ऽउ᳘पदधात्युत्तरार्द्धे गा᳘र्हपत्यस्य कपा᳘लान्यु᳘पदधाति तद्य᳘देव तामु᳘त्तरां दि᳘शᳫँ᳭ स᳘चन्त ऽएषा᳘ ह्येत᳘स्य देव᳘स्य दिक्त᳘स्मादेतामु᳘त्तरां दि᳘शᳫँ᳭ सचन्ते॥
</details>

<details><summary>मूलम् - Weber</summary>

स᳘ जघ᳘नेन गा᳘र्हपत्यम्॥  
यज्ञोपवीती᳘ भूत्वो᳘दङ्ङा᳘सीन एता᳘न्गृह्णाति स त᳘त एॗवोपोत्थायो᳘दङ्तिष्ठन्न᳘वहन्त्यु᳘दीच्यौ दृषदुपले उ᳘पदधात्युत्तरार्धे गा᳘र्हपत्यस्य कपा᳘लान्यु᳘पदधाति तद्य᳘देव तामु᳘त्तरां दि᳘शᳫं स᳘चन्त एषाॗ ह्येत᳘स्य देव᳘स्य दिक्त᳘स्मादेतामु᳘त्तरां दि᳘शᳫं सचन्ते॥
</details>

<details><summary>मूलम् - विस्वरम्</summary>

स जघनेन गार्हपत्यं यज्ञोपवीती भूत्वोदङ्ङासीन एतान् गृह्णाति । स तत एव उपौत्थायोदङ्तिष्ठन्नवहन्ति । उदीच्यौ दृषदुपले उपदधाति । उत्तरार्द्धे गार्हपत्यस्य कपालान्युपदधाति । तद् यदेव तामुत्तरां दिशं सचन्ते- एषा ह्येतस्य देवस्य दिक् । तस्मादेतामुत्तरां दिशं सचन्ते ॥ ५ ॥ 
</details>

<details><summary>सायणः</summary>

यावदुक्तचोदना ह्येते पुरोडाशाः अतस्तेषां संस्कारप्रकारमाह- **स जघनेने**ति । गार्हपत्यस्य पश्चात् 'यज्ञोपवीती भूत्वा', 'उदङ्मुख आसीनः' 'एतान्' पुरोडाशान् निर्वपेत् । अवषट्कारप्रदत्वेनैष्टिकधर्माणामप्राप्तेर्निर्वपणादिकं सर्वं तूष्णीमेव कर्तव्यम् । अत एवोक्तं सूत्रकृताः- "त्रैयम्बकान्निर्वपति" [^१_२१७] इति प्रक्रम्य, "जुहोतयो ऽवषट्काराः” इति । तत्र अवषट्कारा इति च्छेदः । हविरुत्पत्त्यन्यथानुपपत्त्या ऽऽक्षिप्तानि तद्धर्म्मकान्यवहननादीनि । वैकृतं विशेषं वक्तुमनुक्रामति- **स तत एवे**त्यादिना । प्रागुदीच्यां रुद्राधिष्ठितत्वेनोत्तरदिशो रुद्रसम्बन्धात् तद्दिक्त्वाच्च रुद्रदेवताख्या, अतस्तत्कर्मस्ववहननादिषु सर्वत्रोदक्संबन्धः कर्तव्य इति । तत्र 'तद्यत्' यस्माद्रुद्रदेवत्या । तस्मात् 'ताम्' एताम् 'उत्तरां दिशं' 'सचन्ते' सर्वेषु व्यापारेषु ऋत्विजः समवयन्ति ॥ ५ ॥  

[^१_२१७]: ‘त्रैयंबकान्निर्वपति रौद्रानेककपालान् यावंतो यजमानगृह्या एकाधिकान् ॥ (का. श्रौ. सू. ५। २५६) उदङ्मुखः सर्वम् । का. श्रौ. सू. ५ । २५८ । देशांश्च । का. श्रौ. सू. ५ । २५९ । आखूत्करचतुष्पथस्थाणुवृक्षवंशादयो देशाः । जुहोतयो ऽवषट्कारान् । का. श्रौ. सू. ५ । २६० । 
</details>

<details><summary>Eggeling</summary>

5. He takes out (the rice for) those (cakes), while seated behind the Gārhapatya, sacrificially invested and facing the north. From thence he rises and threshes (the rice), while standing with his face towards the north. He places the two mill-stones on (the black antelope skin, so as to incline) towards the north; and puts the potsherds on the north side of the Gārhapatya hearth. As to why they keep the northern quarter,--that indeed is the quarter of that god (Rudra), and hence they keep the northern quarter.
</details>


## ०६


<details open><summary>विश्वास-प्रस्तुतिः</summary>

ते वा᳘ ऽअक्ताः᳘ स्युः॥  
अक्तᳫँ᳭ हि᳘ हविस्त᳘ ऽउ वा ऽअ᳘नक्ता ऽएव᳘ स्युरभिमा᳘नुको ह रुद्रः᳘ पशू᳘न्त्स्याद्य᳘दञ्ज्यात्त᳘स्माद᳘नक्ता ऽएव᳘ स्युः॥
</details>

<details><summary>मूलम् - श्रीधरादि</summary>

ते वा᳘ ऽअक्ताः᳘ स्युः॥  
अक्तᳫँ᳭ हि᳘ हविस्त᳘ ऽउ वा ऽअ᳘नक्ता ऽएव᳘ स्युरभिमा᳘नुको ह रुद्रः᳘ पशू᳘न्त्स्याद्य᳘दञ्ज्यात्त᳘स्माद᳘नक्ता ऽएव᳘ स्युः॥
</details>

<details><summary>मूलम् - Weber</summary>

ते वा᳘ अक्ताः᳘ स्युः॥  
अक्तᳫं हि᳘ हविस्त᳘ उ वा अ᳘नक्ता एव᳘ स्युरभिमा᳘नुको ह रुद्रः᳘ पशू᳘न्त्स्याद्य᳘दञ्ज्यात्त᳘स्माद᳘नक्ता एव᳘ स्युः॥
</details>

<details><summary>मूलम् - विस्वरम्</summary>

ते वा अक्ताः स्युः । अक्तं हि हविः । त उ वा अनक्ता एव स्युः । अभिमानुको ह रुद्रः पशून्त्स्याद् यदञ्ज्यात् । तस्मादनक्ता एव स्युः ॥ ६ ॥ 
</details>

<details><summary>सायणः</summary>

एषां हविषामक्ततार्थमभिघारणपक्षमाह- **ते वा अक्ताः** [^१_२१८] **स्यु**रिति । 'वै' शब्दो ऽवधारणे । खलु 'ते' पुरोडाशाः 'अक्ताः' अज्येनाभिघारिता एव 'स्युः' । तत्र हेतुमाह- **अक्तं ही**ति । 'हि' यस्मात् 'अक्तम्' अभिघारितमेव हविर्भवति । तथा च तैत्तिरीयकम्- "प्रच्युतं वा एतदस्माल्लोकादगतं देवलोकं यच्छृतं हविरनभिघारितमभिघार्योद्वासयति (तै. सं. २ । ६ । ३ । ९) इति । अनभिघारितपक्षमाह- **त उ वा** इति । तत्र कारणमाह- **अभिमानुक** इति । पशुप्रभवेनाज्येन यदि रौद्रान् पुरोडाशानञ्ज्यात् ततः स रुद्रः आज्यसम्बन्धद्वारा तत्कारणभूतान् पशून् 'अभिमानुकः' अभिमन्तुं बाधितुं शक्तः स्यात् ॥ ६ ॥ 

[^१_२१८]: अक्तान् वा । पात्र्यांकृत्वा दक्षिणाग्न्युल्मुकमादाय चतुष्पथे पलाशपत्रमध्यमेन होमः । सर्व्वेषामवदानँ सकृत्सकृदतिरिक्तवर्जम् । अक्तेषु मिश्रणम् । का० श्रौ० सू० ५ । २६१-२६४ । 
</details>

<details><summary>Eggeling</summary>

6. They (the cakes) may be anointed (with ghee),--for the havis is anointed [^egg_982];--but let them rather be

[^egg_982]: 438:1 This refers to the so-called prāṇadāna, or 'bestowal of life  (or soul),' that is, the anointing of the sacrificial dishes with ghee, previously to their being placed on the altar. The anointing takes place with the text (Vāj. S. ed. p. 35), 'That life (or soul, prāṇa) of thine which has entered into the cattle, and becomes diffused through the various forms of the gods,--endowed with (that) life (ātmanvān)--for thou art laden with ghee--go to Agni, O Soma! and obtain bliss (svar) for the Sacrificer!' Katy. II, 8, 14. At the new and full-moon sacrifice, this ceremony is not even alluded to in our Brāhmaṇa, either in this or the Kāṇva recension. See I, 3, 4, 16. The Kāṇva text reads, 'They may be anointed,' so they say, &c.

unanointed; for, indeed, Rudra would be hankering after the (sacrificer's) cattle, if he were to anoint (the cakes): let them therefore be unanointed.
</details>


## ०७


<details open><summary>विश्वास-प्रस्तुतिः</summary>

(स्ता᳘) ता᳘न्त्सार्द्धं᳘ पात्र्या᳘ᳫं᳘ समुद्वा᳘स्य॥  
(स्यान्वा) अन्वाहार्यप᳘चनादु᳘ल्मुकमादायो᳘दङ् परे᳘त्य जुहोत्येषा᳘ ह्येत᳘स्य देव᳘स्य दि᳘क्पथि᳘ जुहोति पथा हि स᳘ देवश्च᳘रति चतुष्पथे᳘ जुहोत्येत᳘द्ध वा᳘ ऽअस्य जान्धितं प्र᳘ज्ञातमवसा᳘नं य᳘च्चतुष्पथं त᳘स्माच्चतुष्पथे जुहोति॥
</details>

<details><summary>मूलम् - श्रीधरादि</summary>

(स्ता᳘) ता᳘न्त्सार्द्धं᳘ पात्र्या᳘ᳫं᳘ समुद्वा᳘स्य॥  
(स्यान्वा) अन्वाहार्यप᳘चनादु᳘ल्मुकमादायो᳘दङ् परे᳘त्य जुहोत्येषा᳘ ह्येत᳘स्य देव᳘स्य दि᳘क्पथि᳘ जुहोति पथा हि स᳘ देवश्च᳘रति चतुष्पथे᳘ जुहोत्येत᳘द्ध वा᳘ ऽअस्य जान्धितं प्र᳘ज्ञातमवसा᳘नं य᳘च्चतुष्पथं त᳘स्माच्चतुष्पथे जुहोति॥
</details>

<details><summary>मूलम् - Weber</summary>

ता᳘न्त्सार्ध᳘म् पात्र्या᳘ᳫं᳘ समुद्वा᳘स्य॥  
अन्वाहार्यप᳘चनादु᳘ल्मुकमादायो᳘दङ् परे᳘त्य जुहोत्येषाॗ ह्येत᳘स्य देव᳘स्य दि᳘क् पथि᳘ जुहोति पथा हि स᳘ देवश्च᳘रति चतुष्पथे᳘ जुहोत्येत᳘द्ध वा᳘ अस्य जांधितम् प्र᳘ज्ञातमवसा᳘नं य᳘च्चतुष्पथं त᳘स्माच्चतुष्पथे जुहोति॥
</details>

<details><summary>मूलम् - विस्वरम्</summary>

तान्त्सार्द्धं पात्र्यां समुद्वास्य, अन्वाहार्यपचनादुल्मुकमादाय- उदङ् परेत्य जुहोति । एषा ह्येतस्य देवस्य दिक् । पथि जुहोति । पथा हि स देवश्चरति । चतुष्पथे जुहोति । एतद्ध वा अस्य जान्धितं प्रज्ञातमवसानं यच्चतुष्पथम् । तस्माच्चतुष्पथे जुहोति ॥ ७ ॥ 
</details>

<details><summary>सायणः</summary>

**तान् सार्द्धमि**त्यादि । निगदसिद्धम् । उत्तरदिशि विशेषं विधत्ते- **पथी**ति । उत्तरस्यां दिशि यः पन्था विद्यते, तत्रोल्मुकं विधाय, तस्मिन् पुरोडाशान् जुहुयात् । पथि होमे कारणमाह-**पथा ही**ति । 'सः' खलु रुद्रो 'देवः' 'पथा' मार्गेण हि 'चरति' तत्रावतिष्ठत इत्यर्थः । पथ्यपि किञ्चिद् विशेषं विधत्ते- **चतुष्पथ** इति । चतुर्णां पथां समाहारश्चतुष्पथः, चतसृभ्यो दिग्भ्य आगताश्चत्वारः पन्थानो यत्र सङ्गच्छन्ते, तत्र जुहुयादित्यर्थः । एतदुपपादयति- **एतद्ध वा** इति । 'एतत्' खलु 'अस्य' रुद्रस्य 'जान्धितम्' । जनैः परिकल्पितम्, 'प्रज्ञातम्' प्रसिद्धम्, 'अवसानं' स्थानम्, यच्चतुष्पथाख्यम् । अत एवोक्तमभियुक्तैः- "वटे वटे वैश्रवणश्चत्वरे चत्वरे शिवः"- इति ॥ ७ ॥ 
</details>

<details><summary>Eggeling</summary>

7. Having removed all (the cakes from the potsherds) into one dish, and taken a fire-brand from the Dakshiṇa-fire, he walks aside towards the north--for that is the region of that god--and offers. He offers on a road,--for on roads that god roves; he offers on a cross-road,--for the cross-road, indeed, is known to be his (Rudra's) favourite haunt [^egg_983]. This is why he offers on a cross-road.

[^egg_983]: 439:1 'He offers on a cross-road, for such is the halting-place (paḍbīśa) of the Agnis,' Taitt. Br. I, 6, 10, 3.

</details>


## ०८


<details open><summary>विश्वास-प्रस्तुतिः</summary>

पलाश᳘स्य पलाशे᳘न मध्यमे᳘न जुहोति॥  
ब्र᳘ह्म वै᳘ पलाश᳘स्य पलाशं ब्र᳘ह्मणै᳘वैत᳘ज्जुहोति स स᳘र्व्वेषामेवा᳘वद्यत्ये᳘कस्यैव ना᳘वद्यति य᳘ एषो᳘ ऽतिरिक्तो भ᳘वति॥
</details>

<details><summary>मूलम् - श्रीधरादि</summary>

पलाश᳘स्य पलाशे᳘न मध्यमे᳘न जुहोति॥  
ब्र᳘ह्म वै᳘ पलाश᳘स्य पलाशं ब्र᳘ह्मणै᳘वैत᳘ज्जुहोति स स᳘र्व्वेषामेवा᳘वद्यत्ये᳘कस्यैव ना᳘वद्यति य᳘ एषो᳘ ऽतिरिक्तो भ᳘वति॥
</details>

<details><summary>मूलम् - Weber</summary>

पलाश᳘स्य पलाशे᳘न मध्यमे᳘न जुहोति॥  
ब्र᳘ह्म वै᳘ पलाश᳘स्य पलाशम् ब्र᳘ह्मणैॗवैत᳘ज्जुहोति स स᳘र्वेषामेवा᳘वद्यत्ये᳘कस्यैव ना᳘वद्यति य᳘ एषो᳘ ऽतिरिक्तो भ᳘वति॥
</details>

<details><summary>मूलम् - विस्वरम्</summary>

पलाशस्य पलाशेन मध्यमेन जुहोति । ब्रह्म वै पलाशस्य पलाशम् । ब्रह्मणैवैतज्जुहोति । स सर्वेषामेवावद्यति । एकस्यैव नावद्यति । य एषो ऽतिरिक्तो भवति ॥ ८ ॥ 
</details>

<details><summary>सायणः</summary>

अथैतस्मिन् होमे साधनं विधत्ते- **पलाशस्य पलाशेने**ति । पलाशवृक्षस्य पर्णेनेत्यर्थः । **ब्रह्म वै पलाशस्य पलाश**मिति । पलाशवृक्षस्य 'ब्रह्म(त्व)श्रवणात्' तदीयं पर्णमपि ब्रह्मात्मकम् । ब्रह्मश्रवणञ्च तैत्तिरीयके समाम्नातम्- "देवा वै ब्रह्मन्नवदन्त तत्पर्ण उपाशृणोत्"- (तै. सं. ३ । ५ । ७ । ३) इति । अवदाने विशेषमाह- **स सर्वेषामि**ति । यावन्तः पुरोडाशाः कृताः तत्र एकमतिरिक्तं विहाय तेषां सर्वेषामेव सकाशात् तस्मिन् मध्यमपर्णे ऽवद्येदित्यर्थः ॥ ८ ॥ 
</details>

<details><summary>Eggeling</summary>

8. He offers with the central leaflet of a palāśa-leaf. The palāśa-leaf, truly, is the Brahman (priesthood) [^egg_984]: with the Brahman, therefore, he offers. He takes a cutting from (the northern part of) all the cakes; from the additional one alone he takes no cutting.

[^egg_984]: 439:2 'The central leaflet of the palāśa-leaf is the Brahman,' Kāṇva text. The leaf of the palāśa (Butea Frondosa) consists of three leaflets,--leathery, above shining and pretty smooth, and below slightly hoary; the central (or terminal) one being obovate and considerably larger than the lateral ones (which, according to Roxburgh, Flora Ind., III, p. 244, are from 4 to 6 inches long, and from 3 to 4½ broad). 'Palāśaśākhāyām yāni trīṇi parṇāni tatra madhyamam parṇam praśastayā srugrūpam,' Sāy. on Taitt. S. I, 8, 6.

</details>


## ०९


<details open><summary>विश्वास-प्रस्तुतिः</summary>

स᳘ जुहोति॥  
(त्ये) एष᳘ ते रुद्र भागः᳘ सह स्वस्रा᳘ ऽम्बिकया तं᳘ जुषस्व स्वाहेत्य᳘म्बिका ह वै ना᳘मास्य स्व᳘सा त᳘या ऽस्यैष᳘ सह᳘ भागस्तद्य᳘दस्यैष᳘ स्त्रिया᳘ सह᳘ भागस्त᳘स्मा᳘त्त्र्यम्बका[[!!]] ना᳘म तद्या᳘ ऽअस्य प्रजा जातास्ता᳘ रुद्रि᳘यात्प्र᳘मुञ्चति॥
</details>

<details><summary>मूलम् - श्रीधरादि</summary>

स᳘ जुहोति॥  
(त्ये) एष᳘ ते रुद्र भागः᳘ सह स्वस्रा᳘ ऽम्बिकया तं᳘ जुषस्व स्वाहेत्य᳘म्बिका ह वै ना᳘मास्य स्व᳘सा त᳘या ऽस्यैष᳘ सह᳘ भागस्तद्य᳘दस्यैष᳘ स्त्रिया᳘ सह᳘ भागस्त᳘स्मा᳘त्त्र्यम्बका[[!!]] ना᳘म तद्या᳘ ऽअस्य प्रजा जातास्ता᳘ रुद्रि᳘यात्प्र᳘मुञ्चति॥
</details>

<details><summary>मूलम् - Weber</summary>

स᳘ जुहोति॥  
एष᳘ ते रुद्र भागः᳘ सह स्वस्रा᳘म्बिकया तं᳘ जुषस्व स्वाहेत्य᳘म्बिका ह वै ना᳘मास्य स्व᳘सा त᳘यास्यैष᳘ सह᳘ भागस्तद्य᳘दस्यैष᳘ स्त्रिया᳘ सह᳘ भागस्त᳘स्मात्त्र्य᳘म्बका ना᳘म तद्या᳘ अस्य प्रजा जातास्ता᳘ रुद्रि᳘यात्प्र᳘मुञ्चति॥
</details>

<details><summary>मूलम् - विस्वरम्</summary>

स जुहोति- "एष ते रुद्र भागः सह स्वस्रा ऽम्बिकया तं जुषस्व-स्वाहा" (वा. सं. ३ । ५७) इति । अम्बिका ह वै नामास्य स्वसा । तया ऽस्यैष सह भागः । तद् यदस्यैष स्त्रिया सह भागः- तस्मात् त्र्यम्बका नाम । तद् या अस्य प्रजा जाताः- ता रुद्रियात् प्रमुञ्चति ॥ ९ ॥ 
</details>

<details><summary>सायणः</summary>

इत्थं सर्वेभ्यः समवत्तस्य हविषः समन्त्रकं होमं विधत्ते- **स जुहोती**ति [^१_२१९] । मन्त्रस्यायमर्थः- हे 'रुद्र !' 'ते' तव 'एष भागः' । कथम्भूतस्य ? अम्बिकानामास्य स्वसा, तया सहितस्य । अतः 'त' भागं 'जुषस्व' सेवस्व । इदं हविः 'स्वाहा' सुहुतमस्त्विति (वा. सं. ३ । ५७) । तत्र "सह स्वस्रा ऽम्बिकया-" इति मन्त्रभागस्याभिप्रायमाविष्कुर्वन्नेतेषां हविषां त्र्यम्बकनाम निर्ब्रूते- अम्बिका ह वा इति । **तद्यदस्यैष** इति । 'तत्' तथा सति 'यद्' यस्मात् 'अस्य' रुद्रस्य तया 'स्त्रिया' 'सह' 'एष भागः' कल्पितः, 'तस्मात्' 'स्त्रीरूपाम्बिकासम्बन्धाद्रुद्रस्यैते पुरोडाशाः (आदिवर्णलोपेन) 'त्र्यम्बकाः'- इत्याख्यायन्ते । **तद्या अस्येति**, व्याख्यातम् ॥ ९ ॥ 

[^१_२१९]: 'एष त इति जुहोति' । का. श्रौ. सू. ५ । २६५ ।
</details>

<details><summary>Eggeling</summary>

9. He offers [^egg_985], with the text (Vāj. S. III, 57 a), This is thy share, O Rudra! graciously accept it together with thy sister Ambikā! Svāhā!' Ambikā [^egg_986], indeed, is the name of his (Rudra's) sister; and this share belongs to him conjointly with her; and because that share belongs to him conjointly with a woman (strī), therefore (these oblations) are called Tryambakāḥ. Thereby, then, he delivers from Rudra's power the descendants that have been born unto him.

[^egg_985]: 440:1 He consecrates, by the usual fivefold lustration, some spot on a cross-way, to the north of the sacrificial ground, and after laying down the fire-brand taken from the Dakshiṇāgni, he offers thereon, using the central leaflet of a palāśa-leaf as the offering-spoon.

[^egg_986]: 440:2 In Taitt. Br. I, 6, 10, 4, this sister of Rudra is identified with the autumn, wherewith the god is wont to kill (viz. by means of catarrh, fever, &c., Sāy.). See also Weber, Ind. Stud. I, 183; Muir, Original Sanskrit Texts, vol. iv. p. 321.

</details>


## १०


<details open><summary>विश्वास-प्रस्तुतिः</summary>

(त्य᳘) अ᳘थ य᳘ ऽएष ऽएको᳘ ऽतिरिक्तो भ᳘वति॥  
त᳘माखूत्कर ऽउ᳘पकिरत्येष᳘ ते रुद्र भाग᳘ ऽआखु᳘स्ते पशुरि᳘ति त᳘दस्मा ऽआखु᳘मेव᳘ पशूनाम᳘नुदिशति ते᳘नो ऽइ᳘तरान्पशून्न᳘ हिनस्ति तद्य᳘दुपकिर᳘ति तिर᳘ ऽइव वै ग᳘र्भास्तिर᳘ ऽइवैतद्यदु᳘पकीर्णं त᳘स्माद्वा ऽउ᳘पकिरति तद्या᳘ ऽए᳘वास्य प्रजा ऽअ᳘जातास्ता᳘ रुद्रि᳘यात्प्र᳘मुञ्चति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘ ऽएष ऽएको᳘ ऽतिरिक्तो भ᳘वति॥  
त᳘माखूत्कर ऽउ᳘पकिरत्येष᳘ ते रुद्र भाग᳘ ऽआखु᳘स्ते पशुरि᳘ति त᳘दस्मा ऽआखु᳘मेव᳘ पशूनाम᳘नुदिशति ते᳘नो ऽइ᳘तरान्पशून्न᳘ हिनस्ति तद्य᳘दुपकिर᳘ति तिर᳘ ऽइव वै ग᳘र्भास्तिर᳘ ऽइवैतद्यदु᳘पकीर्णं त᳘स्माद्वा ऽउ᳘पकिरति तद्या᳘ ऽए᳘वास्य प्रजा ऽअ᳘जातास्ता᳘ रुद्रि᳘यात्प्र᳘मुञ्चति॥
</details>

<details><summary>मूलम् - Weber</summary>

अ᳘थ य᳘ एष एको᳘ ऽतिरिक्तो भ᳘वति॥  
त᳘माखूत्कर उ᳘पकिरत्येष᳘ ते रुद्र भाग᳘ आखु᳘स्ते पशुरि᳘ति त᳘दस्मा आखु᳘मेव᳘ पशूनाम᳘नुदिशति ते᳘नो इ᳘तरान्पशून्न᳘ हिनस्ति तद्य᳘दुपकिर᳘ति तिर᳘ इव वै गर्भास्तिर᳘ इवैतद्यदु᳘पकीर्णं त᳘स्माद्वा उ᳘पकिरति तद्या᳘ एॗवास्य प्रजा अ᳘जातास्ता᳘ रुद्रि᳘यात्प्र᳘मुञ्चति॥
</details>

<details><summary>मूलम् - विस्वरम्</summary>

अथ य एष एको ऽतिरिक्तो भवति- तमाखूत्कर उपकिरति । "एष ते रुद्र भाग आखुस्ते पशुः"- (वा. सं. ३ । ५७) इति । तदस्मा आखुमेव पशूनामनुदिशति । तेनो इतरान् पशून् न हिनस्ति । तद्यदुपकिरति- तिर इव वै गर्भाः, तिर इवैतद्- यदुपकीर्णम् । तस्माद्वा उपकिरति । तद् या एवास्य प्रजा अजाताः- ता रुद्रियात् प्रमुञ्चति ॥ १० ॥ 
</details>

<details><summary>सायणः</summary>

अवदानकालपरिशेषितस्यातिरिक्तस्यैकस्य विनियोगमाह- **अथ य एष** इति । उत्किरति पांशूनित्युत्करः; आखुभिः कृते 'आखूत्करे' 'तम्' अतिरिक्तमेकं पुरोडाशम् 'उपकिरति' उपक्षिपति [^१_२१९] । "कॄ विक्षेपे"- (धा. पा. तु. १२८) इति धातुः । "एष ते" इति मन्त्रः (वा. सं. ३ । ५७) । तदर्थस्तु- हे 'रुद्र !' 'ते' तव 'एषः' पुरोडाशो भागः, अस्मिन्नुत्करे स्थितो यः 'आखुः' असौ 'ते पशुः इति' । एतन्मन्त्रपाठस्य प्रयोजनमाह- **तदस्मा** इति । 'तत्' तेन मन्त्रेण 'पशूनां' मध्ये 'आखुमेव' 'अस्मै' रुद्राय पशुत्वेन निर्द्दिशति । 'तेन' कारणेन 'इतरान्' नृगवाश्वादिपशून् स रुद्रो 'न हिनस्ति' । अतिरिक्तस्यैकस्य पुरोडाशस्य यदुपक्षेपणं विहितम्, तदुपपादयति- **तद् यदि**ति । **तिर इवे**ति । 'गर्भाः' तिरोहिता इव भवन्ति । उपकीर्णञ्च द्रव्यं विगलितं सत् तिरोहितमेव भवति, अतो गर्भस्थानामजातानां प्रजानां रुद्रः कृतहिंसनवोमोचनाय क्रियमाणस्योपकीर्णत्वं युक्तमिति भावः ॥ १० ॥ 

[^१_२१९]: अतिरिक्तमाखूत्कर उपकिरत्येष त इति । का० श्रौ० सू० ५ । २६६ । 
</details>

<details><summary>Eggeling</summary>

10. Now as to that additional (cake),--he buries it in a mole-hill [^egg_987], with the text (Vāj. S. III, 57 b), 'This is thy share, O Rudra! the mole is thy animal (victim).' He thus assigns to him the mole as the only animal [^egg_988], and he (Rudra) does not therefore injure any other animal. Then as to why he buries (the cake): concealed, indeed, are embryos, and concealed also is what is buried,--that is why he buries it. By this (offering) he delivers from the power of Rudra those descendants of his, that are not yet born.

[^egg_987]: 440:3 'Ākhūtkara;' 'ākhukarīsha,' Kāṇva text. Possibly a mouse-hole, or the earth thrown up by a mouse, is meant. See p. 278, note 3. Cf. Taitt. Br. I, 6,10, 2: 'N.N. is thy victim,' thus saying, let him indicate the one he (the Sacrificer) hates; thereby he delivers over to him (Rudra) the one he hates. If he hate no one, let him say, 'the mole (mouse) is thy victim.'

[^egg_988]: 440:4 'Thus he makes over to him only the mole as victim, and puts it into his mouth,' Kāṇva text.

</details>


## ११


<details open><summary>विश्वास-प्रस्तुतिः</summary>

(त्य᳘) अ᳘थ पु᳘नरे᳘त्य जपन्ति॥  
(न्त्य᳘) अ᳘व रुद्र᳘मदीमह्य᳘व देवं᳘ त्र्यम्बकम्[[!!]]॥ य᳘था नो व्व᳘स्यसस्क᳘रद्य᳘था नः श्रे᳘यसस्क᳘रद्य᳘था नो व्यवसाय᳘यात्॥ भेषज᳘मसि भेषजं गवे᳘ ऽश्वाय पु᳘रुषाय भेषज᳘ᳫँ᳘ सुखं᳘ मेषा᳘य मेष्या ऽइ᳘त्याशी᳘रे᳘वै᳘षैत᳘स्य क᳘र्मणः॥
</details>

<details><summary>मूलम् - श्रीधरादि</summary>

(त्य᳘) अ᳘थ पु᳘नरे᳘त्य जपन्ति॥  
(न्त्य᳘) अ᳘व रुद्र᳘मदीमह्य᳘व देवं᳘ त्र्यम्बकम्[[!!]]॥ य᳘था नो व्व᳘स्यसस्क᳘रद्य᳘था नः श्रे᳘यसस्क᳘रद्य᳘था नो व्यवसाय᳘यात्॥ भेषज᳘मसि भेषजं गवे᳘ ऽश्वाय पु᳘रुषाय भेषज᳘ᳫँ᳘ सुखं᳘ मेषा᳘य मेष्या ऽइ᳘त्याशी᳘रे᳘वै᳘षैत᳘स्य क᳘र्मणः॥
</details>

<details><summary>मूलम् - Weber</summary>

अ᳘थ पु᳘नरे᳘त्य जपन्ति॥  
अ᳘व रुद्र᳘मदीमह्य᳘व देवं त्र्य᳘म्बकम् य᳘था नो व᳘स्यसस्क᳘रद्य᳘था नः श्रे᳘यसस्क᳘रद्य᳘था नो व्यवसाय᳘यात् भेषज᳘मसि भेषजं गवे᳘ ऽश्वाय पु᳘रुषाय भेषज᳘ᳫं᳘ सुख᳘म् मेषा᳘य मेष्या इ᳘त्याशी᳘रेॗवैॗषैत᳘स्य क᳘र्मणः॥
</details>

<details><summary>मूलम् - विस्वरम्</summary>

अथ पुनरेत्य जपन्ति "अव रुद्रमदीमहि, अव देवं त्र्यम्बकम् । यथा नो वस्यसस्करत्, यथा नः श्रेयसस्करत्, यथा नो व्यवसाययात् भेषजमसि भेषजम्, गवे ऽश्वाय पुरुषाय भेषजं, सुखं मेषाय, मेष्यै"- इति । (वा. सं. ३ । ५८ । ५९) आशीरेवैतस्य कर्मणः ॥ ११ ॥ 
</details>

<details><summary>सायणः</summary>

जपं विधते- **अथे**ति [^१_२२०] । 'अथ' तदनन्तरम्, पुनश्चतुष्पथादग्निसमीपमेत्य "अव रुद्रम्" इत्यादिमन्त्रौ सर्वे जपेयुः । तयोः प्रथममन्त्रस्यायमर्थः- 'रुद्रम्' 'अवादीमहि' अवदीयामहै, हविर्भागेन रुद्रमवयुज्य पृथक्कृत्य प्रजाः रक्षामहै । "दीड् रक्षणे"- इत्यस्मात्  लोटि, "बहुलं छन्दसि" (पा. सू. २ । ३ । ६२) इति शब्लुकि "घुमास्था"- (पा. सू. ६ । ४ । ६६) इतीत्वम् । तथा 'देवं' देवनशीलं 'त्र्यम्बकं' स्त्रिया ऽम्बिकाख्यया सहितम्, अवादीमहीत्यनुषङ्गः । अम्बिकासाहित्यप्रतिपादनपरमेतद् द्वितीयं वाक्यम् । स च रुद्रो 'यथा' येन प्रकारेण 'नः' अस्मान् 'वस्यसः' वसीयसः वसुमत्तमान् 'करत्' कुर्यात्, 'नः' अस्मान् 'यथा' येन प्रकारेण च 'श्रेयसः' प्रशस्यतरान् 'करत्' कुर्यात्, 'यथा' च 'नः' अस्मान् 'व्यवसाययात्' व्यवसयेत्, व्यवसितार्थान् कुर्यात्; तथा 'अवादीमहि' इति सम्बन्धः ॥ 

अथ द्वितीयस्य- हे रुद्र ! त्वं स्वरूपेणैव 'भेषजम्' औषधम् 'असि'; सर्वदुरितनिबर्हणहेतुत्वात् । अतस्त्वं 'सुखं (गं)' सुप्राप्तं भेषजम् अस्मदीयेभ्यो गवाश्वादिभ्यः प्रदेहीति शेषः । **आशीरेवे**ति । एतस्य त्र्यम्बकाख्यस्य 'कर्मणः' 'एषा' जप्यमन्त्रस्य 'आशीः' फलप्रार्थनम्; गवाश्वादीनामारोग्यमेतस्य कर्मणः फलमित्यर्थः ॥ ११ ॥ 

[^१_२२०]: आगम्यावरुद्रमदीमहीति जपति । का. श्रौ. सू. ५ । २६७ ।
</details>

<details><summary>Eggeling</summary>

11. Thereupon they return (to the fire) and mutter (Vāj. S. III, 58, 59), 'We have satisfied the claims of Rudra, satisfied the divine Tryambaka, that he may make us richer, that he may make us more prosperous, that he may render us steady in our purpose.--Thou (O Rudra) art a remedy for the cow, a remedy for the horse, a remedy for man; a blessing for the ram and the ewe.' This is the prayer for blessing at this performance.
</details>


## १२


<details open><summary>विश्वास-प्रस्तुतिः</summary>

(णो᳘ ऽथा) अ᳘थापसलवि त्रिः प᳘रियन्ति॥  
सव्या᳘नूरू᳘नुपाघ्नाना᳘स्त्र्यम्बकं[[!!]] यजामहे सुगन्धिं᳘ पुष्टिव᳘र्द्धनम्॥ उर्व्वारुक᳘मिव ब᳘न्धनान्मृत्यो᳘र्मुक्षीय᳘ मामृ᳘तादि᳘त्याशी᳘रे᳘वै᳘षैत᳘स्य क᳘र्मण आशि᳘षमे᳘वैतदा᳘शासते त᳘दु᳘ ह्येव श᳘मिव यो᳘ मृत्यो᳘र्मुच्या᳘तै᳘ नामृ᳘तात्त᳘स्मादाह मृत्यो᳘र्मुक्षीय᳘ मामृ᳘तादि᳘ति॥
</details>

<details><summary>मूलम् - श्रीधरादि</summary>

(णो᳘ ऽथा) अ᳘थापसलवि त्रिः प᳘रियन्ति॥  
सव्या᳘नूरू᳘नुपाघ्नाना᳘स्त्र्यम्बकं[[!!]] यजामहे सुगन्धिं᳘ पुष्टिव᳘र्द्धनम्॥ उर्व्वारुक᳘मिव ब᳘न्धनान्मृत्यो᳘र्मुक्षीय᳘ मामृ᳘तादि᳘त्याशी᳘रे᳘वै᳘षैत᳘स्य क᳘र्मण आशि᳘षमे᳘वैतदा᳘शासते त᳘दु᳘ ह्येव श᳘मिव यो᳘ मृत्यो᳘र्मुच्या᳘तै᳘ नामृ᳘तात्त᳘स्मादाह मृत्यो᳘र्मुक्षीय᳘ मामृ᳘तादि᳘ति॥
</details>

<details><summary>मूलम् - Weber</summary>

अ᳘थापसलवि त्रिः प᳘रियन्ति॥  
स᳘व्यानू᳘रूनुपाघ्नानास्त्र्य᳘म्बकं यजामहे सुगन्धि᳘म् पुष्टिव᳘र्धनम् उर्वारुक᳘मिव ब᳘न्धनान्मृत्यो᳘र्मुक्षीय᳘ मामृ᳘तादि᳘त्याशी᳘रेॗवैॗषैत᳘स्य क᳘र्मण आशि᳘षमेॗवैतदा᳘शासते त᳘दुॗ ह्येव श᳘मिव यो᳘ मृत्यो᳘र्मुच्या᳘तैॗ नामृ᳘तात्त᳘स्मादाह मृत्यो᳘र्मुक्षीयॗ मामृ᳘तादि᳘ति॥
</details>

<details><summary>मूलम् - विस्वरम्</summary>

अथापसलवि त्रिः परियन्ति सव्यानूरूनुपाघ्नानाः । **"त्र्यम्बकं यजामहे सुगन्धिं पुष्टिवर्द्धनम् । उर्वारुकमिव बन्धनान्मृत्योर्मुक्षीय मामृतात्"**- इति (वा. सं. ३ । ६०) आशीरेवैषैतस्य कर्मणः । आशिषमेवैतदाशासते । तदु ह्येव शमिव यो मृत्योर्मुच्यातै, नामृतात् । तस्मादाह- मृत्योर्मुक्षीय मामृतादिति ॥ १२ ॥ 
</details>

<details><summary>सायणः</summary>

अथाप्रदक्षिणं त्रिरग्नेः परिगमनं विधत्ते- **अथापसलवी**ति [^१_२२१] । त्र्यम्बकस्य हविषः कर्तारः सर्वे चतुष्पथे अग्निमपसलवि अपसव्यं त्र्यम्बकमिति मन्त्रेण 'त्रिः परियन्ति' किं कुर्वन्तः ? 'सव्यान्' वामान् 'ऊरून्' 'उपाघ्नानाः' [^२_२२१] हस्तेन वादयन्तः । मन्त्रस्य चायमर्थः- त्रीणि अम्बकानि नेत्राणि यस्य, यद्वा स्त्री अम्बिका स्वसा यस्य तथोक्तः । शोभनो गन्धो यस्यासौ सुगन्धिः । “गन्धस्येदुत्पूतिसुसुरभिभ्यः"- (पा. सू. ५ । ४ । १३५) इति इकारादेशः । 'पुष्टिवर्द्धनम्' पुष्टेर्वर्द्धयितारम् । रुद्रं वयं 'यजामहे' पूजयामः । तत्प्रसादादहम् 'उर्वारुकं' कर्कटीफलं पक्वं सत् यथा प्रसवबन्धनात् स्वयमेव मुच्यते, तथा 'मृत्योः' मरणात् 'मुक्षीय' मुक्तो भूयासम्; 'अमृतात्' अमरणात् 'आ' वियोगो भवत्विति । आशीरेवेत्यादि, सिद्धम् । अन्तिमपादस्य तात्पर्यमाह- **तदु ह्येवे**ति । 'यः' 'मृत्योः' मरणात् 'मुच्यातै' मुक्तो भवेत्, सः 'अमृतात्' अमरणात् 'न' मुक्तो भवति; एतदेव हि 'शमिव' प्राणिनां सुखं भवति ॥ १२ ॥ 

[^१_२२१]: अग्निं त्रिः परियंति पितृवत्सव्योरूनाघ्नानास्त्र्यंबकमिति । देववच्चेति प्रदक्षिणम् । एतेनैव दक्षिणानाघ्नानाः ॥ का. श्रौ. सू. ५ २६८-२७० । 

[^२_२२१]: “अपघ्नानाः" इ. पा. । 
</details>

<details><summary>Eggeling</summary>

12. They then walk thrice round the altar not sun-wise, beating their left thighs (with the right hand), with the text (Vāj. S. III, 60 a), 'We worship Tryambaka, the fragrant increaser of prosperity. Even as a gourd (is severed) from its stem, so may I be severed from death, not from immortality!' This is the prayer for blessing at this performance: thereby they invoke a blessing (upon the Sacrificer), for verily blessed is he who shall be severed from death, not from immortality. That is why he says, 'May I be severed from death, not from immortality.'
</details>


## १३


<details open><summary>विश्वास-प्रस्तुतिः</summary>

त᳘दु हा᳘पि कुमार्यः᳘ प᳘रीयुः॥  
(र्भ᳘) भ᳘गस्य भजामहा ऽइ᳘ति या᳘ ह वै सा᳘ रुद्र᳘स्य स्वसा᳘ ऽम्बिका ना᳘म सा᳘ ह वै भ᳘गस्येष्टे त᳘स्मादु हा᳘पि कुमा᳘र्यः[[!!]] प᳘रीयुर्भ᳘गस्य भजामहा ऽइ᳘ति॥
</details>

<details><summary>मूलम् - श्रीधरादि</summary>

त᳘दु हा᳘पि कुमार्यः᳘ प᳘रीयुः॥  
(र्भ᳘) भ᳘गस्य भजामहा ऽइ᳘ति या᳘ ह वै सा᳘ रुद्र᳘स्य स्वसा᳘ ऽम्बिका ना᳘म सा᳘ ह वै भ᳘गस्येष्टे त᳘स्मादु हा᳘पि कुमा᳘र्यः[[!!]] प᳘रीयुर्भ᳘गस्य भजामहा ऽइ᳘ति॥
</details>

<details><summary>मूलम् - Weber</summary>

तदु ह्या᳘पि कुमायः᳘ प᳘रीत्युः॥  
भ᳘गस्य भजामहा इ᳘ति या᳘ ह वै सा᳘ रुद्र᳘स्य स्वसा᳘म्बिका ना᳘म सा᳘ ह वै भ᳘गस्येष्टे त᳘स्मादु हा᳘पि कुमार्य᳘ प᳘रीयुर्भ᳘गस्य भजामहा इ᳘ति॥
</details>

<details><summary>मूलम् - विस्वरम्</summary>

तदु हापि कुमार्यः परीयुः- 'भगस्य भजामहै'- इति । या ह वै सा रुद्रस्य स्वसा ऽम्बिका नाम-सा ह वै भगस्येष्टे । तस्मादु हापि कुमार्यः परीयुः- 'भगस्य भजामहै'- इति ॥ १३ ॥ 
</details>

<details><summary>सायणः</summary>

अस्य परिगमनस्य भगप्रसिद्धिहेतुत्वमुपपादयति- **तदु हापी**ति । 'तत्' तदा 'कुमार्यः' अपि तमग्निमुक्तप्रकारेण 'परीयुः,' 'भगस्य' सौभाग्यस्य । कर्मणि षष्ठी । सौभाग्यम् 'भजामहै' प्राप्नुयामहै 'इति' अनेनाभिप्रायेण [^१_२२१] । **यो ह वा** इति । अम्बिका नाम 'या' खलु 'रुद्रस्य स्वसा,' 'सा' 'भगस्य ईष्टे' सौभाग्यस्य स्वामिनी भवति । "ईश ऐश्वर्ये"- इति धातुः (धा. पा. अ. आ. १०) । भगस्येति "अधीगर्थदयेशां कर्मणि"- (पा. सू. ४ । ३ । ५२) इति कर्मणि षष्ठी । 'तस्मात्' अम्बिकासहितस्य रुद्रस्य सम्बन्धिनि कर्मणि भगप्राप्तिकामाः कुमार्यो ऽपि परीयुरित्यर्थः ॥ १३ ॥ 
 
[^१_२२१]: कुमार्यश्चोत्तरेणोभयत्र पतिकामा भगकामा वा । का. श्रौ. सू. ५ । २७१ । 
</details>

<details><summary>Eggeling</summary>

13. Let the maidens then also walk round, thinking, 'May we enjoy prosperity!' That sister of Rudra, named Ambikā, indeed is the dispenser of happiness: hence the maidens also should walk round, thinking, 'May we enjoy prosperity!'
</details>


## १४


<details open><summary>विश्वास-प्रस्तुतिः</summary>

ता᳘सामुता᳘सां म᳘न्त्रो ऽस्ति᳘॥  
त्र्यम्बकं[[!!]] यजामहे सुगन्धिं᳘ पतिवे᳘दनम्। उर्व्वारुक᳘मिव ब᳘न्धनादितो᳘ मुक्षीय᳘ मामु᳘त इ᳘ति सा य᳘दित इत्या᳘ह ज्ञाति᳘भ्यस्त᳘दाह᳘ मामु᳘त इ᳘ति प᳘तिभ्यस्त᳘दाह प᳘तयो᳘ ह्येव᳘ स्त्रियै᳘ प्रतिष्ठा त᳘स्मादाह᳘ मामु᳘त इ᳘ति॥
</details>

<details><summary>मूलम् - श्रीधरादि</summary>

ता᳘सामुता᳘सां म᳘न्त्रो ऽस्ति᳘॥  
त्र्यम्बकं[[!!]] यजामहे सुगन्धिं᳘ पतिवे᳘दनम्। उर्व्वारुक᳘मिव ब᳘न्धनादितो᳘ मुक्षीय᳘ मामु᳘त इ᳘ति सा य᳘दित इत्या᳘ह ज्ञाति᳘भ्यस्त᳘दाह᳘ मामु᳘त इ᳘ति प᳘तिभ्यस्त᳘दाह प᳘तयो᳘ ह्येव᳘ स्त्रियै᳘ प्रतिष्ठा त᳘स्मादाह᳘ मामु᳘त इ᳘ति॥
</details>

<details><summary>मूलम् - Weber</summary>

ता᳘सामुता᳘साम् म᳘न्त्रो ऽस्ति॥  
त्र्य᳘म्बकं यजामहे सुगन्धि᳘म् पतिवे᳘दनम् उर्वारुक᳘मिव ब᳘न्धनादितो मुक्षीयॗ मामु᳘त इ᳘ति सा य᳘दित इत्या᳘ह ज्ञाति᳘भ्यस्त᳘दाहॗ मामुत इ᳘ति प᳘तिभ्यस्त᳘दाह प᳘तयोॗ ह्येव᳘ स्त्रियै᳘ प्रतिष्ठा त᳘स्मादाहॗ मामु᳘त इ᳘ति॥
</details>

<details><summary>मूलम् - विस्वरम्</summary>

तासामुतासां मन्त्रो ऽस्ति- **"त्र्यम्बकं यजामहे सुगन्धिं पतिवेदनम् । उर्वारुकमिव बन्धनात् इतो मुक्षीय मा ऽमुतः"- इति (वा. सं. ३ । ६०) । सा यदित इत्याह- ज्ञातिभ्यस्तदाह । मामुत इति- पतिभ्यस्तदाह । पतयो ह्येव स्त्रियै प्रतिष्ठा । तस्मादाह मा ऽमुत इति ॥ १४ ॥ 
</details>

<details><summary>सायणः</summary>

कुमारीणां परिगमने ऽन्यो ऽपि मन्त्रो विद्यत इत्याह- **तासामि**ति । 'आसां' पूर्वोक्तानाम् 'तासां' कुमारीणामपि परिगमने ऽन्यो 'मन्त्रः' विद्यते । कः पुनरसाविति, तं पठति- **त्र्यम्बकमि**ति । पतिर्विद्यते लभ्यते अनेन इति पतिवेदनो रुद्रः । अन्यदुक्तार्थम् । चतुर्थपादस्य तात्पर्यमाह- **सा यदित** इति । 'इदं' शब्देन पितृकुलं परामृश्यते । 'इतः' अस्मात् पितृकुलात् 'ज्ञातिभ्यः' सकाशादहं 'मुक्षीय' मुक्ता भूयासम्; 'अमुतः' अमुष्मात् कुलात् पतिसकाशात् 'मा मुक्षीय' विप्रयुक्ता न भवेयम् इति तात्पर्यार्थः । **पतयो ह्येवे**ति । अग्निहोत्रादिधर्मेषु पत्या सहैव स्त्रिया अधिकारः नतु स्वातन्त्र्येण 'हि' यतः, अतः स्त्रीणां 'पतय एव' 'प्रतिष्ठा' आश्रयभूता इत्यर्थः ॥ १४ ॥ 
</details>

<details><summary>Eggeling</summary>

14. The text (prescribed) for them is (Vāj. S. III, 60 b), 'We worship Tryambaka, the fragrant bestower of husbands. Even as a gourd (is severed) from its stem, so may I be severed from this. (world), not from thence (yonder world)!' By saying 'from this,' she means to say 'from my relatives;' and by saying 'not from thence,' she means to say 'not from husbands.' Husbands, doubtless, are the support of woman: hence she says 'not from thence.'
</details>


## १५


<details open><summary>विश्वास-प्रस्तुतिः</summary>

(त्य᳘) अ᳘थ पु᳘नः प्रसलवि त्रिः प᳘रियन्ति॥  
दक्षिणा᳘नूरू᳘नुपाघ्नाना᳘ ऽएते᳘नैव[[!!]] म᳘न्त्रेण तद्यत्पु᳘नः प्रसलवि त्रिः᳘ परिय᳘न्ति प्रसलवि᳘ न इदं क᳘र्मानुस᳘न्तिष्ठाता ऽइ᳘ति त᳘स्मात्पु᳘नः प्रसलवि त्रिः प᳘रियन्ति॥
</details>

<details><summary>मूलम् - श्रीधरादि</summary>

(त्य᳘) अ᳘थ पु᳘नः प्रसलवि त्रिः प᳘रियन्ति॥  
दक्षिणा᳘नूरू᳘नुपाघ्नाना᳘ ऽएते᳘नैव[[!!]] म᳘न्त्रेण तद्यत्पु᳘नः प्रसलवि त्रिः᳘ परिय᳘न्ति प्रसलवि᳘ न इदं क᳘र्मानुस᳘न्तिष्ठाता ऽइ᳘ति त᳘स्मात्पु᳘नः प्रसलवि त्रिः प᳘रियन्ति॥
</details>

<details><summary>मूलम् - Weber</summary>

अ᳘थ पु᳘नः प्रसलवि त्रिः प᳘रियन्ति॥  
दक्षिणा᳘नूरू᳘नुपाघ्नाना᳘ एते᳘नैव᳘ म᳘न्त्रेण तद्यत्पु᳘नः प्रसलवि त्रिः᳘ परियन्ति प्रसलवि᳘ न इदं क᳘र्मानुसं᳘तिष्ठाता इ᳘ति त᳘स्मात्पु᳘नः प्रसलवि त्रिः प᳘रियन्ति॥
</details>

<details><summary>मूलम् - विस्वरम्</summary>

अथ पुनः प्रसलवि त्रिः परियन्ति दक्षिणानूरूनुपाघ्नानाः- एतेनैव मन्त्रेण । तद् यत् पुनः प्रसलवि त्रिः परियन्ति । 'प्रसलवि न इदं कर्मानुसन्तिष्ठातै' इति । तस्मात् पुनः प्रसलवि त्रिः परियन्ति ॥ १५ ॥ 
</details>

<details><summary>सायणः</summary>

तेनैव मन्त्रेण पुनः प्रदक्षिणं त्रिः परिगमनं विधत्ते- **अथ पुनरि**ति । 'प्रसलवि' प्रदक्षिणम् । **एतेनैवे**ति । त्र्यम्बकमिति प्रागुक्तेनोभयविधेन मन्त्रेणेत्यर्थः । **तद्यत्पुनरि**त्यादिवाक्यशेषः पितृयज्ञवद् व्याख्येयः ॥ १५ ॥ 
</details>

<details><summary>Eggeling</summary>

15. Then they (the Sacrificer and priests) again walk round thrice sunwise, beating their right thighs, with the same text. As to why they again walk round thrice sunwise,--they think, 'Sunwise this sacred work of ours shall be accomplished,' and therefore they again walk thrice round sunwise.
</details>


## १६


<details open><summary>विश्वास-प्रस्तुतिः</summary>

(न्त्य᳘) अ᳘थैतान्य᳘जमानो ऽञ्जलौ᳘ समोप्य॥  
(प्यो) ऊर्ध्वानु᳘दस्यति य᳘था गौ᳘र्नोदाप्नुयात्त᳘दात्म᳘भ्य ए᳘वैत᳘च्छल्यान्नि᳘र्मिमते तान्वि᳘लिप्सन्त ऽउ᳘पस्पृशन्ति भेषज᳘मे᳘वैत᳘त्कुर्व्वते त᳘स्माद्वि᳘लिप्सन्त ऽउ᳘पस्पृशन्ति॥
</details>

<details><summary>मूलम् - श्रीधरादि</summary>

(न्त्य᳘) अ᳘थैतान्य᳘जमानो ऽञ्जलौ᳘ समोप्य॥  
(प्यो) ऊर्ध्वानु᳘दस्यति य᳘था गौ᳘र्नोदाप्नुयात्त᳘दात्म᳘भ्य ए᳘वैत᳘च्छल्यान्नि᳘र्मिमते तान्वि᳘लिप्सन्त ऽउ᳘पस्पृशन्ति भेषज᳘मे᳘वैत᳘त्कुर्व्वते त᳘स्माद्वि᳘लिप्सन्त ऽउ᳘पस्पृशन्ति॥
</details>

<details><summary>मूलम् - Weber</summary>

अ᳘थैतान्य᳘जमानो ऽञ्जलौ᳘ समोप्य॥  
ऊध्वानु᳘दस्यति य᳘था गौॗर्नोदाप्नुयात्त᳘दात्म᳘भ्य एॗवैत᳘छल्पान्नि᳘र्मिमते तान्वि᳘लिप्सन्त उ᳘पस्पृशन्ति भेषज᳘मेॗवैत᳘त्कुर्वते त᳘स्माद्वि᳘लिप्सन्त उ᳘पस्पृशन्ति॥
</details>

<details><summary>मूलम् - विस्वरम्</summary>

अथैतान्यजमानो ऽञ्जलौ समोप्य, ऊर्ध्वानुदस्यति । यथा गौर्नोदाप्नुयात् । तदात्मभ्य एवैतच्छल्यान्निर्मिमते । तान्विलिप्सन्त उपस्पृशन्ति । भेषजमेवैतत् कुर्वते । तस्माद्विलिप्सन्त उपस्पृशन्ति ॥ १६ ॥ 
</details>

<details><summary>सायणः</summary>

हुतशिष्टानां पुरोडाशानां प्रतिपत्तिं विधते- **अथैतानि**त्यादि । 'एतान्' पुरोडाशान् यजमानस्याञ्जलावध्वर्युः संवपेत् । यजमानश्च तान् 'ऊर्ध्वान् उदस्यति' उत्क्षिपति । 'यथा गौः' पृथिवीनामैतत्; पृथिवी तान् पुरोडाशान् 'नोदाप्नुयात्' उत्क्षिप्ताः पुरोडाशाः यथा भूमौ न पतन्ति तथा ऽन्तरिक्षे, पुनरञ्जलिना धारयेत् । तदुक्तं कात्यायनेन- "रौद्रान् यजमानो ऽञ्जलिनोदस्यत्यगोः प्रापणम्, 'प्रतिगृह्णात्येनान्' (का. श्रौ. सू. ५ । २७२-२७३) इति । **आत्मभ्य एवैतदि**ति । 'एतत्' एतेनोदसनेन 'आत्मभ्यः' ऋत्विग्यजमानाः 'स्व-स्व-शरीरेभ्यः' 'एव' 'शल्यान्' निर्मिमते । निर्हरन्ति तेषां पुनर्ग्रहणाशक्तौ स्पर्शनं विधत्ते- **तान् विलिप्सन्त** इति । लब्धुमिच्छन्तो लिप्सन्तस्तद्विपरीतो 'विलिप्सन्तः' लब्धुमशक्ताः सन्तः, भूमौ पतितान् 'तान्' पुरोडाशान् पश्चादुपस्पृशन्ति । उक्तं हि कात्यायनेन- "पततः प्रतिगृह्णात्येनानशक्य ऽउपस्पर्शनम्"- (का. श्रौ. सू. ५ । २७३) इति । **भेषजमेवैतदि**ति । एतेन स्पर्शनेन निर्हृते शल्ये स्वशरीरदेशस्य पुनर्भेषजमेव कृतवन्तो भवन्ति ॥ १६ ॥  
</details>

<details><summary>Eggeling</summary>

16. The Sacrificer now takes those (remains of the cakes) into his joined palms and throws them upwards higher than a cow can reach [^egg_989]. Thereby they cut out his (Rudra's) darts from their bodies. If they fail to catch them [^egg_990], they touch (those that have fallen to the ground). Thereby they make them medicine, and hence, if they fail to catch them, they touch them.

[^egg_989]: 442:1 'Yathā gaur nodāpnuyāt' 'Yāvad gaur nodāpnuyāt tāvat,' Kāṇva text. Sāyaṇa takes go to mean 'earth,' and interprets, 'in such a way that the earth does not obtain it (i.e. that they do not fall to the ground).' Kāty. prescribes, V, 10, 18, The Sacrificer, with his joined open hands, throws the Rudra-cakes upwards as high as not to be reachable by a cow (agoḥprāpaṇam); 19, He catches them; 20, If they cannot be (caught), then touching (of those that have fallen on the ground).

[^egg_990]: 442:2 I adopt (not without reluctance) Sāyaṇa's interpretation of vilipsantaḥ (= labdhum aśaktāḥ), which seems to be that of Kātyāyana also. The St. Petersburg Dict. takes it in the sense of (if they are) desirous of distributing them.' Taitt. Br. I, 6, 10, 5 has merely utkiranti bhagasya līpsante,' 'they throw (them) up, (whereby) they desire to obtain prosperity.' Āpastamba, as quoted by Sāy. on Taitt. S. I, 8, 6, says,--Having thrown up the cakes and caught them again (pratilabhya), and having, with 'We worship Tryambaka,' put them into the Sacrificer's joined palms; and having taken them up separately (? apādāya), with (or thinking) 'We desire to obtain you of (? from) Bhaga;' let them put them together (samāvapeyuḥ) thrice in this way.

</details>


## १७


<details open><summary>विश्वास-प्रस्तुतिः</summary>

तान्द्व᳘योर्मूतक᳘योरुपन᳘ह्य॥  
व्वेणुयष्ट्यां᳘ वा कुपे᳘ वोभय᳘त आबध्यो᳘दङ्परे᳘त्य य᳘दि व्वृक्षं᳘ वा स्थाणुं᳘ वा व्वेणुं᳘ व्वा व्वल्मी᳘कं वा व्विन्देत्त᳘स्मिन्ना᳘सजत्येत᳘त्ते रुद्रावसं ते᳘न परो मू᳘जवतो᳘ ऽतीही᳘त्यवसे᳘न वा ऽअ᳘ध्वानं यन्ति त᳘देनᳫँ᳭सा᳘वसमे᳘वान्व᳘वार्जति य᳘त्र यत्रास्य च᳘रणं तदन्व᳘त्र ह वा᳘ ऽअस्य परो मू᳘जवद्भ्यश्च᳘रणं त᳘स्मादाह ते᳘न परो मू᳘जवतो᳘ ऽतीहीत्य᳘वततधन्वा पि᳘नाकावस इत्य᳘हिᳫँ᳭सन्नः शिवो᳘ ऽतीही᳘त्ये᳘वैत᳘दाह कृ᳘त्तिवासा इ᳘ति नि᳘ष्वापयत्ये᳘वैनमेतत्स्व᳘पन्नु[[!!]] हि न कं᳘चन᳘ हिन᳘स्ति त᳘स्मादाह कृ᳘त्तिवासा ऽइति॥
</details>

<details><summary>मूलम् - श्रीधरादि</summary>

तान्द्व᳘योर्मूतक᳘योरुपन᳘ह्य॥  
व्वेणुयष्ट्यां᳘ वा कुपे᳘ वोभय᳘त आबध्यो᳘दङ्परे᳘त्य य᳘दि व्वृक्षं᳘ वा स्थाणुं᳘ वा व्वेणुं᳘ व्वा व्वल्मी᳘कं वा व्विन्देत्त᳘स्मिन्ना᳘सजत्येत᳘त्ते रुद्रावसं ते᳘न परो मू᳘जवतो᳘ ऽतीही᳘त्यवसे᳘न वा ऽअ᳘ध्वानं यन्ति त᳘देनᳫँ᳭सा᳘वसमे᳘वान्व᳘वार्जति य᳘त्र यत्रास्य च᳘रणं तदन्व᳘त्र ह वा᳘ ऽअस्य परो मू᳘जवद्भ्यश्च᳘रणं त᳘स्मादाह ते᳘न परो मू᳘जवतो᳘ ऽतीहीत्य᳘वततधन्वा पि᳘नाकावस इत्य᳘हिᳫँ᳭सन्नः शिवो᳘ ऽतीही᳘त्ये᳘वैत᳘दाह कृ᳘त्तिवासा इ᳘ति नि᳘ष्वापयत्ये᳘वैनमेतत्स्व᳘पन्नु[[!!]] हि न कं᳘चन᳘ हिन᳘स्ति त᳘स्मादाह कृ᳘त्तिवासा ऽइति॥
</details>

<details><summary>मूलम् - Weber</summary>

तान्द्व᳘योर्मूतक᳘योरुपन᳘ह्य [^wbr_2] ॥  
वेणुयष्ट्यां᳘ वा कुपे᳘ वोभय᳘त आबध्या᳘दङ् [^wbr_3] परे᳘त्य य᳘दि वृक्षं᳘ वा स्थाणु᳘ वा वेणुं᳘ वा वल्मीकं वा विन्देत्त᳘स्मिन्ना᳘सजत्येत᳘त्ते रुद्रावसं ते᳘न परो मू᳘जवतो᳘ ऽतीही᳘त्यवसे᳘न वा अ᳘ध्वानं यन्ति त᳘देनᳫं सा᳘वसमेॗवान्व᳘वार्जति य᳘त्र यत्रास्य च᳘रणं तदन्व᳘त्र ह वा᳘ अस्य परो मू᳘जवद्भ्यश्च᳘रणं [^wbr_4] त᳘स्मादाह परो मू᳘जवतो᳘ ऽतीहीत्य᳘वततधन्वा पि᳘नाकावस इत्य᳘हिंसन्नः शिवो᳘ ऽतीहीत्य् एॗवैत᳘दाह कृ᳘त्तिवासा इ᳘ति नि᳘ष्वापयत्येॗवैनमेत᳘त्स्वपन्नु हि न कं᳘ चन᳘ हिन᳘स्ति त᳘स्मादाह कृ᳘त्तिवासा इति॥  

[^wbr_2]: तां द्व᳘यो AB (Final न standing before any dental is almost regularly given by अनुस्वारः, whereas final अनुस्वारः in the same case is expressed by न). 

[^wbr_3]: आनध्यो᳘ A. 

[^wbr_4]: न्द्यश्च᳘नृणां! A.

</details>

<details><summary>मूलम् - विस्वरम्</summary>

तान् द्वयोर्मूतकयोरुपनह्य, वेणुयष्ट्यां वा, कुपे वा उभयत आवध्य, उदङ् परेत्य, यदि वृक्षं वा स्थाणुं वा वेणुं वा वल्मीकं वा विन्देत्- तस्मिन्नासजति । **"एतत्ते रुद्रावसम्, तेन परो मूजवतो ऽतीहि"** इति (वा. सं. ३ । ६१) । अवसेन वा अध्वानं यन्ति । तदेनं सावसमेवान्ववार्जति यत्र-यत्रास्यचरणं तदनु । अत्र ह वा अस्य परो मूजवद्भ्यश्चरणम् । तस्मादाह- परो मूजवतो ऽतीहीति । **"अवततधन्वा पिनाकावसः"**- इति । **"अहिंसन् नः शिवो ऽतीहि"**- इत्येवैतदाह । ** “कृत्तिवासाः"**- इति । निष्वापयत्येवैनमेतत् । स्वपन्नु हि न कंचन हिनस्ति । तस्मादाह-कृत्तिवासा इति ॥ १७ ॥ 
</details>

<details><summary>सायणः</summary>

**तान् द्वयोरि**त्यादि । 'द्वयोर्मूतकयोः' । यत्र तृणमये आवपने धान्यं बध्यते तन्मूतम्, मूतमेव मूतकम् । स्वार्थे क-प्रत्ययः । 'तान्' रौद्रान् पुरोडाशान् 'द्वयोर्मूतकयोः' 'उपनह्य' वेणुयष्ट्यां वेणुमय्यां यष्ट्याम् 'उभयतः आबध्य'; यद्वा 'कुपे' वेणुनिर्मितभाजनद्वययुक्तो दारुविशेषो वीवधापरपर्यायः कुपः तस्मिन्; 'उभयतः' उभयपार्श्वयोः वैणवभाजनयोः 'तान्' रौद्रान् 'आबध्य' तेन सार्द्धम् 'उदङ् परेत्य' उदङ्मुखो ऽदूरं गत्वा, वृक्षस्थाण्वादीनामन्यतमस्मिन्नुपलब्धे, वीवधम् 'आसजति' आलगयति । तस्मिन्नासजने मन्त्रमाह- **एतत्त** इति । तस्यायमर्थः । हे 'रुद्र !' 'ते' तव 'एतत्' तृप्तिकरम् 'अवसम्' पाथेयमन्नम्; तत् स्वीकृत्य 'तेन' साधनेन 'मूजवतः परः' मूजवान्नामोदीच्यः पर्वतः, तस्य 'परः' परस्ताद्भागम् 'अतीहि' अतिक्रम्य गच्छ; मा ऽस्मानधितिष्ठ इति भावः ॥ 

मन्त्रगतमवसशब्दं प्रशंसति- **अवसेन वा** इति । लोके 'अवसेन' अन्नेन पाथेयेन हि जनाः दूरम् 'अध्वानं' ‘यन्ति’, ‘तत्’ तथा सति ‘एनं' रुद्रं 'सावसम्' अवससहितम् 'एव' अस्मात् स्थानात् 'अन्ववार्जति' अनुगमयति । अस्य रुद्रस्य गन्तव्यप्रदेशमाह- **यत्र-यत्रे**ति । यस्मिन् यस्मिन् स्थाने 'अस्य' देवस्य 'चरणं' वर्त्तनं भवति, 'तत्' स्थानम् 'अनु' लक्ष्येत्यर्थः । "परो मूजवतः"- इति मन्त्रभागस्याभिप्रायमाह- **अत्र ह वा** इति । 'अस्य' रुद्रस्य 'अत्र' अस्मिन् मूजवत्पर्वतसम्बन्धिनि 'परः' परस्ताद्भागे 'चरणं' वर्त्तनं भवति, 'तस्मात्' तेन "परो मूजवतः"- इति मन्त्रभागस्य पठनं युक्तमित्यर्थः । द्वितीयभागमनूद्य व्याचष्टे- **अवततधन्वे**ति । अवततमवरोपितज्यं धनुर्यस्य स तथोक्तः- **पिनाकावस** इति । पिनाक इति तस्यैव रुद्रधनुषो नामधेयम् । तस्य अवसः व्यापारो परमो यस्य स तथा । एतेन विशेषणद्वयेन फलितमर्थमाह- **अहिंसन्नि**ति । हे 'रुद्र !' 'नः' अस्माकं हिंसामकुर्वन् 'शिवः' सुखकरः सन् "अतीहि"- इति ‘एतत्', अयं मन्त्रभागः प्रतिपादयतीत्यर्थः । अन्तिमं भागम् अनूद्य तात्पर्यमाह- **कृत्ती**ति । कृत्तिः त्वग्वास आच्छादनं यस्य स तथोक्तः । अनेन च विशेषणेन 'एनं' नितरां स्वापयेत् [^२_२२४] । कृत्तेर्मृदुतरत्वेन सुखकरत्वात् रुद्रस्वापो भवत्येवेत्यनेनाभिप्रायेण विशेष्यते । स्वापो ऽपि किमर्थ इत्यत आह- **स्वपन् न्वि**ति । 'नु' अत्र खलु लोके 'स्वपन्' निद्रालुः पुरुषः 'कञ्चन' कमपि 'न हिनस्ति' न पीडयति । अतो रुद्रकृतबाधविरहाय तस्य स्वापः प्रार्थ्यत इत्यर्थः ॥ १७ ॥  

[^१_२२३]: मूतयोः कृत्वा व्वेणुयष्ट्यां कुपे वा ऽऽसज्योभयतः स्थाणुवृक्षवँशवल्मीकानामन्यतमस्मिन्नुत्क्षेपणवदासजत्येतत् । इति । (का. श्रौ. सू. ५ । २७४) कुपे- यज्ञियवृक्षजे तुलादण्डे, इति या० दे० । 

[^१_२२४]: कृत्तिवासा इति च (का. श्रौ. सू. ५ । २७५) । 
</details>

<details><summary>Eggeling</summary>

17. Having then packed them into two net-work baskets and tied them to the two ends of either a bamboo staff or the beam of a balance, he steps

aside towards the north; and if he meets with a tree or a stake or a bamboo or an ant-hill, he fastens them thereon, with the text (Vāj. S. III, 61), 'These, O Rudra, are thy provisions; therewith depart beyond the Mūjavats!'--(supplied) with provisions people indeed set out on a journey: hence he thereby dismisses him supplied with provisions whithersoever he is bound. Now in this case his journey is beyond the Mūjavats: hence he says, 'Depart beyond the Mūjavats!'--'with thy bow unstrung and muffled up--,' whereby he means to say, 'Depart propitious, not injuring us [^egg_991];' 'Clad in a skin,'--whereby he lulls him to sleep [^egg_992]; for while sleeping he injures no one: hence he says, 'Clad in a skin.'

[^egg_991]: 443:1 In the Vāj. Saṁhitā this forms part of the text, but it is clearly a gloss taken from the Brāhmaṇa. The Kāṇva recension of the Brāhmaṇa has '--pinākāvasa ity ahiṁsan naḥ śivaḥ śānto ’tīhīty evaitad āha,' which has likewise found its way into the Saṁhitā of that school. On the Mūjavats, see Muir, Orig. Sanskrit Texts, vol. ii. p. 352.

[^egg_992]: 443:2 According to Kāty. V, 10, 22, he mutters the word 'skin-clad' while steadying the two baskets.

</details>


## १८


<details open><summary>विश्वास-प्रस्तुतिः</summary>

(त्य᳘) अ᳘थ दक्षिणा᳘न्बाहूनन्वा᳘वर्तन्ते॥  
ते᳘ऽ प्रतीक्षं पु᳘नरा᳘यन्ति पु᳘नरे᳘त्याप ऽउ᳘पस्पृशन्ति रुद्रि᳘येणेव वा᳘ ऽएत᳘दचारिषुः शा᳘न्तिरा᳘पस्त᳘दद्भिः शा᳘न्त्या शमयन्ते॥
</details>

<details><summary>मूलम् - श्रीधरादि</summary>

(त्य᳘) अ᳘थ दक्षिणा᳘न्बाहूनन्वा᳘वर्तन्ते॥  
ते᳘ऽ प्रतीक्षं पु᳘नरा᳘यन्ति पु᳘नरे᳘त्याप ऽउ᳘पस्पृशन्ति रुद्रि᳘येणेव वा᳘ ऽएत᳘दचारिषुः शा᳘न्तिरा᳘पस्त᳘दद्भिः शा᳘न्त्या शमयन्ते॥
</details>

<details><summary>मूलम् - Weber</summary>

अ᳘थ दक्षिणा᳘न्बाहुनन्वा᳘वर्तन्ते॥  
ते᳘ प्रतीक्षम् पु᳘नरा᳘यन्ति पु᳘नरे᳘त्याप उ᳘पस्पृशन्ति रुद्रि᳘येणेव वा᳘ एत᳘दचारिषुः शा᳘न्तिरा᳘पस्त᳘दद्भिः शा᳘न्त्या शमयन्ते॥
</details>

<details><summary>मूलम् - विस्वरम्</summary>

अथ दक्षिणान् बाहूनन्वावर्तन्ते । ते ऽप्रतीक्षं पुनरायन्ति । पुनरेत्याप उपस्पृशन्ति । रुद्रियेणेव वा एतदचारिषुः । शान्तिरापः । तदद्भिः शान्त्या शमयन्ते ॥ १८ ॥ 
</details>

<details><summary>सायणः</summary>

तेषां पुनरागमनं विधत्ते- **अथ दक्षिणानि**ति । रौद्रपुरोडाशानां वृक्षादावासञ्जनानन्तर्य्यमथशब्दार्थः । रौद्रैर्हविर्भिः ये अचारिषुः, 'तं' सर्वे स्वं स्वं दक्षिणं बाहुम् 'अनु'-लक्ष्य प्रादक्षिण्येनावर्त्तेरन्; आवृत्य च 'अप्रतीक्षं' रौद्रहविःप्रचरणस्थानमनवलोकयन्तः 'पुनः वेदिसमीपमागच्छेयुः;' आगत्य च रुद्रदेवताकहविः- प्रचरणकृतौष्ण्यनिवारणाय 'अपः' उपस्पृशेयुः । **तदद्भिः शान्त्ये**ति । उष्णशमनहेतुभिः 'अद्भिः' तत् रौद्रहविःप्रचरणजनितं स्व-स्वात्मगतमौष्ण्यं 'शमयन्ते' निवर्त्तयन्तीत्यर्थः [^१_२२४] ॥ १८ ॥ 

[^१_२२४]: अनपेक्षमेत्योपस्पृशंत्यपः । का. श्रौ. सू. ५ । २७६ । 
</details>

<details><summary>Eggeling</summary>

18. They then turn to the right about, and return (to the uttaravedi) without looking back. Having returned thither, they touch water; for they have been performing a ceremony relating to Rudra [^egg_993], and water is (a means of) purification: with water, that (means of) purification, they accordingly purify themselves.

[^egg_993]: 443:3 See p. 2, note 2.

</details>


## १९


<details open><summary>विश्वास-प्रस्तुतिः</summary>

(न्ते ऽ) अ᳘थ केशश्म᳘श्रूप्त्वा᳘॥  
समारो᳘ह्याग्नी ऽउदवसा᳘येव᳘ ह्येते᳘न य᳘जते न हि त᳘दवक᳘ल्पते य᳘दुत्तरवेदा᳘वग्निहोत्रं᳘ जुहुयात्त᳘स्मादुद᳘वस्यति गृहा᳘नित्वा᳘ निर्म᳘थ्याग्नी᳘ पौर्णमासे᳘न यजत ऽउत्सन्नयज्ञ᳘ ऽइव वा᳘ ऽएष य᳘च्चातुर्मास्यान्य᳘थैष[[!!]] कॢप्तः प्र᳘तिष्ठितो यज्ञो य᳘त्पौर्णमासं त᳘त्कॢप्ते᳘नै᳘वैत᳘द्यज्ञे᳘नान्ततः प्र᳘तितिष्ठति त᳘स्मादुद᳘वस्यति॥
</details>

<details><summary>मूलम् - श्रीधरादि</summary>

(न्ते ऽ) अ᳘थ केशश्म᳘श्रूप्त्वा᳘॥  
समारो᳘ह्याग्नी ऽउदवसा᳘येव᳘ ह्येते᳘न य᳘जते न हि त᳘दवक᳘ल्पते य᳘दुत्तरवेदा᳘वग्निहोत्रं᳘ जुहुयात्त᳘स्मादुद᳘वस्यति गृहा᳘नित्वा᳘ निर्म᳘थ्याग्नी᳘ पौर्णमासे᳘न यजत ऽउत्सन्नयज्ञ᳘ ऽइव वा᳘ ऽएष य᳘च्चातुर्मास्यान्य᳘थैष[[!!]] कॢप्तः प्र᳘तिष्ठितो यज्ञो य᳘त्पौर्णमासं त᳘त्कॢप्ते᳘नै᳘वैत᳘द्यज्ञे᳘नान्ततः प्र᳘तितिष्ठति त᳘स्मादुद᳘वस्यति॥
</details>

<details><summary>मूलम् - Weber</summary>

अ᳘थ केशश्मॗश्रूप्त्वा᳟॥  
समारो᳘ह्याग्ना᳘ उदवसा᳘येवॗ ह्येते᳘न य᳘जते न हि त᳘दवक᳘ल्पते य᳘दुत्तरवेदा᳘वग्निहोत्रं᳘ जुहुयात्त᳘स्मादुद᳘वस्यति गृहा᳘नित्वा᳘ निर्म᳘थ्याग्नी᳘ पौर्णमासे᳘न यजत उत्सन्नयज्ञ᳘ इव वा᳘ एष य᳘च्चातुर्मास्यान्य᳘थैष᳘ कॢप्तः प्र᳘तिष्ठितो यज्ञो य᳘त्पौर्णमासं त᳘त्कॢप्ते᳘नैॗवैत᳘द्यज्ञे᳘नान्ततः प्र᳘तितिष्ठति त᳘स्मादुद᳘वस्यति॥
</details>

<details><summary>मूलम् - विस्वरम्</summary>

अथ केशश्मश्रूप्त्वा, समारोह्य, अग्नी उदवसायेव ह्येतेन यजते । न हि तदवकल्पते- यदुत्तरवेदावग्निहोत्रं जुहुयात् । तस्मादुदवस्यति । गृहानित्वा, निर्मथ्याग्नी, पौर्णमासेन यजते । उत्सन्नयज्ञ इव वा एषः- यच्चातुर्मास्यानि । अथैष क्लृप्तः प्रतिष्ठितो यज्ञो यत् पौर्णमासम् । तत् क्लृप्तेनैवैतद्यज्ञेनान्ततः प्रतितिष्ठति । तस्मादुदवस्यति ॥ १९ ॥ इति साकमेधपर्वणि त्र्यम्बकयागः । 

इति साकमेधयागश्चातुर्मास्ये तृतीयं पर्व ॥  
</details>

<details><summary>सायणः</summary>

वरुणप्रघासान्त इव केशश्मश्रुवपनादिकं साकमेधान्ते ऽपि कर्त्तव्यमित्यनुक्रामति- **अथ केशश्मश्रूप्त्वे**ति । केशश्मश्रूणि वापयित्वा 'अग्नी' गार्हपत्याहवनीयौ 'समारोह्य' समारोप्य, दक्षिणाग्नेरप्युपलक्षणम् । यदि सर्वे धार्या भवेयुः । समारोपणेन गृहं गच्छतीति शेषः ॥ 

उदवसायेत्यादिना साकमेधस्यान्तकर्त्तव्यता अत्रापि प्रतिपाद्यते- **उदवसाये**ति । स्नानानन्तरं खलु 'एतेन' साकमेधान्तेन यजते' तदङ्गत्वेन योत्तरवेदिर्निर्मिता, तस्यामग्निहोत्रहोमो न युक्त इति पुनः स्वस्थानगमनं कर्त्तव्यमित्यादि शेषं पूर्ववद् (श. प. २ । ५ । ३ । ४८) ॥ (तै. सं. ९ । ८ । ६ तै. ब्रा. १ । ६ । १०) व्याख्येयम् ॥ १९ ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनीयशतपथब्राह्मणभाष्ये द्वितीयकाण्डे षष्ठाध्यायस्य द्वितीयं ब्राह्मणम् ॥ (२-६-२) 
</details>

<details><summary>Eggeling</summary>

19. Thereupon he shaves his hair and beard, and takes up the fire (of the uttaravedi),--for only after changing his place (to the ordinary sacrificial ground) he performs the (Full-moon) sacrifice on that fire, since it is not proper that he should perform the

 Agnihotra on the uttaravedi: for this reason he changes his place. Having gone to the house, and 'churned out' the fires [^egg_994], he performs the Full-moon offering. The Seasonal offerings, doubtless, are detached sacrifices; whereas the Full-moon offering is a regular, established sacrifice: hence he finally establishes himself by means of that regular sacrifice, and therefore changes his place (to the ordinary sacrificial ground).

[^egg_994]: 444:1 See II, 5, 2, 48.
</details>

