+++
title = "४"

+++


## ०१


<details open><summary>विश्वास-प्रस्तुतिः</summary>

प्रजा᳘पतिर्ह वा᳘ ऽइदम᳘ग्र ऽए᳘क ए᳘वास॥  
स᳘ ऐक्षत कथं नु प्र᳘जायेये᳘ति᳘ सो ऽश्राम्यत्स त᳘पो ऽतप्यत सो ऽग्नि᳘मेव मु᳘खाज्जनयाञ्चक्रे तद्य᳘देनं मु᳘खाद᳘जनयत त᳘स्मादन्ना᳘दो ऽग्निः स यो᳘ हैव᳘मेत᳘मग्नि᳘मन्नादं व्वे᳘दान्नादो᳘ हैव भ᳘वति॥
</details>

<details><summary>मूलम् - श्रीधरादि</summary>

प्रजा᳘पतिर्ह वा᳘ ऽइदम᳘ग्र ऽए᳘क ए᳘वास॥  
स᳘ ऐक्षत कथं नु प्र᳘जायेये᳘ति᳘ सो ऽश्राम्यत्स त᳘पो ऽतप्यत सो ऽग्नि᳘मेव मु᳘खाज्जनयाञ्चक्रे तद्य᳘देनं मु᳘खाद᳘जनयत त᳘स्मादन्ना᳘दो ऽग्निः स यो᳘ हैव᳘मेत᳘मग्नि᳘मन्नादं व्वे᳘दान्नादो᳘ हैव भ᳘वति॥
</details>

<details><summary>मूलम् - Weber</summary>

प्रजा᳘पतिर्ह वा᳘ इदम᳘ग्र ए᳘क एॗवास॥  
स᳘ ऐक्षत कथं नु प्र᳘जायेये᳘ति सो ऽश्राम्यत्स त᳘पो ऽतप्यतॗ सो ऽग्नि᳘मेव मु᳘खाज्जनयां᳘ चक्रे तद्य᳘देनम् मु᳘खाद᳘जनयत त᳘स्मादन्नाॗदो ऽग्निः स यो᳘ हैव᳘मेत᳘मग्नि᳘मन्नादं वे᳘दान्नादो᳘ हैव भ᳘वति॥
</details>

<details><summary>मूलम् - विस्वरम्</summary>

अथाग्निहोत्रब्राह्मणम् । 

प्रजापतिर्ह वा इदमग्र एक एवास । स ऐक्षत- "कथं नु प्रजायेय" इति । सो ऽश्राम्यत्, स तपो ऽतप्यत सो ऽग्निमेव मुखाज्जनयाञ्चक्रे । तद् यदेनं मुखादजनयत- तस्मादन्नादो ऽग्निः । स यो हैवमेतमग्निमन्नादं वेद, अन्नादो हैव भवति ॥ १ ॥ 
</details>

<details><summary>सायणः</summary>

एवमाधानपुनराधाने विधाय तन्निष्पन्नानामग्नीनां फलवत्कर्मार्थत्वात् तत्साध्यं [^१_५४] सायम्प्रातरनुष्ठेयमग्निहोत्राख्यं कर्म विधित्सुस्तदर्थमाख्यायिकामाह- **प्रजापतिर्हवा** इत्यादिना ॥ १ ॥ 

[^१_५४]: 'तत्साधनचतुष्टयसाध्यम्' इति क्व. सा. । 
</details>

<details><summary>Eggeling</summary>

1. Prajāpati alone, indeed, existed here in the beginning. He considered, 'How may I be reproduced?'

 He toiled and performed acts of penance. He generated Agni from his mouth; and because he generated him from his mouth, therefore Agni is a consumer of food: and, verily, he who thus knows Agni to be a consumer of food, becomes himself a consumer of food.
</details>


## ०२


<details open><summary>विश्वास-प्रस्तुतिः</summary>

तद्वा᳘ ऽएनमेतद᳘ग्रे देवा᳘नामजनयत॥  
त᳘स्मादग्नि᳘रग्निर्ह वै ना᳘मैतद्य᳘दग्निरि᳘ति स᳘ जातः पूर्वः प्रे᳘याय यो वै पू᳘र्व्व᳘ एत्य᳘ग्र ऽएती᳘ति वै त᳘माहुः᳘ सो ऽएवास्याग्नि᳘ता॥
</details>

<details><summary>मूलम् - श्रीधरादि</summary>

तद्वा᳘ ऽएनमेतद᳘ग्रे देवा᳘नामजनयत॥  
त᳘स्मादग्नि᳘रग्निर्ह वै ना᳘मैतद्य᳘दग्निरि᳘ति स᳘ जातः पूर्वः प्रे᳘याय यो वै पू᳘र्व्व᳘ एत्य᳘ग्र ऽएती᳘ति वै त᳘माहुः᳘ सो ऽएवास्याग्नि᳘ता॥
</details>

<details><summary>मूलम् - Weber</summary>

तद्वा᳘ एनमेतद᳘ग्रे देवा᳘नामजनयत॥  
त᳘स्मादग्नि᳘रग्नि᳘र्ह वै ना᳘मैतद्य᳘दग्निरि᳘ति स᳘ जातः पू᳘र्वः पे᳘याय यो वै पू᳘र्व एत्य᳘ग्र एती᳘ते वै त᳘माहुः सो एॗवास्याग्नि᳘ता॥
</details>

<details><summary>मूलम् - विस्वरम्</summary>

तद्वा एनमेतदग्रे देवानामजनयत- तस्मादग्निः । अग्निर्ह वै नामैतद्- यदग्निरिति । स जातः पूर्वः प्रेयाय । यो वै पूर्व एति- अग्र एतीति वै तमाहुः । सा उ एवास्य अग्निता ॥ २ ॥ 
</details>

<details><summary>सायणः</summary>

**तद्वा** इति । अग्रे जातत्वादग्निः [^१_५५]; स एवाग्निरिति पारोक्ष्येणोच्यत इति नामनिर्वचनं कृत्वा प्रकारान्तरेणापि निर्ब्रूयात् । **स जात** इति । 'अग्रे' एति गच्छतीति अग्निः । 'अस्य' अग्नेः साधिका 'अग्निता' इत्यर्थः ॥ २ ॥ 

[^१_५५]: अग्निजननप्रकारः शतपथे चतुर्दशे कांडे १४ प्रथमे ऽध्याये १ प्रथमप्रपाठके १ द्वितीये २ सृष्टिब्राह्मणे “अथेत्यभ्यमंथत्" इति मन्त्रः ११। 
</details>

<details><summary>Eggeling</summary>

2. He thus generated him first (agre) of the gods; and therefore (he is called) Agni, for agni (they say) is the same as agri. He, being generated, went forth as the first (pūrva); for of him who goes first, they say that he goes at the head (agre). Such, then, is the origin and nature of that Agni.
</details>


## ०३


<details open><summary>विश्वास-प्रस्तुतिः</summary>

स᳘ ऐक्षत᳘ प्रजा᳘पतिः॥  
(र) अन्नादं वा᳘ ऽइम᳘मात्म᳘नो ऽजीजने य᳘दग्निं न वा᳘ ऽइह म᳘दन्यद᳘न्नमस्ति यं वा᳘ ऽअ᳘यं नाद्यादि᳘ति काल्वाली᳘कृता हैव त᳘र्हि पृथि᳘व्यास नौ᳘षधय आसुर्न व्व᳘नस्प᳘तयस्त᳘दे᳘वास्य म᳘नस्यास॥
</details>

<details><summary>मूलम् - श्रीधरादि</summary>

स᳘ ऐक्षत᳘ प्रजा᳘पतिः॥  
(र) अन्नादं वा᳘ ऽइम᳘मात्म᳘नो ऽजीजने य᳘दग्निं न वा᳘ ऽइह म᳘दन्यद᳘न्नमस्ति यं वा᳘ ऽअ᳘यं नाद्यादि᳘ति काल्वाली᳘कृता हैव त᳘र्हि पृथि᳘व्यास नौ᳘षधय आसुर्न व्व᳘नस्प᳘तयस्त᳘दे᳘वास्य म᳘नस्यास॥
</details>

<details><summary>मूलम् - Weber</summary>

स᳘ ऐक्षत प्रजा᳘पतिः॥  
अन्नादं वा᳘ इम᳘मात्म᳘नो ऽजीजने य᳘दग्निं न वा᳘ इह म᳘दन्यद᳘न्नमस्ति यं वा᳘ अॗयं नाद्यादि᳘ति काल्वाली᳘कृता हैव त᳘र्हि पृथिॗव्यास नौ᳘षधय आसुर्न व᳘नस्पतयस्त᳘देॗवास्य म᳘नस्यास॥
</details>

<details><summary>मूलम् - विस्वरम्</summary>

स ऐक्षत- प्रजापतिः । अन्नादं वा इममात्मनो ऽजीजने यदग्निम् । न वा इह मदन्यदन्नमस्ति, यं वा अयं नाद्यादिति । काल्वालीकृता हैव तर्हि पृथिव्यास, नौषधय आसुः, न वनस्पतयः, तदेवास्य मनस्यास ॥ ३ ॥
</details>

<details><summary>सायणः</summary>

एवं सायमग्निहोत्रदेवताया अग्नेरुत्पत्तिमभिधाय होम इत्यस्य उत्पत्तिं प्रतिपादयति- **स ऐक्षतेत्या**दिना । **अजीजन** इति । अजनयमित्यथः । मया सृष्टो ऽग्निरित्यन्नादः तस्य चाग्नेर्न भवितव्यम् । न च मतो ऽन्यदन्नमिह विद्यते, यदन्नमसावद्यादित्यर्थः । ननु भूम्यामोषधयो विद्यन्ते, तदेव तस्यान्नं भविष्यतीत्यत आह- **काल्वालीकृते**ति [^१_५५] । 'तर्हि' तस्मिन् समये, यदहन्येव पृथिवी बभूव, तत ओषधिवनस्पतयः । एवं सति 'तत्' वक्ष्यमाणमन्नम् 'एध' 'अस्य' प्रजापतेः मनसि बभूव ॥ ३ ॥ 

[^१_५५]: "अपनीतवालाः काल्वालाः" -इति हरिस्वामी । तदेवं खल्वालाः, खल्वाटाः काल्वाला इति समानार्थाः । 
</details>

<details><summary>Eggeling</summary>

3. Prajāpati then considered, 'In that Agni I have generated a food-eater for myself; but, indeed, there is no other food here but myself, whom, surely, he would not eat.' At that time this earth had, indeed, been rendered quite bald; there were neither plants nor trees. This, then, weighed on his mind.
</details>


## ०४


<details open><summary>विश्वास-प्रस्तुतिः</summary>

(सा᳘) अ᳘थैनमग्निर्व्या᳘त्तेनोपपर्य्या᳘ववर्त्त᳘॥  
त᳘स्य भीतस्य स्वो᳘ महिमा᳘पचक्राम व्वाग्वा᳘ ऽअस्य स्वो᳘ महिमा व्वा᳘गस्या᳘पचक्राम स᳘ ऽआत्म᳘न्येवा᳘हु᳘तिमीषे स ऽउ᳘दमृष्ट तद्य᳘दुद᳘मृष्ट त᳘स्मादिदं᳘ चालो᳘मकमिदं᳘ च त᳘त्र व्विवेद घृताहुतिं᳘ वैव᳘ पय आहुतिं᳘ वोभ᳘यᳫँ᳭ ह᳘त्वेव तत्प᳘य ऽएव᳘॥
</details>

<details><summary>मूलम् - श्रीधरादि</summary>

(सा᳘) अ᳘थैनमग्निर्व्या᳘त्तेनोपपर्य्या᳘ववर्त्त᳘॥  
त᳘स्य भीतस्य स्वो᳘ महिमा᳘पचक्राम व्वाग्वा᳘ ऽअस्य स्वो᳘ महिमा व्वा᳘गस्या᳘पचक्राम स᳘ ऽआत्म᳘न्येवा᳘हु᳘तिमीषे स ऽउ᳘दमृष्ट तद्य᳘दुद᳘मृष्ट त᳘स्मादिदं᳘ चालो᳘मकमिदं᳘ च त᳘त्र व्विवेद घृताहुतिं᳘ वैव᳘ पय आहुतिं᳘ वोभ᳘यᳫँ᳭ ह᳘त्वेव तत्प᳘य ऽएव᳘॥
</details>

<details><summary>मूलम् - Weber</summary>

अ᳘थैनमग्निर्व्या᳘त्तेनो᳘पपर्या᳘ववर्त॥  
त᳘स्य भीत᳘स्य स्वो᳘ महिमा᳘पचक्राम वाग्वा᳘ अस्य स्वो᳘ महिमा वा᳘गस्या᳘पचक्राम स᳘ आत्म᳘न्नेवा᳘हुतिमीषे [^wbr_1] स उ᳘दमृष्ट तद्य᳘दुद᳘मृष्ट त᳘स्मादिदं᳘ चालो᳘मकमिदं᳘ च त᳘त्र विवेद घृताहुति᳘ वैव᳘ पयाअहुतिं᳘ वोभ᳘यᳫं हॗ त्वेव तत्प᳘य एव॥  

[^wbr_1]: त्मन्येवा B. Sây.
</details>

<details><summary>मूलम् - विस्वरम्</summary>

अथैनमग्निर्व्यात्तेनोपपर्यावर्त । तस्य भीतस्य स्वो महिमा ऽपचक्राम । वाग्वा अस्य स्वो ऽमहिमा । वागस्यापचक्राम । स आत्मन्येवाहुतिमीषे । स उदमृष्ट । तद् यदुदसृष्ट- तस्मादिदं चालोमकमिदं च । तत्र विवेद-घृताहुतिं वैव पयआहुति वा- उभयं ह त्वेव तत् पय एव ॥ ४ ॥ 
</details>

<details><summary>सायणः</summary>

**अथैनमि**ति । अथ अस्मिन्नवसरे 'अग्नि' 'एनम्' 'व्यात्तेन' प्रजापतिविवृतेन मुखेन भक्षयितुं पर्यावृत्तो बभूव । तस्माद् 'भीतस्य' प्रजापतेः । **स्वो महिमे**त्यादि, स्पष्टम् । **स आत्मन्येवे**ति । 'सः' प्रजापतिः 'आत्मनि' स्वशरीरे 'एव' आहुतिद्रव्यं सम्पादयितुमिच्छां कृतवान् । कृत्वा च 'सः' 'उदमृष्ट' हस्ताभ्यां स्वाङ्गस्योन्मार्जनं कृतवान् । यस्मादेवं तस्मादेव कारणात् इदञ्च इदं च उभयमपि पाणितलम् 'अलोमकं' रोमरहितं दृश्यते । उन्मार्ज्जनेन 'तत्राहूतिं' 'विवेद' लेभे । तां विशिनष्टि- **घृताहुतिमि**ति । **उभयं हे**ति । यदेतत् पयोघृतसाध्यमाहुतिद्वयम् 'तत् उभयम्' अपि 'पय एव' घृतस्य पयोविकारत्वादित्यर्थः ॥ ४ ॥
</details>

<details><summary>Eggeling</summary>

4. Thereupon Agni turned towards him with open mouth; and he (Prajāpati) being terrified, his own greatness departed from him. Now his own greatness is his speech: that speech of his departed from him. He desired an offering in his own self, and rubbed (his hands); and because he rubbed (his hands), therefore both this and this (palm) are hairless. He then obtained either a butter-offering or a milk-offering;--but, indeed, they are both milk.
</details>


## ०५


<details open><summary>विश्वास-प्रस्तुतिः</summary>

सा᳘ है᳘न नाभिराधया᳘ञ्चकार॥  
केशमि᳘श्रेव हास तां᳘ व्यौक्षदो᳘षं धये᳘ति त᳘त ऽओ᳘षधयः स᳘मभवंस्त᳘स्मादो᳘षधयो नाम स᳘ द्विती᳘यमु᳘दमृष्ट तत्रा᳘परामा᳘हुतिं व्विवेद घृताहुतिं᳘ वैव᳘ पयआहुतिं वोभ᳘यᳫँ᳭ ह᳘ त्वेव तत्प᳘य एव᳘॥
</details>

<details><summary>मूलम् - श्रीधरादि</summary>

सा᳘ है᳘न नाभिराधया᳘ञ्चकार॥  
केशमि᳘श्रेव हास तां᳘ व्यौक्षदो᳘षं धये᳘ति त᳘त ऽओ᳘षधयः स᳘मभवंस्त᳘स्मादो᳘षधयो नाम स᳘ द्विती᳘यमु᳘दमृष्ट तत्रा᳘परामा᳘हुतिं व्विवेद घृताहुतिं᳘ वैव᳘ पयआहुतिं वोभ᳘यᳫँ᳭ ह᳘ त्वेव तत्प᳘य एव᳘॥
</details>

<details><summary>मूलम् - Weber</summary>

सा᳘ हैॗनं नाभिराधयां᳘ चकार॥  
केषमिॗश्रेव हास तांॗ व्यौक्षदो᳘ष धये᳘ति त᳘त ओ᳘षधयः स᳘मभवंस्त᳘स्मादो᳘षधयो ना᳘म स᳘ द्विती᳘यमु᳘दमृष्ट तत्रापरामा᳘हुतिं विवेद घृताहुतिं᳘ वैव᳘ पयाअहुतिं᳘ वोभ᳘यᳫं हॗ त्वेव तत्प᳘य एव॥
</details>

<details><summary>मूलम् - विस्वरम्</summary>

सा हैनं ना ऽभिराधयाञ्चकार । केशमिश्रेव हास । तां व्यौक्षत्- ओषं धयेति । तत ओषधयः समभवन्- तस्मादोषधयो नाम । स द्वितीयमुदमृष्ट । तत्रापरामाहुतिं विवेद, घृताहुतिं वैव पयआहुतिं वा- उभयं ह त्वेव तत्पय एव ॥ ५ ॥ 
</details>

<details><summary>सायणः</summary>

**सा हैनमि**त्यादि । 'नाभिराधयाञ्चकार' अभिराद्धं तृप्तं न चकारेत्यर्थः । तत्र दृष्टान्तः- **केशमिश्रेवे**ति । कीटादिदूषिता आहुतिर्न तृप्तिम्, प्रत्युत बीभत्सामेव जनयति । एवं प्रजापतिशरीरजं द्रव्यमाहुतियोग्यं नासीदित्यर्थः । 'तां' चाहुतिं तस्मिन्नग्नौ 'व्यौक्षत्' अत्यजत् इदमाहुतिद्रव्यम् 'ओषं' पक्वं कृत्वा 'धय' पिब 'इति' । एवमग्नौ प्रक्षिप्तात् तस्मात् 'ओषधयः' पृथिव्यां समभवन् । एवमोषधिरूपस्य द्रव्यस्योत्पत्तिमुक्त्वा प्रातराहुतिदेवतायाः सूर्यस्योत्पत्तिमाह- **स द्वितीयमि**ति । पूर्ववद् योज्यम् ॥ ५ ॥ 
</details>

<details><summary>Eggeling</summary>

5. This (offering), however, did not satisfy him, because it had hairs mixed with it. He poured it away (into the fire), saying, 'Drink, while burning (oshaṁ dhaya)!' From it plants sprang: hence their name 'plants (oshadhayaḥ).' He rubbed (his hands) a second time, and thereby obtained another

offering, either a butter-offering or a milk-offering;--but, indeed, they are both milk.
</details>


## ०६


<details open><summary>विश्वास-प्रस्तुतिः</summary>

सा᳘ हैनमभिराधया᳘ञ्चकार॥  
स व्य᳘चिकित्सज्जुह᳘वानी ३ मा᳘ हौषा ३ मि᳘ति तᳫँ᳭ स्वो᳘ महि᳘मा᳘भ्युवाद जुहुधी᳘ति स᳘ प्रजा᳘पतिर्व्विदा᳘ञ्चकार स्वो वै᳘ मा महि᳘माहे᳘ति स᳘ स्वाहे᳘त्ये᳘वाजुहोत्त᳘स्मादु स्वाहे᳘त्येव᳘ हूयते त᳘त एष उ᳘दियाय य᳘ एष त᳘पति त᳘तो ऽयं प्र᳘बभूव᳘यो ऽयं प᳘वते त᳘त ए᳘वाग्निः प᳘राङ् पर्य्या᳘ववर्त॥
</details>

<details><summary>मूलम् - श्रीधरादि</summary>

सा᳘ हैनमभिराधया᳘ञ्चकार॥  
स व्य᳘चिकित्सज्जुह᳘वानी ३ मा᳘ हौषा ३ मि᳘ति तᳫँ᳭ स्वो᳘ महि᳘मा᳘भ्युवाद जुहुधी᳘ति स᳘ प्रजा᳘पतिर्व्विदा᳘ञ्चकार स्वो वै᳘ मा महि᳘माहे᳘ति स᳘ स्वाहे᳘त्ये᳘वाजुहोत्त᳘स्मादु स्वाहे᳘त्येव᳘ हूयते त᳘त एष उ᳘दियाय य᳘ एष त᳘पति त᳘तो ऽयं प्र᳘बभूव᳘यो ऽयं प᳘वते त᳘त ए᳘वाग्निः प᳘राङ् पर्य्या᳘ववर्त॥
</details>

<details><summary>मूलम् - Weber</summary>

सा᳘ हैनमभिराधयां᳘ चकार॥  
स व्य᳘चिकित्सज्जुह᳘वानी३ मा᳘ हौषा३मि᳘ति तᳫं स्वो᳘ महिॗमाॗभ्युवाद जुहुधी᳘ति स᳘ प्रजा᳘पतिर्विदां चकार स्वो वै᳘ मा महिॗमाहे᳘ति स᳘ स्वाहे᳘त्येॗवाजुहोत्त᳘स्मादु स्वाहे᳘त्येव᳘ हूयते त᳘त एष उ᳘दियाय य᳘ एष त᳘पति त᳘तो᳘यम् प्र᳘बभूव यो ऽयम् प᳘वते त᳘त [^wbr_2] एॗवाग्निः प᳘राङ् पर्या᳘ववर्त॥  

[^wbr_2]: योऽयं᳘ प᳘वते᳘ त᳘त A.
</details>

<details><summary>मूलम् - विस्वरम्</summary>

सा हैनमभिराधयाञ्चकार । स व्यचिकित्सत्- जुहवानी ३ मा हौषा ३ मिति । तं स्वो महिमा ऽभ्युवाद- जुहुधीति । स प्रजापतिः विदाञ्चकार- स्वो वै मा महिमा ऽऽहेति । स स्वाहेत्येवाजुहोत्- तस्मादु स्वाहेत्येव हूयते । तत एष उदियाय- य एष तपति । ततो ऽयं प्रबभूव- यो ऽयं पवते । तत एवाग्निः पराङ् पर्य्याववर्त ॥ ६ ॥ 
</details>

<details><summary>सायणः</summary>

**सा हैनमित्या**दि । **स व्यचिकित्सदि**ति । अस्यां द्वितीयस्यामाहुतौ स प्रजापतिः विचिकित्सां कृतवान्, किमिद मदङ्गाज्जात द्रव्यं जुहवानि, किं वा नेति । एवं संशयापन्ने अग्निभयात् प्राङ्निर्गतो वाग्रूपः स्वकीयो 'महिमा' 'अभ्युवाद' अभिलक्ष्योक्तवान्,- 'संशयं मा कर्षीः, होमं कुरु' इति । **स्वो वा** इति । यस्मात् 'स्वो' महिमा आह, तस्मात् 'सः' प्रजापतिः 'स्वाहेत्येव तत्' द्रव्यम् अजुहोत् । **तत एष** इति । तस्माद्धोमात् 'एषः' सूय उदित उत्पन्नो वभूव । पवमानो वायुरपि तत एवोत्पन्नः । एवमनयोरुत्पन्नयोः सतोः सः अग्निः अपि प्रजापतिसकाशात् भक्षणात् उपरतः पराङ्मुखः पर्यावृत्तो बभूवेत्यर्थः ॥ ६ ॥ 
</details>

<details><summary>Eggeling</summary>

6. This (offering) then satisfied him. He hesitated: 'Shall I offer it up? shall I not offer it up?' he thought. His own greatness said to him, 'Offer it up!' Prajāpati was aware that it was his own (sva) greatness that had spoken (āha) to him; and offered it up with 'Svāhā!' This is why offerings are made with 'Svāhā!' Thereupon that burning one (viz. the sun) rose; and then that blowing one (viz. the wind) sprang up; whereupon, indeed, Agni turned away.
</details>


## ०७


<details open><summary>विश्वास-प्रस्तुतिः</summary>

स᳘ हुत्वा᳘ प्रजा᳘पतिः॥  
प्र चा᳘जायतात्स्यत᳘श्चाग्ने᳘र्मृत्यो᳘रात्मा᳘नमत्रायत स यो᳘ हैवं᳘ विद्वा᳘नग्निहोत्रं᳘ जुहो᳘त्येता᳘ᳫँ᳘ हैव प्र᳘जातिं प्र᳘जायते यां᳘ प्रजा᳘पतिः प्रा᳘जायतैव᳘मु हैवात्स्य᳘तो ऽग्ने᳘र्मृत्यो᳘रात्मा᳘नं त्रायते॥
</details>

<details><summary>मूलम् - श्रीधरादि</summary>

स᳘ हुत्वा᳘ प्रजा᳘पतिः॥  
प्र चा᳘जायतात्स्यत᳘श्चाग्ने᳘र्मृत्यो᳘रात्मा᳘नमत्रायत स यो᳘ हैवं᳘ विद्वा᳘नग्निहोत्रं᳘ जुहो᳘त्येता᳘ᳫँ᳘ हैव प्र᳘जातिं प्र᳘जायते यां᳘ प्रजा᳘पतिः प्रा᳘जायतैव᳘मु हैवात्स्य᳘तो ऽग्ने᳘र्मृत्यो᳘रात्मा᳘नं त्रायते॥
</details>

<details><summary>मूलम् - Weber</summary>

स᳘ हुत्वा᳘ प्रजा᳘पतिः॥  
प्र चा᳘जायतात्स्यत᳘श्चाग्ने᳘र्मृत्यो᳘रात्मा᳘नमत्रायत स यो᳘ हैवं᳘ विद्वा᳘नग्निहोत्रं᳘ जुहो᳘त्येता᳘ᳫं᳘ हैव प्र᳘जातिम् प्र᳘जायते यां᳘ प्रजा᳘पतिः प्रा᳘जायतैव᳘मु हैॗवात्स्यॗतो ऽग्ने᳘र्मृत्यो᳘रात्मा᳘नं त्रायते॥
</details>

<details><summary>मूलम् - विस्वरम्</summary>

स हुत्वा प्रजापतिः प्र चाजायत, अत्स्यतश्चाग्नेर्मृत्योरात्मानमत्रायत । स यो हैवंविद्वानग्निहोत्रं जुहोति- एतां हैव प्रजातिं प्रजायते- यां प्रजापतिः प्राजायत । एवमु हैवात्स्यतो ऽग्नेर्मृत्योरात्मानं त्रायते ॥ ७ ॥ 
</details>

<details><summary>सायणः</summary>

**स हुत्वेत्यादि** । यस्मादेवं प्रजापतिराहुत्या सूर्यादिलक्षणां प्रजामुदपादयत् 'अत्स्यतः' भक्षणं करिष्यतः 'अग्नेः' 'आत्मानम्' 'अत्रायत' । तस्माद् विदुषो ऽप्येवं भवतीत्याह- **स य** इति ॥ ७ ॥ 
</details>

<details><summary>Eggeling</summary>

7. And Prajāpati, having performed offering, reproduced himself, and saved himself from Agni, Death, as he was about to devour him. And, verily, whosoever, knowing this, offers the Agnihotra, reproduces himself by offspring even as Prajāpati reproduced himself; and saves himself from Agni, Death, when he is about to devour him.
</details>


## ०८


<details open><summary>विश्वास-प्रस्तुतिः</summary>

स य᳘त्र म्रिय᳘ते॥  
य᳘त्रैनमग्ना᳘वभ्याद᳘धति त᳘दे᳘षो ऽग्नेर᳘धिजायते᳘ ऽथास्य श᳘रीरमे᳘वाग्नि᳘र्दहति तद्य᳘था पितुर्व्वा मातुर्व्वा जा᳘येतैव᳘मे᳘षो ऽग्नेर᳘धिजायते श᳘श्वद्ध वा᳘ ऽएष न स᳘म्भवति᳘ यो ऽग्निहोत्रं न᳘ जुहो᳘ति त᳘स्माद्वा᳘ ऽअग्निहोत्र᳘ᳫँ᳘ हो᳘त᳘व्यम्॥
</details>

<details><summary>मूलम् - श्रीधरादि</summary>

स य᳘त्र म्रिय᳘ते॥  
य᳘त्रैनमग्ना᳘वभ्याद᳘धति त᳘दे᳘षो ऽग्नेर᳘धिजायते᳘ ऽथास्य श᳘रीरमे᳘वाग्नि᳘र्दहति तद्य᳘था पितुर्व्वा मातुर्व्वा जा᳘येतैव᳘मे᳘षो ऽग्नेर᳘धिजायते श᳘श्वद्ध वा᳘ ऽएष न स᳘म्भवति᳘ यो ऽग्निहोत्रं न᳘ जुहो᳘ति त᳘स्माद्वा᳘ ऽअग्निहोत्र᳘ᳫँ᳘ हो᳘त᳘व्यम्॥
</details>

<details><summary>मूलम् - Weber</summary>

स य᳘त्र म्रिय᳘ते॥  
य᳘त्रैनमग्ना᳘वभ्याद᳘धति त᳘देॗषो [^wbr_3] ऽग्नेर᳘धिजायते᳘ ऽथास्य श᳘रीरमेॗवाग्नि᳘र्दहति तद्य᳘था पितु᳘र्वा मातु᳘र्वा जा᳘येतैव᳘मेॗषो ऽग्नेर᳘धिजायते श᳘श्वद्ध वा᳘ एष न स᳘म्भवतिॗ यो ऽग्निहोत्रं न जुहो᳘ति त᳘स्माद्वा᳘ अग्निहोत्र᳘ᳫं᳘ होत᳘व्यम्॥  

[^wbr_3]: तदे᳘षो A.
</details>

<details><summary>मूलम् - विस्वरम्</summary>

स यत्र म्रियते, यत्रैनमग्नावभ्यादद्धति- तदेषो ऽग्नेरधिजायते । अथास्य शरीरमेवाग्निर्दहति । तद् यथा पितुर्वा मातुर्वा जायेत, एवमेषो ऽग्नेरधिजायते । शश्वद्ध वा एष न सम्भवति- यो ऽग्निहोत्रं न जुहोति- तस्माद् वा अग्निहोत्रं होतव्यम् ॥ ८॥ 
</details>

<details><summary>सायणः</summary>

**स यत्र म्रियत** इति । अग्निहोत्रहोमं कुर्वन् देहावसाने 'अग्नौ' प्रक्षिप्तः मातापितृशरीरादिवत् तस्मादग्नेः सकाशात् दिव्यशरीरो ऽभिनव उत्पद्यते । यस्त्वग्निहोत्रं न जुहोति, स त्वेवं नोत्पद्यत इत्यर्थः ॥ ८ ॥ 
</details>

<details><summary>Eggeling</summary>

8. And when he dies, and when they place him on the fire, then he is born (again) out of the fire, and the fire only consumes his body. Even as he is born from his father and mother, so is he born from the fire. But he who offers not the Agnihotra, verily, he does not come into life at all: therefore the Agnihotra should by all means be offered.
</details>


## ०९


<details open><summary>विश्वास-प्रस्तुतिः</summary>

तद्वा᳘ एत᳘त्॥  
(दे) एव᳘ व्विचिकित्सा᳘यै ज᳘न्म य᳘त्प्रजा᳘पतिर्व्यचिकित्सत्सव्विचि᳘कत्सञ्छ्रे᳘यस्यध्रियत यः प्र चा᳘जायतात्स्यत᳘श्चाग्ने᳘र्मृत्यो᳘रात्मा᳘नम᳘त्रायत स यो᳘ हैव᳘मेतद्विचिकित्सा᳘यै ज᳘न्म व्वे᳘द य᳘द्ध कि᳘ञ्च व्विचि᳘कित्सति श्रे᳘यसि हैव᳘ ध्रियते॥
</details>

<details><summary>मूलम् - श्रीधरादि</summary>

तद्वा᳘ एत᳘त्॥  
(दे) एव᳘ व्विचिकित्सा᳘यै ज᳘न्म य᳘त्प्रजा᳘पतिर्व्यचिकित्सत्सव्विचि᳘कत्सञ्छ्रे᳘यस्यध्रियत यः प्र चा᳘जायतात्स्यत᳘श्चाग्ने᳘र्मृत्यो᳘रात्मा᳘नम᳘त्रायत स यो᳘ हैव᳘मेतद्विचिकित्सा᳘यै ज᳘न्म व्वे᳘द य᳘द्ध कि᳘ञ्च व्विचि᳘कित्सति श्रे᳘यसि हैव᳘ ध्रियते॥
</details>

<details><summary>मूलम् - Weber</summary>

तद्वा᳘ एत᳘त्॥  
एव᳘ विचिकित्सा᳘यै ज᳘न्म य᳘त्प्रजा᳘पतिर्व्य᳘चिकित्सत्स᳘ विचि᳘कित्सञ्छ्रे᳘यस्यध्रियत यः प्र चा᳘जायतात्स्यत᳘श्चाग्ने᳘र्मृत्यो᳘रात्मा᳘नम᳘त्रायत स यो᳘ हैव᳘मेत᳘द्विचिकित्सा᳘यै ज᳘न्म वे᳘द य᳘द्ध किं᳘ च विचि᳘कित्सति श्रे᳘यसि हैव᳘ ध्रियते॥
</details>

<details><summary>मूलम् - विस्वरम्</summary>

तद्वा एतदेव विचिकित्सायै जन्म- यत् प्रजापतिर्व्यचिकित्सत् । स विचिकित्सञ्छ्रेयस्यध्रियत- यः प्र चाजायत, अत्स्यतश्चाग्नेर्मृत्योरात्मानमत्रायत । स यो हैवमेतद्विचिकित्सायै जन्म वेद- यद्ध किञ्च विचिकित्सति, श्रेयसि हैव ध्रियते ॥ ९ ॥ 
</details>

<details><summary>सायणः</summary>

**तद्वा एतदि**त्यादि । विचिकित्सापुरस्सरमाहुत्यनुष्ठानेन प्रजापतेः श्रेयःप्राप्तिर्जाता, 'एवञ्चिद्' इदानीन्तनो ऽपि यजमानो विमर्शपूर्वकानुष्ठानेन श्रेयः प्राप्नोतीत्यर्थः ॥ ९ ॥ 
</details>

<details><summary>Eggeling</summary>

9. And as to that same birth from out of doubt,--when Prajāpati doubted, he, while doubting, remained steadfast on the better (side), insomuch that he reproduced himself and saved himself from Agni, Death, when he was about to devour him: so he also who knows that birth from out of doubt, when he doubts about anything, still remains on the better (side).
</details>


## १०


<details open><summary>विश्वास-प्रस्तुतिः</summary>

स᳘ हुत्वा न्यमृष्ट॥  
त᳘तो व्वि᳘ङ्कतः स᳘मभव᳘त्तस्मादेष᳘ यज्ञि᳘यो यज्ञपात्री᳘यो व्वृक्षस्त᳘त एते᳘ देवा᳘नां वीरा᳘ अजायन्ताग्नि᳘र्यो ऽयं प᳘वते सू᳘र्य्यः स यो᳘ हैव᳘मेतान्देवा᳘नां व्वीरान्वेदा᳘हास्य व्वीरो᳘ जायते॥
</details>

<details><summary>मूलम् - श्रीधरादि</summary>

स᳘ हुत्वा न्यमृष्ट॥  
त᳘तो व्वि᳘ङ्कतः स᳘मभव᳘त्तस्मादेष᳘ यज्ञि᳘यो यज्ञपात्री᳘यो व्वृक्षस्त᳘त एते᳘ देवा᳘नां वीरा᳘ अजायन्ताग्नि᳘र्यो ऽयं प᳘वते सू᳘र्य्यः स यो᳘ हैव᳘मेतान्देवा᳘नां व्वीरान्वेदा᳘हास्य व्वीरो᳘ जायते॥
</details>

<details><summary>मूलम् - Weber</summary>

स᳘ हुत्वा न्य᳘मृष्ट॥  
त᳘तो वि᳘कङ्कतः स᳘मभवत्त᳘स्मादेष᳘ यज्ञि᳘यो यज्ञपा᳘त्री᳘यो वृक्षस्त᳘त एते᳘ देवा᳘नां वीरा᳘ अजायन्ताग्निॗर्यो ऽयं प᳘वते सू᳘र्यः स यो᳘ हैव᳘मेतान्देवा᳘नां वीरान्वेदा᳘हास्य वीरो᳘ जायते॥
</details>

<details><summary>मूलम् - विस्वरम्</summary>

स हुत्वा न्यमृष्ट- ततो विकङ्कतः समभवत् । तस्मादेषः, यज्ञियो यज्ञपात्रीयो वृक्षः । तत एते देवानां वीरा अजायन्त- अग्निः यो ऽयं पवते, सूर्यः । स यो हैवमेतान् देवानां वीरान् वेद- आहास्य वीरो जायते ॥ १० ॥  
</details>

<details><summary>सायणः</summary>

अग्निहोत्रहवणी स्रुक् विकङ्कतवृक्षेण निर्मातव्येत्यभिप्रेत्य तस्योत्पत्तिमाह- **सहुत्वे**ति [^१_५७] । प्रागुक्तमग्निवायुसूर्याणां जन्म अनूद्य, तद्वेदनफलमाह- **तत एत** इति । देवानां मध्ये 'वीराः' प्रबला इत्यर्थः ॥ १० ॥  

[^१_५७]: "वैकङ्कतँ स्रुक्स्रुवं प्रतप्य पाणिना सम्मार्ष्टि" इति का. श्रौ. सू. ४ । ३२१ । 
</details>

<details><summary>Eggeling</summary>

10. Having offered, he rubbed (his hands). Thence

a Vikaṅkata [^egg_737] tree sprung forth; and therefore that tree is suitable for the sacrifice, and proper for sacrificial vessels. Thereupon those (three) heroes among the gods were born, viz. Agni, that blower (Vāyu), and Sūrya: and, verily, whosoever thus knows those heroes among the gods, to him a hero is born.

[^egg_737]: 325:1 The sruva, or dipping-spoon, and the Agnihotra ladle, for instance, are made of this wood; see p. 331, note 2.
</details>


## ११


<details open><summary>विश्वास-प्रस्तुतिः</summary>

त᳘ ऽउ हैत᳘ ऽऊचुः॥  
(र्व्व) व्वयं वै प्रजा᳘पतिं पित᳘रम᳘नु स्मो ह᳘न्त व्वयं त᳘त्सृजा᳘महै य᳘दस्मानन्व᳘सदि᳘ति ते᳘ परिश्रि᳘त्य गायत्रेणा᳘पहिङ्कारेण तुष्टुविरे तद्य᳘त्पर्य्य᳘श्रयन्त्स᳘ समुद्रो᳘ ऽथेय᳘मेव᳘ पृथि᳘व्या स्तावः॥
</details>

<details><summary>मूलम् - श्रीधरादि</summary>

त᳘ ऽउ हैत᳘ ऽऊचुः॥  
(र्व्व) व्वयं वै प्रजा᳘पतिं पित᳘रम᳘नु स्मो ह᳘न्त व्वयं त᳘त्सृजा᳘महै य᳘दस्मानन्व᳘सदि᳘ति ते᳘ परिश्रि᳘त्य गायत्रेणा᳘पहिङ्कारेण तुष्टुविरे तद्य᳘त्पर्य्य᳘श्रयन्त्स᳘ समुद्रो᳘ ऽथेय᳘मेव᳘ पृथि᳘व्या स्तावः॥
</details>

<details><summary>मूलम् - Weber</summary>

त᳘ उ हैत᳘ ऊचुः॥  
वयं वै᳘ प्रजा᳘पतिम् पित᳘रम᳘नु स्मो ह᳘न्त वयं त᳘त्सृजा᳘महै य᳘दस्मानन्व᳘सदि᳘ति ते᳘ परिश्रि᳘त्य गायत्रेणा᳘पहिंकारेण तुष्टुविरे तद्य᳘त्पर्य᳘श्रयन्त्स᳘ समुद्रो᳘ ऽथेय᳘मेव᳘ पृथिॗव्यास्तावः [^wbr_4] ॥  

[^wbr_4]: स्तावः Sây.
</details>

<details><summary>मूलम् - विस्वरम्</summary>

त उ हैत ऊचुः- वयं वै प्रजापतिं पितरमनु स्मः, हन्त वयं तत् सृजामहै- यदस्मानन्वसदिति । ते परिश्रित्य गायत्रेणापहिङ्कारेण तुष्टुविरे । तद् यत्पर्यश्रयन् स समुद्रः । अथेयमेव पृथिव्या स्तावः ॥ ११ ॥
</details>

<details><summary>सायणः</summary>

अथ होमद्रव्यस्य पयस उत्पत्तिं वक्तुं [^१_५८] प्रथमतो गोरुत्पत्तिमाह- **त उ हे**ति । यथा ऽस्मदीयः पिता प्रजापतिः अस्मान् सृष्टवान् 'वयं' 'तम् अनु' 'स्मः' भवामः 'यत्' यत्र 'अस्मान्' 'अनु' अनन्तरम् 'असद्' भवेत् जायेत, 'तद् वयं सृजामहै' एवं प्रतिज्ञाय गां संसृजन्तः हिङ्कारवर्जितेन गायत्रसाम्ना बहिष्पवमानेन 'तुष्टुविरे' स्तुतवन्तः । 'तस्य' स्तोत्रदेशस्य 'यत्' परिश्रयणं 'स समुद्रः' अभवत् यश्चः 'स्तावः' स्तोत्रदेशः, सा 'पृथिवी' जातेत्यर्थः ॥ ११ ॥ 

[^१_५८]: 'वक्ष्यन्' इति क्व. पा. ।
</details>

<details><summary>Eggeling</summary>

11. They then said, 'We come after our father Prajāpati: let us then create what shall come after us!' Having enclosed (a piece of ground), they sang praises with the gāyatrī stanza without the 'Hiṅ [^egg_738]:' and that (with) which they enclosed was the ocean; and this earth was the praising-ground (āstāva).

[^egg_738]: 325:2 On 'hiṅ' as an essential element in the recitation of Sāma-chants, see I, 4, 1, 1 seq.
</details>


## १२


<details open><summary>विश्वास-प्रस्तुतिः</summary>

(स्ते᳘) ते᳘ स्तुत्वा प्रा᳘ञ्च ऽउ᳘च्चक्रमुः॥  
पु᳘नरे᳘म ऽइ᳘ति देवा᳘ एद्गाᳫँ᳭ सम्भूताᳫँ᳭ सा᳘ हैनानुदी᳘क्ष्य हि᳘ञ्चकार ते᳘ देवा᳘ व्विदा᳘ञ्चक्रुरेष सा᳘म्नो हिङ्कार ऽइ᳘त्य᳘पहिङ्कारᳫँ᳭ हैव᳘ पुरा त᳘तः सा᳘मास स᳘ ऽएष ग᳘वि सा᳘म्नो हिङ्कारस्त᳘स्मादे᳘षोपजीवनी᳘योपजीवनी᳘यो ह वै᳘ भवति य᳘ एव᳘मेतं ग᳘वि सा᳘म्नो हिङ्कारं व्वे᳘द॥
</details>

<details><summary>मूलम् - श्रीधरादि</summary>

(स्ते᳘) ते᳘ स्तुत्वा प्रा᳘ञ्च ऽउ᳘च्चक्रमुः॥  
पु᳘नरे᳘म ऽइ᳘ति देवा᳘ एद्गाᳫँ᳭ सम्भूताᳫँ᳭ सा᳘ हैनानुदी᳘क्ष्य हि᳘ञ्चकार ते᳘ देवा᳘ व्विदा᳘ञ्चक्रुरेष सा᳘म्नो हिङ्कार ऽइ᳘त्य᳘पहिङ्कारᳫँ᳭ हैव᳘ पुरा त᳘तः सा᳘मास स᳘ ऽएष ग᳘वि सा᳘म्नो हिङ्कारस्त᳘स्मादे᳘षोपजीवनी᳘योपजीवनी᳘यो ह वै᳘ भवति य᳘ एव᳘मेतं ग᳘वि सा᳘म्नो हिङ्कारं व्वे᳘द॥
</details>

<details><summary>मूलम् - Weber</summary>

ते᳘ स्तुत्वा प्रा᳘ञ्च उ᳘च्चक्रमुः॥  
पु᳘नरे᳘म इ᳘ति देवा एद्गाᳫं स᳘म्भूताᳫं सा᳘ हैनानुदी᳘क्ष्य हिं᳘चकार ते᳘ देवा᳘ विदां᳘ चक्रुरेष सा᳘म्नो हिंकार इत्य᳘पहिंकारᳫं हैव᳘ पुरा त᳘तः सा᳘मास स᳘ एष ग᳘वि सा᳘म्नो हिंकारस्त᳘स्मादेॗषोपजीवनी᳘योपजीवनी᳘यो ह वै᳘ भवति य᳘ एव᳘मेतं ग᳘वि सा᳘म्नो हिंकारं वे᳘द॥
</details>

<details><summary>मूलम् - विस्वरम्</summary>

ते स्तुत्वा प्राञ्च उच्चक्रमुः- पुनरेम इति देवा एद्गां सम्भूताम् । सा हैनानुदीक्ष्य हिंचकार । ते देवाः विदाञ्चक्रुः 'एष साम्नो हिङ्कारः' इति । अपहिङ्कारं हैव पुरा ततः सामास । स एष गवि साम्नो हिङ्कारः- तस्मादेषोपजीवनीया | उपजीवनीयो ह वै भवति- य एवमेतं गवि साम्नो हिङ्कारं वेद ॥ १२ ॥ 
</details>

<details><summary>सायणः</summary>

**ते स्तुत्वे**ति । **पुनरेम इति** । पुनरागच्छाम इति स्तोत्रदेशात् प्रागुत्क्रम्य तस्मात् स्तोत्रात् 'सम्भूतां गां ते देवाः' प्राप्नुवन्नित्यर्थः । **सा हैनानि**त्यादि निगदसिद्धम् ॥ १२ ॥ 
</details>

<details><summary>Eggeling</summary>

12. When they had sung praises, they went out towards the east, saying, 'We (will) go back thither!' The gods came upon a cow which had sprung into existence. Looking up at them, she uttered the sound 'hiṅ.' The gods perceived that this was the 'Hiṅ' of the Sāman (melodious sacrificial chant); for heretofore (their song was) without the but after that it was the (real) Sāman. And as this same sound 'Hiṅ' of the Sāman was in the cow, therefore the latter affords the means of subsistence; and so does he afford the means of subsistence whosoever thus knows that 'Hiṅ' of the Sāman in the cow.
</details>


## १३


<details open><summary>विश्वास-प्रस्तुतिः</summary>

ते᳘ होचुः॥  
(र्भ) भद्रं वा᳘ ऽइद᳘मजीजनामहि ये गाम᳘जीजनामहि यज्ञो᳘ह्येवेयं᳘ नो᳘ ह्यृते गो᳘र्यज्ञ᳘स्तायते᳘ ऽन्नᳫँ᳘ ह्ये᳘वेयं यद्धि किञ्चा᳘न्नं गौ᳘रेव तदि᳘ति॥
</details>

<details><summary>मूलम् - श्रीधरादि</summary>

ते᳘ होचुः॥  
(र्भ) भद्रं वा᳘ ऽइद᳘मजीजनामहि ये गाम᳘जीजनामहि यज्ञो᳘ह्येवेयं᳘ नो᳘ ह्यृते गो᳘र्यज्ञ᳘स्तायते᳘ ऽन्नᳫँ᳘ ह्ये᳘वेयं यद्धि किञ्चा᳘न्नं गौ᳘रेव तदि᳘ति॥
</details>

<details><summary>मूलम् - Weber</summary>

ते᳘ होचुः॥  
भद्रं वा᳘ इद᳘मजीजनामहि ये गाम᳘जीजनामहि यज्ञोॗ ह्येॗत्वेॗयं नोॗ ह्यृते गो᳘र्यज्ञ᳘स्तायतेॗ ऽन्नᳫं ह्येॗवेयं यद्धि किं चा᳘न्नं गौ᳘रेव तदि᳘ति॥
</details>

<details><summary>मूलम् - विस्वरम्</summary>

ते होचुः- भद्रं वा इदमजीजनामहि- ये गामजीजनामहि यज्ञो ह्येवेयम्, नो ह्यृते गोर्यज्ञस्तायते । अन्नं ह्येवेयम्, यद्धि किञ्चान्नं- गौरेव तदिति ॥ १३ ॥ 
</details>

<details><summary>सायणः</summary>

**ते होचुरि**त्यादि । 'भद्रम्' उत्कृष्टं खलु 'इदम्' 'अजीजनामहि' अजनयाम । तदेतत् भद्रत्वमाह- **यज्ञो ही**ति । यस्माद् गोर्व्यतिरेके क्षीरघृतादिहविषो ऽभावात् यज्ञो न विस्तीर्यते, तत इयं गौः यज्ञात्मिका । अन्नरूपत्वेनापि स्तौति- **अन्नं ही**ति ॥ १३ ॥ 
</details>

<details><summary>Eggeling</summary>

13. They said, 'Auspicious, indeed, is what we have produced here, who have produced the cow: for, truly, she is the sacrifice, and without her no sacrifice is performed; she is also the food, for the cow, indeed, is all food.'
</details>


## १४


<details open><summary>विश्वास-प्रस्तुतिः</summary>

तद्वा᳘ ऽएत᳘दे᳘वैता᳘सां ना᳘म॥  
(मै) एत᳘द्यज्ञ᳘स्य त᳘स्मादेतत्प᳘रिहरेत्साधु पु᳘ण्यमि᳘ति ब᳘ह्व्यो ह वा᳘ ऽअस्यैता᳘ भवन्त्युपना᳘मुक ऽएनं यज्ञो᳘ भवति य᳘ ऽएवं᳘ विद्वा᳘नेत᳘त्परिह᳘रति साधु पु᳘ण्यमि᳘ति॥
</details>

<details><summary>मूलम् - श्रीधरादि</summary>

तद्वा᳘ ऽएत᳘दे᳘वैता᳘सां ना᳘म॥  
(मै) एत᳘द्यज्ञ᳘स्य त᳘स्मादेतत्प᳘रिहरेत्साधु पु᳘ण्यमि᳘ति ब᳘ह्व्यो ह वा᳘ ऽअस्यैता᳘ भवन्त्युपना᳘मुक ऽएनं यज्ञो᳘ भवति य᳘ ऽएवं᳘ विद्वा᳘नेत᳘त्परिह᳘रति साधु पु᳘ण्यमि᳘ति॥
</details>

<details><summary>मूलम् - Weber</summary>

तद्वा᳘ एत᳘देॗवैता᳘सां ना᳘म॥  
एत᳘द्यज्ञ᳘स्य त᳘स्मादेतत्प᳘रिहरेत्साधु पु᳘ण्यमि᳘ति बॗह्व्यो ह वा᳘ अस्यैता᳘ भवन्त्युपना᳘मुक एनं यज्ञो᳘ भवति य᳘ एवं᳘ विद्वा᳘नेत᳘त्परिह᳘रति साधु पु᳘ण्यमि᳘ति॥
</details>

<details><summary>मूलम् - विस्वरम्</summary>

तद्वा एतदेवैतासां नाम, एतद्यज्ञस्य । तस्मादेतत्परिहरेत् साधु पुण्यमिति । बह्व्यो ह वा अस्यैता भवन्ति उपनामुक एनं यज्ञो भवति- य एवं विद्वानेतत्परिहरति- साधु पुण्यमिति ॥ १४ ॥ 
</details>

<details><summary>सायणः</summary>

तासां गवां यज्ञस्य च साधारणमेकं नामोपदिश्य प्रशंसति- **तद्वा** इति । गां यज्ञं च एतदुभयमुत्कृष्टं पुण्यरूपमिति अनेनाभिप्रायेण 'परिहरेत्' रक्षेत् । तस्य परिहरणस्य फलमाह-**बह्व्योहे**ति । 'उपनामुकः' उपनमनशीलः, यज्ञ एनमुपगतो भवतीत्यर्थः ॥ १४ ॥ 
</details>

<details><summary>Eggeling</summary>

14. This (word 'go'), then, is a name of those

 (cows), and so it is of the sacrifice: let him, therefore, repeat [^egg_739] it, (as it were) saying, 'Good, excellent!' and, verily, whosoever, knowing this, repeats it; (as it were) saying, 'Good, excellent!' with him those (cows) multiply, and the sacrifice will incline to him.

[^egg_739]: 326:1 Pariharet [? 'let him avoid it (the term go in the sense of sacrifice), thinking that it is too holy']. Sāyaṇa merely remarks, that both the cow and the sacrifice are here represented as extremely auspicious (utkr̥shṭam puṇyam). Perhaps we have here a play on the words upanāma, 'a by-name,' and upanāmuka, 'inclining to (him).' 'Go' (for go-shṭoma) is the designation of one of the days of the Abhiplava at the Gavāmayana.
</details>


## १५


<details open><summary>विश्वास-प्रस्तुतिः</summary>

ता᳘मु हाग्नि᳘रभि᳘दध्यौ॥  
मिथु᳘न्यनया स्यामि᳘ति ताᳫँ᳭स᳘म्बभूव त᳘स्याᳫँ᳭ रे᳘तः प्रा᳘सिञ्चत्तत्प᳘यो ऽभवत्त᳘स्मादेत᳘दामा᳘यां ग᳘वि सत्या᳘ᳫँ᳘ शृत᳘मग्नेर्हि रे᳘तस्त᳘स्माद्य᳘दि कृष्णा᳘यां य᳘दि रो᳘हिण्याᳫँ᳭ शुक्लमेव᳘ भवत्यग्नि᳘सङ्काशमग्नेर्हि रे᳘तस्त᳘स्मात्प्रथमदुग्ध᳘मुष्णं᳘ भवत्यग्नेर्हि रे᳘तः॥
</details>

<details><summary>मूलम् - श्रीधरादि</summary>

ता᳘मु हाग्नि᳘रभि᳘दध्यौ॥  
मिथु᳘न्यनया स्यामि᳘ति ताᳫँ᳭स᳘म्बभूव त᳘स्याᳫँ᳭ रे᳘तः प्रा᳘सिञ्चत्तत्प᳘यो ऽभवत्त᳘स्मादेत᳘दामा᳘यां ग᳘वि सत्या᳘ᳫँ᳘ शृत᳘मग्नेर्हि रे᳘तस्त᳘स्माद्य᳘दि कृष्णा᳘यां य᳘दि रो᳘हिण्याᳫँ᳭ शुक्लमेव᳘ भवत्यग्नि᳘सङ्काशमग्नेर्हि रे᳘तस्त᳘स्मात्प्रथमदुग्ध᳘मुष्णं᳘ भवत्यग्नेर्हि रे᳘तः॥
</details>

<details><summary>मूलम् - Weber</summary>

ता᳘मु हाग्नि᳘रभि᳘दध्यौ॥  
मिथुन्य᳘नया स्यामि᳘ति ताᳫं स᳘म्बभूव त᳘स्यां रे᳘तः प्रा᳘सिञ्चत्तत्प᳘यो ऽभवत्त᳘स्मादेत᳘दामा᳘यां ग᳘वि सत्यां᳘ शृत᳘मग्नेर्हि रे᳘तस्त᳘स्माद्य᳘दि कृष्ना᳘यां य᳘दि रो᳘हिण्यां शुक्ल᳘मेव᳘ भवत्यग्नि᳘संकाशमग्नेर्हि रे᳘तस्त᳘स्मात्प्रथमदुग्ध᳘मुष्ण᳘म् भवत्यग्नेर्हि रे᳘तः॥
</details>

<details><summary>मूलम् - विस्वरम्</summary>

तामु हाग्निरभिदध्यौ- मिथुन्यनया स्यामिति । तां सम्बभूव । तस्यां रेतः प्रासिञ्चत् । तत्पया ऽभवत् । तस्मादेतदामायां गवि सत्यां शृतम्, अग्निर्हि रेतः । तस्माद्यदि कृष्णायाम्, यदि रोहिण्याम्, शुक्लमेव भवति अग्निसङ्काशम्, अग्नेहिं रेतः- तस्मात् प्रथमदुग्धमुष्णं भवति अग्नेर्हि रेतः ॥ १५ ॥ 
</details>

<details><summary>सायणः</summary>

पयस उत्पत्तिमाह- **तामु हे**ति । 'अभिदध्यौ' अभिध्यानं कृतवान् । कथमिति, एतया गवा मिथुनीभवानीति । **तां सम्बभूवे**त्यादि स्पष्टम् ॥ १५ ॥ 
</details>

<details><summary>Eggeling</summary>

15. Now, Agni coveted her: 'May I pair with her,' he thought. He united with her, and his seed became that milk of hers: hence, while the cow is raw, that milk in her is cooked (warm); for it is Agni's seed; and therefore also, whether it be in a black or in a red (cow), it is ever white, and shining like fire, it being Agni's seed. Hence it is warm when first milked; for it is Agni's seed.
</details>


## १६


<details open><summary>विश्वास-प्रस्तुतिः</summary>

(स्ते᳘) ते᳘ होचुः॥  
(र्ह᳘) ह᳘ न्तेदं᳘ जुह᳘वामहा ऽइ᳘ति क᳘स्मै न ऽइदं᳘ प्रथमा᳘य होष्यन्ती᳘ति म᳘ह्यमिति है᳘वाग्नि᳘रुवा᳘च म᳘ह्यमि᳘ति᳘ यो᳘ ऽयं प᳘वते म᳘ह्यमिति सू᳘र्य्यस्ते न᳘ सम्पादया᳘ञ्चक्रुस्ते हा᳘सम्पाद्योचुः प्रजा᳘पतिमेव᳘ पित᳘रं प्र᳘त्ययाम स᳘ य᳘स्मै न ऽइदं᳘ प्रथमा᳘य होत᳘व्यं वक्ष्यति त᳘स्मै न ऽइदं᳘ प्रथमा᳘य होष्यन्ती᳘ति᳘ ते᳘ प्रजापतिं पित᳘रं प्रती᳘त्योचुः क᳘स्मै न इदं᳘ प्रथमा᳘य होष्यन्ती᳘ति॥
</details>

<details><summary>मूलम् - श्रीधरादि</summary>

(स्ते᳘) ते᳘ होचुः॥  
(र्ह᳘) ह᳘ न्तेदं᳘ जुह᳘वामहा ऽइ᳘ति क᳘स्मै न ऽइदं᳘ प्रथमा᳘य होष्यन्ती᳘ति म᳘ह्यमिति है᳘वाग्नि᳘रुवा᳘च म᳘ह्यमि᳘ति᳘ यो᳘ ऽयं प᳘वते म᳘ह्यमिति सू᳘र्य्यस्ते न᳘ सम्पादया᳘ञ्चक्रुस्ते हा᳘सम्पाद्योचुः प्रजा᳘पतिमेव᳘ पित᳘रं प्र᳘त्ययाम स᳘ य᳘स्मै न ऽइदं᳘ प्रथमा᳘य होत᳘व्यं वक्ष्यति त᳘स्मै न ऽइदं᳘ प्रथमा᳘य होष्यन्ती᳘ति᳘ ते᳘ प्रजापतिं पित᳘रं प्रती᳘त्योचुः क᳘स्मै न इदं᳘ प्रथमा᳘य होष्यन्ती᳘ति॥
</details>

<details><summary>मूलम् - Weber</summary>

ते᳘ होचुः॥  
ह᳘न्तेदं᳘ जुह᳘वामहा इ᳘ति क᳘स्मै न इद᳘म् प्रथमा᳘य होष्यन्ती᳘ति म᳘ह्यमि᳘ति हैवा᳘ग्नि᳘रुवाच म᳘ह्यमि᳘ति यो᳘ ऽयम् प᳘वते म᳘ह्यमि᳘ति सू᳘र्यस्ते न᳘ सम्पादयां᳘ चक्रुस्ते हा᳘सम्पाद्योचुः प्रजा᳘पतिमेव᳘ पित᳘रम् प्र᳘त्ययाम स य᳘स्मै न इद᳘म् प्रथमा᳘य होत᳘व्यं वक्ष्य᳘ति त᳘स्मै न इद᳘म् प्रथमा᳘य होष्यन्ती᳘ति ते प्रजा᳘पतिम् पित᳘रम् प्रती᳘त्योचुः क᳘स्मै न इद᳘म् प्रथमा᳘य होष्यन्ती᳘ति॥
</details>

<details><summary>मूलम् - विस्वरम्</summary>

ते होचुः- हन्तेदं जुहवामहा इति । कस्मै न इदं प्रथमाय होष्यन्तीति । मह्यमिति हैवाग्निरुवाच, मह्यमिति- यो ऽयं पवते, मह्यमिति सूर्यः । ते न सम्पादयाञ्चक्रुः । ते हासम्पाद्योचुः- प्रजापतिमेव पितरं प्रत्ययाम, स यस्मै न इदं प्रथमाय होतव्यं वक्ष्यति, तस्मै न इदं प्रथमाय होष्यन्तीति । ते प्रजापतिं पितरं प्रतीत्योचुः- कस्मै न इदं प्रथमाय होष्यन्तीति ॥ १६ ॥ 
</details>

<details><summary>सायणः</summary>

एवं पयोरूपस्य हविष उत्पत्तिमभिधाय, अग्निसूर्य्यवायूनां मध्ये कस्मै प्रथमं देयं कस्मै चानन्तरमित्येतद् विभजति- **ते होचु**रिति । ते देवाः 'ऊचुः' अस्मदीयः पिता प्रजापतिः यथा अजुहोत्, एवमिदं वयं 'जुहवामहै' । किञ्चेमे यजमानाः 'नः' अस्माकं मध्ये 'कस्मै' 'प्रथमाय' 'होष्यन्ति' 'इति' उक्तवन्तः । **मह्यमि**त्यादि, निगदसिद्धम् । **ते न सम्पादयाञ्चक्रु**रिति । 'ते' देवाः परस्परं सम्पन्नाः ऐकमत्यं गता न बभूवुरित्यर्थः ॥ १६ ॥ 
</details>

<details><summary>Eggeling</summary>

16. They (the men) said, 'Come, let us offer this up!'--'To whom of us shall they first offer this?' (said those gods).--'To me!' said Agni.--'To me!' said that blower (Vāyu).--'To me!' said Sūrya. They did not come to an agreement; and not being agreed, they said, 'Let us go to our father Prajāpati; and to whichever of us he says it shall be offered first, to him they shall first offer this.' They went to their father Prajāpati, and said, 'To whom of us shall they offer this first?'
</details>


## १७


<details open><summary>विश्वास-प्रस्तुतिः</summary>

स᳘ होवाच॥  
(चा) अग्न᳘ये ऽग्नि᳘रनुष्ठ्या स्वᳫँ रे᳘तः प्र᳘जनयिष्यते त᳘था प्र᳘जनिष्यध्व ऽइत्य᳘थ तु᳘भ्यमि᳘ति सू᳘र्य्यम᳘थ य᳘देव᳘ हूय᳘मानस्य व्यश्नुते त᳘दे᳘वैत᳘स्य᳘ यो ऽयं प᳘वत ऽइ᳘ति त᳘देभ्य इदम᳘प्येत᳘र्हि त᳘थैव᳘ जुह्वत्यग्न᳘य ऽएव᳘ सायᳫँ᳭ सू᳘र्य्याय प्रातर᳘थ य᳘देव᳘ हूय᳘मानस्य व्यश्नुते त᳘दे᳘वैत᳘स्य᳘ यो ऽयं प᳘वते॥
</details>

<details><summary>मूलम् - श्रीधरादि</summary>

स᳘ होवाच॥  
(चा) अग्न᳘ये ऽग्नि᳘रनुष्ठ्या स्वᳫँ रे᳘तः प्र᳘जनयिष्यते त᳘था प्र᳘जनिष्यध्व ऽइत्य᳘थ तु᳘भ्यमि᳘ति सू᳘र्य्यम᳘थ य᳘देव᳘ हूय᳘मानस्य व्यश्नुते त᳘दे᳘वैत᳘स्य᳘ यो ऽयं प᳘वत ऽइ᳘ति त᳘देभ्य इदम᳘प्येत᳘र्हि त᳘थैव᳘ जुह्वत्यग्न᳘य ऽएव᳘ सायᳫँ᳭ सू᳘र्य्याय प्रातर᳘थ य᳘देव᳘ हूय᳘मानस्य व्यश्नुते त᳘दे᳘वैत᳘स्य᳘ यो ऽयं प᳘वते॥
</details>

<details><summary>मूलम् - Weber</summary>

स᳘ होवाच॥  
अग्न᳘ये ऽग्नि᳘रनुष्ठ्या स्वं रे᳘तः प्र᳘जनयिष्यते त᳘था प्र᳘जनिष्यध्व इत्य᳘थ तु᳘भ्यमि᳘ति सू᳘र्यम᳘थ य᳘देव᳘ हूय᳘मानस्य व्यश्नुते त᳘देॗवैत᳘स्यॗ यो ऽयम् प᳘वत इ᳘ति त᳘देभ्य इदम᳘प्येत᳘र्हि त᳘थैव᳘ जुह्वत्यग्न᳘य एव᳘ सायᳫं सू᳘र्याय प्रातर᳘थ य᳘देव᳘ हूय᳘मानस्य व्यश्नुते त᳘देॗवैत᳘स्यॗ यो ऽयम् प᳘वते॥
</details>

<details><summary>मूलम् - विस्वरम्</summary>

स होवाच- अग्नये । अग्निरनुष्ठ्या स्वं रेतः प्रजनयिष्यते, तथा प्रजनयिष्यध्व इति । अथ तुभ्यमिति सूर्यम् । अथ यदेव हूयमानस्य व्यश्नुते, तदेवैतस्य- यो ऽयं पवत इति । तदेभ्य इदमप्येतर्हि तथैव जुह्वति- अग्नय एव सायम्, सूर्याय प्रातः, अथ यदेव हूयमानस्य व्यश्नुते तदेवैतस्य- यो ऽयं पवते ॥ १७ ॥ 
</details>

<details><summary>सायणः</summary>

**स होवाचे**ति । **अग्निरनुष्ठ्यै** इति । एवं विवदमानेषु आगतेषु स प्रजापतिरेवमुक्तवान्- 'अग्नेः प्रथमं होतव्यम्' 'अग्निर्हि' 'अनुष्ठ्या' अनुष्ठानेन प्रयत्नेन स्वकीयं 'रेतः' गवि पयोरूपेण निरवर्त्तयत् 'तथा' यूयमपि । तस्मादग्नेरनन्तरमेव 'प्रजनिष्यध्वे' प्रजाता भवथ । तस्मादग्नय एव प्रथमं होतव्यमित्युक्त्वा, प्रजापतिः 'अथ' अनन्तरं 'तुभ्यम्' होतव्यम् 'इति' 'सूर्यम्' प्रति उक्तवान् । हूयमानस्य च पयसः 'यद्' 'व्यश्नुते' विशुद्धिमाप्नोति [^१_६०] स एव वायोर्भाग इति वायुं प्रत्यब्रवीत् । **तदेभ्य** इत्यादि । यस्मादेवं प्रजापतिनोक्तम्, तस्मादेव कारणात् तत् पय एव 'अग्नये सायं जुह्वति', 'प्रातः सूर्य्याय' इति [^२_६०] विभागः सम्पन्नः ॥ १७ ॥ 

[^१_६०]: 'विशुद्धिमेति'- इ. क्व. पा. । 

[^२_६०]: "क्षीरहोमी" इति का. श्रौ. सू. ४ । १० । १६ । “वाग्यतो दोहप्रभृत्याहोमात् क्षीरहोता चेत्- इति च तत्रैव ॥ तथा “पयसा स्वर्गकामः पशुकामो वा, यवाग्वा ग्रामकामः, तण्डुलैर्बलकामः, दध्रिन्द्रियकामः, अनधिश्रयणे च श्रुतिसामर्थ्याभ्यां, घृतेन तेजस्कामः, संवत्सरं जुहुयादेतेषामेकैकेन कामसंयोगे”- इत्यादीनि सूत्राणि (का. श्रौ. सू. ४ । १५। २१-१६) पर्यालोच्यानि ॥ 
</details>

<details><summary>Eggeling</summary>

17. He replied, 'To Agni: Agni will forthwith cause his own seed to be reproduced, and so you will be reproduced.' 'Then to thee,' he said to Sūrya; 'and what of the offered (milk) he then is still possessed of, that shall belong to that blower

 (Vāyu)!' And, accordingly, they in the same way offer this (milk) to them till this day: in the evening to Agni, and in the morning to Sūrya; and what of the offered (milk) he then is still possessed of, that, indeed, belongs to that blower.
</details>


## १८


<details open><summary>विश्वास-प्रस्तुतिः</summary>

ते᳘ हुत्वा᳘ देवाः᳘॥  
(ऽ) इमां प्र᳘जातिं प्रा᳘जायन्त᳘ यैषामियं प्र᳘जातिरिमां वि᳘जितिं᳘ व्यजयन्त᳘ येय᳘मेषां वि᳘जितिरिम᳘मेव᳘ लोक᳘मग्नि᳘र᳘जयदन्त᳘रिक्षं व्वायुर्दि᳘वमेव सू᳘र्य्यः स यो᳘ हैवं᳘ विद्वा᳘नग्निहोत्रं᳘ जुहो᳘त्येता᳘ᳫँ᳭ हैव प्र᳘जातिं प्र᳘जायते या᳘मेत᳘ ऽएतत्प्रा᳘जायन्तैतां वि᳘जितं वि᳘जयते या᳘मेत᳘ ऽएतद्व्यजयन्तैतै᳘रु हैव स᳘लोको भवति य᳘ ऽएवं᳘ विद्वा᳘नग्निहोत्रं᳘ जुहो᳘ति त᳘स्माद्वा᳘ ऽअग्निहोत्र᳘ᳫँ᳭ होत᳘व्यम्॥
</details>

<details><summary>मूलम् - श्रीधरादि</summary>

ते᳘ हुत्वा᳘ देवाः᳘॥  
(ऽ) इमां प्र᳘जातिं प्रा᳘जायन्त᳘ यैषामियं प्र᳘जातिरिमां वि᳘जितिं᳘ व्यजयन्त᳘ येय᳘मेषां वि᳘जितिरिम᳘मेव᳘ लोक᳘मग्नि᳘र᳘जयदन्त᳘रिक्षं व्वायुर्दि᳘वमेव सू᳘र्य्यः स यो᳘ हैवं᳘ विद्वा᳘नग्निहोत्रं᳘ जुहो᳘त्येता᳘ᳫँ᳭ हैव प्र᳘जातिं प्र᳘जायते या᳘मेत᳘ ऽएतत्प्रा᳘जायन्तैतां वि᳘जितं वि᳘जयते या᳘मेत᳘ ऽएतद्व्यजयन्तैतै᳘रु हैव स᳘लोको भवति य᳘ ऽएवं᳘ विद्वा᳘नग्निहोत्रं᳘ जुहो᳘ति त᳘स्माद्वा᳘ ऽअग्निहोत्र᳘ᳫँ᳭ होत᳘व्यम्॥
</details>

<details><summary>मूलम् - Weber</summary>

ते᳘ हुत्वा᳘ देवाः᳟॥  
इमाम् प्र᳘जातिम् प्रा᳘जायन्त यैषामियम् प्र᳘जातिरिमां विजितिं व्य᳘जयन्तॗ येय᳘मेषां वि᳘जितिरिम᳘मेव᳘ लोक᳘मग्निर᳘जयदन्त᳘रिक्षं वायुर्दि᳘वमेव सू᳘र्यः स यो᳘ हैवं᳘ विद्वा᳘नग्निहोत्रं᳘ जुहो᳘त्येता᳘ᳫं᳘ हैव प्र᳘जातिम् प्र᳘जायते या᳘मेत᳘ एतत्प्रा᳘जायन्तैतां वि᳘जितं वि᳘जयते या᳘मेत᳘ एतद्व्य᳘जयन्तैतै᳘रु हैव स᳘लोको भवति य᳘ एवं᳘ विद्वा᳘नग्निहोत्रं᳘ जुहो᳘ति त᳘स्माद्वा᳘ अग्निहोत्र᳘ᳫं᳘ होत᳘व्यम्॥
</details>

<details><summary>मूलम् - विस्वरम्</summary>

ते हुत्वा देवा इमां प्रजातिं प्राजायन्त- येषामियं प्रजातिः, इमां विजितिं व्यजयन्त- येयमेषां विजितिः । इममेव लोकमग्निरजयत्, अन्तरिक्षं वायुः, दिवमेव सूर्यः । स यो हैवं विद्वानग्निहोत्रं जुहोति- एतां हैव प्रजातिं प्रजायते- यामेत एतत् प्राजायन्त, एतां विजितिं विजयते- यामेत एतद्व्यजयन्त । एतैरु हैव सलोको भवति, य एवं विद्वानग्रिहोत्रं जुहोति । तस्माद्वा अग्निहोत्रं होतव्यम् ॥ १८ ॥ 
</details>

<details><summary>सायणः</summary>

'ते हुत्वा देवा' इति । ते च देवाः एवं 'हुत्वा' प्रजात्यादिष्ट फलं प्राप्नुवन् । एतद् ज्ञात्वा इदानीन्तनो ऽपि यजमानो ‘यः' 'अग्निहोत्रं जुहोति' सः 'एताम्' अग्निसूर्य्यादिभिः प्राप्तां प्रजातिम् । इतः सुगमम् ॥ 

एतावता अग्निहोत्राख्यस्य कर्मणः पयो द्रव्यम्, तच्च सायम्प्रातःकालयोरनुष्ठेयम् [^१_६१], तत्र सायङ्कालीनस्य अग्निर्देवता [^२_६१], प्रातःकालीनस्य सूर्यः [^३_६१], इत्येतत् प्रतिपादितं भवति ॥ १८ ॥ 

[^१_६१]: “सायं प्रातर्वा" का. श्रौ. सू. ४ । १५-२७ । 

[^२_६१]: "प्रदीप्तामभिजुहोत्यग्निज्योतिरिति सजूरिति वा"- "अग्निर्वर्च इति ब्रह्मवर्चसकामस्य” का. श्रौ. सू. ४ । १४ । १४-१५ ॥ 

[^३_६१]: "अग्निशब्दे सूर्यः- रात्र्युषसाह्नेति वा- ज्योतिः सूर्य इति वा प्रातः" इति का. श्रौ. सू. ४ । १५। ८-९-१० ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथब्राह्मणभाष्ये द्वितीयकाण्डे द्वितीयाध्याये चतुर्थं ब्राह्मणम् ॥ २-२-४ ॥ 

वेदार्थस्य प्रकाशेन तमो हार्द्दं निवारयन् । 
पुमर्थांश्चतुरो देयाद्विद्यातीर्थमहेश्वरः ॥ १ ॥ 

ब्रह्माण्डं गोसहस्रं कनकहयतुलापूरुषौ स्वर्णगर्भं
सप्ताब्धीन् पञ्चसीरींस्त्रिदशतरुलताधेनुसौवर्णभूमीः । 
रत्नोस्रां रुक्मवाजिद्विपमहितरथौ सायणिः सिङ्गणार्यो 
व्यश्राणीद्विश्वचक्रं प्रथितविधिमहाभूतयुक्तं घटञ्च ॥ २ ॥ 

धान्याद्रिं धन्यजन्मा तिलभवमतुलः स्वर्णजं वर्णमुख्यः 
कार्पासीयं कृपावान् गुडकृतमजडो राजतं राजपूज्यः । 
आज्योत्थं प्राज्यजन्मा लवणजमनृणः शार्करं चार्कतेजा 
रत्नाढ्यो रत्नरूपं गिरिमकृत मुदा पात्रसात्सिङ्गणार्यः ॥ ३ ॥ 

इति श्रीमद्राजाधिराजपरमेश्वरवैदिकमार्गप्रवर्तकश्रीहरिहरमहाराजसाम्राज्यधुरन्धरेण सायणाचार्येण विरचिते माधवीये वेदार्थप्रकाशे माध्यन्दिनशतपथब्राह्मणभाष्ये द्वितीयकाण्डे द्वितीयो ऽध्यायः समाप्तः ॥ २ ॥ २ ॥ २ ॥ 
</details>

<details><summary>Eggeling</summary>

18. By offering, those gods were produced in the way in which they were produced, by it they gained that victory which they did gain: Agni conquered this world, Vāyu the air, and Sūrya the sky. And whosoever, knowing this, offers the Agnihotra, he, indeed, is produced in the same way in which they were then produced, he gains that same victory which they then gained;--indeed, he shares the same world with them, whosoever, knowing this, offers the Agnihotra. Therefore the Agnihotra should certainly be performed.
</details>

