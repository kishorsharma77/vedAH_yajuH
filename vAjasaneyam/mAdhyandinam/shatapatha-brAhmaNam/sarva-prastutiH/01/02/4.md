+++
title = "४"

+++


## ०१


<details open><summary>विश्वास-प्रस्तुतिः</summary>

इ᳘न्द्रो ह य᳘त्र व्वृत्रा᳘य व्व᳘ज्रं प्रजहा᳘र॥  
स प्र᳘हृतश्चतु᳘र्धा ऽभवत्त᳘स्य स्फ्यस्तृ᳘तीयं वा या᳘वद्वा यू᳘पस्तृ᳘तीयं वा या᳘वद्वा र᳘थस्तृ᳘तीयं वा या᳘वद्वा᳘थ य᳘त्र प्रा᳘हरत्तच्छ᳘कलो ऽशीर्यत स᳘ पतित्वा᳘ श᳘रो ऽभवत्त᳘स्माच्छरो ना᳘म यद᳘शीर्यतैव᳘मु स᳘ चतुर्द्धा व्व᳘ज्रो ऽभवत्॥
</details>

<details><summary>मूलम् - श्रीधरादि</summary>

इ᳘न्द्रो ह य᳘त्र व्वृत्रा᳘य व्व᳘ज्रं प्रजहा᳘र॥  
स प्र᳘हृतश्चतु᳘र्धा ऽभवत्त᳘स्य स्फ्यस्तृ᳘तीयं वा या᳘वद्वा यू᳘पस्तृ᳘तीयं वा या᳘वद्वा र᳘थस्तृ᳘तीयं वा या᳘वद्वा᳘थ य᳘त्र प्रा᳘हरत्तच्छ᳘कलो ऽशीर्यत स᳘ पतित्वा᳘ श᳘रो ऽभवत्त᳘स्माच्छरो ना᳘म यद᳘शीर्यतैव᳘मु स᳘ चतुर्द्धा व्व᳘ज्रो ऽभवत्॥
</details>

<details><summary>मूलम् - Weber</summary>

इ᳘न्द्रो ह य᳘त्र वृत्रा᳘य व᳘ज्रम् प्रजहा᳘र॥  
स प्र᳘हृतश्चतुॗर्धा ऽभवत्त᳘स्य स्फ्यस्तृ᳘तीयं वा या᳘वद्वा यू᳘पस्तृ᳘तीयं वाया᳘वद्वा र᳘थस्तृ᳘तीयं वा या᳘वद्वा᳘थ य᳘त्र प्रा᳘हरत्तछ᳘कलो ऽशीर्यत स᳘ पतित्वा᳘ शॗरा ऽभवत्त᳘स्माछरो नाम यद᳘र्शार्यतैव᳘मु स᳘ चतुर्धा व᳘ज्रो ऽभवत्॥
</details>

<details><summary>मूलम् - विस्वरम्</summary>

वेदिकाकरणम् । 
इन्द्रो ह यत्र वृत्राय वज्रं प्रजहार । स प्रहृतश्चतुर्द्धा ऽभवत् । तस्य स्फ्यस्तृतीयं वा यावद्वा, यूपस्तृतीयं वा यावद्वा, रथस्तृतीयं वा यावद्वा । अथ यत्र प्राहरत्तच्छकलो ऽशीर्यत । स पतित्वा शरो ऽभवत् । तस्माच्छरो नाम- यदशीर्यत । एवमु स चतुर्द्धा वज्रो ऽभवत् ॥ १ ॥ 
</details>

<details><summary>सायणः</summary>

अथ वेदिकरणार्थं स्फ्यादानविधिमनुसृत्य स्फ्यस्य वज्ररूपत्वं वक्तुमितिहासमाचष्टे [^१_६६]- **इन्द्रो हे**ति । **तस्ये**त्यादि । ‘तस्य चतुर्द्धा‘ विभक्तस्य वज्रस्य स्फ्यस्तृतीयों ऽशः । न्यूनाधिकराहित्येन तृतीयांशत्वज्ञानं दुर्लभमित्यभिप्रेत्य पक्षान्तरमाह- **यावद्वे**ति । तृतीयात् भागान्न्यूनमधिकं वा यावदेव किञ्चित्तावानेव स्फ्य इत्यर्थः । एवं यूपस्तृतीयमित्यादौ योजना । चतुर्थभागस्य परिणामप्रकारमाह- **अथ यत्रे**ति । **तच्छकल** इति । ‘तत्’ तत्र देशे प्रहृतः स वज्रः शकलो भूत्वा ’अशीर्यत’ शीर्णो ऽभूत् । स च शीर्णो भूमौ पतित्वा शरात्मना परिणत इत्यर्थः । शरशब्दं निर्वक्ति- **तस्मादि**ति । चतुर्द्धाभिवनमुपसंहरति- **एवमि**ति ॥ १ ॥ 

[^१_६६]: ’सं व्याचष्टे’ इति पा० ।
</details>

<details><summary>Eggeling</summary>

1. When Indra hurled the thunderbolt at Vr̥tra, that hurled one became fourfold. Of (three parts of) it the wooden sword (sphya) represents one-third or thereabouts, the sacrificial post one-third or thereabouts, and the chariot one-third or thereabouts. That piece, moreover, with which he struck him, was broken off (śr̥); and on falling down it became an arrow (śara): hence the designation arrow, because it was broken off. And in this way the thunderbolt became fourfold.
</details>


## ०२


<details open><summary>विश्वास-प्रस्तुतिः</summary>

(त्त᳘) त᳘तो द्वा᳘भ्यां ब्राह्मणा᳘ यज्ञे च᳘रन्ति॥ 
द्वा᳘भ्याᳫँ᳭राज᳘न्यबन्धवः संव्याधे यू᳘पेन च स्फ्ये᳘न च ब्राह्मणा र᳘थेन च शरे᳘ण च राज᳘न्यबन्धवः॥
</details>

<details><summary>मूलम् - श्रीधरादि</summary>

(त्त᳘) त᳘तो द्वा᳘भ्यां ब्राह्मणा᳘ यज्ञे च᳘रन्ति॥ 
द्वा᳘भ्याᳫँ᳭राज᳘न्यबन्धवः संव्याधे यू᳘पेन च स्फ्ये᳘न च ब्राह्मणा र᳘थेन च शरे᳘ण च राज᳘न्यबन्धवः॥
</details>

<details><summary>मूलम् - Weber</summary>

त᳘तो द्वा᳘भ्याम् ब्राह्मणा᳘ यज्ञे च᳘रन्ति द्वा᳘भ्यां राजन्य᳘बन्धवः संव्याधे यू᳘पेन च स्फ्ये᳘न च ब्राह्मणा र᳘थेन च शरे᳘ण च राजन्य᳘बन्धवः॥
</details>

<details><summary>मूलम् - विस्वरम्</summary>

ततो द्वाभ्यां ब्राह्मणा यज्ञे चरन्ति । द्वाभ्यां राजन्यबन्धवः संव्याधे । यूपेन च स्फ्येन च ब्राह्मणाः, रथेन च शरेण च राजन्यबन्धवः ॥ २ ॥ 
</details>

<details><summary>सायणः</summary>

तेषां वज्रावयवानां स्फ्यादीनां ब्राह्मणराजन्ययोर्व्यवस्थया विनियोगमाह- **तत** इति । ’राजन्यबन्धवः’ क्षत्रियजातीयाः ’संव्याधे’ युद्धे चरन्तीत्यनुषङ्गः । द्वाभ्यामिति सङ्गृह्योक्तं विभजति- **यूपेन चे**ति ॥ २ ॥ 
</details>

<details><summary>Eggeling</summary>

2. In consequence of this, the priests make use of two (of these pieces) at the sacrifice, and men of the military caste (rājanyabandhu) also make use of two of them in battle: viz. the priests make use of the sacrificial post and the wooden sword, and the men of the military caste of the chariot and the arrow.
</details>


## ०३


<details open><summary>विश्वास-प्रस्तुतिः</summary>

स यत्स्फ्य᳘मादत्ते॥  
य᳘थैव तदि᳘न्द्रो व्वृत्रा᳘य व्व᳘ज्रमुद᳘यच्छदेव᳘मे᳘वैष᳘ एतं᳘ पाप्म᳘ने द्विषते भ्रा᳘तृव्याय व्व᳘ज्रमु᳘द्यच्छति त᳘स्माद्वै स्फ्यमा᳘दत्ते॥
</details>

<details><summary>मूलम् - श्रीधरादि</summary>

स यत्स्फ्य᳘मादत्ते॥  
य᳘थैव तदि᳘न्द्रो व्वृत्रा᳘य व्व᳘ज्रमुद᳘यच्छदेव᳘मे᳘वैष᳘ एतं᳘ पाप्म᳘ने द्विषते भ्रा᳘तृव्याय व्व᳘ज्रमु᳘द्यच्छति त᳘स्माद्वै स्फ्यमा᳘दत्ते॥
</details>

<details><summary>मूलम् - Weber</summary>

स यत्स्फ्य᳘मादत्ते॥  
य᳘थैव तदि᳘न्द्रो वृत्रा᳘य व᳘ज्रमुद᳘यछदेव᳘मेॗवैष एत᳘म् पाप्म᳘ने द्विषते भ्रा᳘तृव्याय व᳘ज्रमु᳘द्यछति त᳘स्माद्वै स्फ्यमा᳘दत्ते॥
</details>

<details><summary>मूलम् - विस्वरम्</summary>

स यत् स्फ्यमादत्ते- यथैव तदिन्द्रो वृत्राय वज्रमुदयच्छत्, एवमेवैष एतं पाप्मने द्विषते भ्रातृव्याय वज्रमुद्यच्छति । तस्माद्वै स्फ्यमादत्ते ॥ ३॥ 
</details>

<details><summary>सायणः</summary>

अथ तस्य स्फ्यादानं विधत्ते- स यदिति । तच्छब्दयच्छब्दाभ्यां प्रसिद्धिरभिधीयते । ‘सः‘ प्रसिद्धो ऽध्वर्युरित्यर्थः । **एवमेवैष** इत्यादि । वृत्रवधार्थमिन्द्रवद् विद्वेषणशीलं पापरूपं शत्रुं हन्तुं स्फ्यलक्षणं वज्रमुद्यच्छतीत्यर्थः ॥ ३॥ 
</details>

<details><summary>Eggeling</summary>

3. Now when he takes up the wooden sword [^egg_181], he raises that thunderbolt against the wicked, spiteful enemy, even as Indra at that time raised the thunderbolt against Vr̥tra: that is the reason why he takes the wooden sword.

[^egg_181]: 52:2 See note on I, 1, 2, 8.
</details>


## ०४


<details open><summary>विश्वास-प्रस्तुतिः</summary>

तमा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पू᳘ष्णो ह᳘स्ताभ्यामा᳘ददे ऽध्वरकृ᳘तं देवे᳘भ्य इ᳘ति सविता वै᳘ देवा᳘नां प्रसविता त᳘त्सवितृ᳘प्रसूत ऽए᳘वैनमेतदा᳘दत्ते ऽश्वि᳘नोर्बाहु᳘भ्यामि᳘त्यश्वि᳘नावध्वर्यू तत्त᳘योरेव᳘ बाहु᳘भ्यामादत्ते न स्वा᳘भ्यां पू᳘ष्णो ह᳘स्ताभ्यामि᳘ति पूषा᳘ भागदुघस्तत्त᳘स्यैव ह᳘स्ताभ्यामादत्ते न स्वा᳘भ्यां व्व᳘ज्रो वा᳘ एष त᳘स्य न᳘ मनु᳘ष्यो भर्त्ता त᳘मेता᳘भिर्देव᳘ताभिरा᳘दत्ते॥
</details>

<details><summary>मूलम् - श्रीधरादि</summary>

तमा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पू᳘ष्णो ह᳘स्ताभ्यामा᳘ददे ऽध्वरकृ᳘तं देवे᳘भ्य इ᳘ति सविता वै᳘ देवा᳘नां प्रसविता त᳘त्सवितृ᳘प्रसूत ऽए᳘वैनमेतदा᳘दत्ते ऽश्वि᳘नोर्बाहु᳘भ्यामि᳘त्यश्वि᳘नावध्वर्यू तत्त᳘योरेव᳘ बाहु᳘भ्यामादत्ते न स्वा᳘भ्यां पू᳘ष्णो ह᳘स्ताभ्यामि᳘ति पूषा᳘ भागदुघस्तत्त᳘स्यैव ह᳘स्ताभ्यामादत्ते न स्वा᳘भ्यां व्व᳘ज्रो वा᳘ एष त᳘स्य न᳘ मनु᳘ष्यो भर्त्ता त᳘मेता᳘भिर्देव᳘ताभिरा᳘दत्ते॥
</details>

<details><summary>मूलम् - Weber</summary>

तमा᳘दत्ते॥  
देव᳘स्य त्वा सवितुः᳘ प्रसॗवे ऽश्वि᳘नोर्बाहु᳘भ्याम् पू᳘ष्णो ह᳘स्ताभ्यामा᳘ददे ऽध्वरकृ᳘तं देवे᳘भ्य इ᳘ति सविता वै᳘ देवा᳘नाम् प्रसविता त᳘त्सवितृ᳘प्रसूत एॗवैनमेतदा᳘दत्ते ऽश्वि᳘नोर्बाहु᳘भ्यामि᳘त्यश्वि᳘नावध्वर्यूतत्त᳘योरेव᳘ बाहु᳘भ्यामादत्ते न स्वा᳘भ्यां व᳘ज्रो वा᳘ एष त᳘स्य न᳘ ममुॗष्यो भर्ता त᳘मेता᳘भिर्देव᳘ताभिरादत्ते॥
</details>

<details><summary>मूलम् - विस्वरम्</summary>

तमादत्ते- **"देवस्य त्वा सवितुः प्रसवे ऽश्विनोर्बाहुभ्यां पूष्णो हस्ताभ्यामाददे ऽध्वरकृतं देवेभ्यः”**- (१ अ० २४ मं०) इति । सविता वै देवानां प्रसविता, तत्सवितृप्रसूत एवैनमेतदादत्ते- अश्विनोर्बाहुभ्यामिति । अश्विनावध्वर्यू, तत्तयोरेव बाहुभ्यामादत्ते; न स्वाभ्याम् । पूष्णो हस्ताभ्यामिति । पूषा भागदुघः, तत्तस्यैव हस्ताभ्यामादत्ते; न स्वाभ्याम् । वज्रो वा एषः । तस्य न मनुष्यो भर्त्ता । तमेताभिर्देवताभिरादत्ते ॥ ४ ॥ 
</details>

<details><summary>सायणः</summary>

विहितमादानमनूद्य मन्त्रं विधत्ते [^१_६७]- **तमादत्त** इति । देवस्य त्वेति मन्त्रस्य प्रागाम्नातमपि [^२_६७] ब्राह्मणं विधेयविशेषे योजयितुं पुनराम्नायते- **सविता वा** इत्यादिना । **न स्वाभ्यामि**ति । देवसम्बन्धिभ्यामेव बाहुभ्यां स्फ्यादानम्, न तु स्वकीयाभ्याम् । युक्तञ्चैतदित्याह- **वज्रो वा** इति । एष स्फ्यो वज्रः; तत्परिणामत्वात् । न हि मनुष्यस्तद्वज्रं भर्तुं शक्नोति, अतो देवस्य त्वेति मन्त्रं प्रयुञ्जानस्तं स्फ्यलक्षणं वज्रं सवित्राख्यादिदेवताभिरेव ’आदत्ते’ आदानं कृतवान् भवति ॥ ४ ॥ 

[^१_६७]: ”देवस्य त्वेति स्फ्यमादाय”- (श्रौ. सू. २. १५५.)

[^२_६७]: इहैव ब्राह्मणे पूर्वे १ । २ । १७ ।
</details>

<details><summary>Eggeling</summary>

4. He takes it, with the text (Vāj. S. I, 24): 'At the impulse of the divine Savitr̥, I take thee with

the arms of the Aśvins, with the hands of Pūshan; thee that performs sacred rites to the gods!' Savitr̥, namely, is the impeller of the gods: thus he thereby takes that (wooden sword) as one impelled by Savitr̥. 'With the arms of the Aśvins,' he says, because the Aśvins are the two Adhvaryu priests (of the gods): with their arms he therefore takes it, not with his own. Pūshan is distributer of portions (to the gods): with his hands he therefore takes it, not with his own; for it is the thunderbolt, and no man can hold that: he thus takes it with (the assistance of) the gods.
</details>


## ०५


<details open><summary>विश्वास-प्रस्तुतिः</summary>

(त्त आ᳘) आ᳘ददे ऽध्वरकृ᳘तं देवे᳘भ्य इ᳘ति॥  
(त्य) अध्वरो वै᳘ यज्ञो᳘ यज्ञकृ᳘तं देवे᳘भ्य इ᳘त्ये᳘वैत᳘दाह त᳘ᳫँ᳘ सव्ये᳘ पाणौ कृत्वा᳘ दक्षिणे᳘नाभिमृ᳘श्य जपति स᳘ᳫं᳘श्यत्ये᳘वैनमेतद्यज्ज᳘पति॥
</details>

<details><summary>मूलम् - श्रीधरादि</summary>

(त्त आ᳘) आ᳘ददे ऽध्वरकृ᳘तं देवे᳘भ्य इ᳘ति॥  
(त्य) अध्वरो वै᳘ यज्ञो᳘ यज्ञकृ᳘तं देवे᳘भ्य इ᳘त्ये᳘वैत᳘दाह त᳘ᳫँ᳘ सव्ये᳘ पाणौ कृत्वा᳘ दक्षिणे᳘नाभिमृ᳘श्य जपति स᳘ᳫं᳘श्यत्ये᳘वैनमेतद्यज्ज᳘पति॥
</details>

<details><summary>मूलम् - Weber</summary>

आ᳘ददे ऽध्वरकृ᳘तं देवे᳘भ्य इ᳘ति॥  
अध्वरो वै᳘ यज्ञो᳘ यज्ञकृ᳘तं देवे᳘भ्य इ᳘त्येॗवैत᳘दाह त᳘ᳫं᳘ सव्ये᳘ पाण᳘उ कृत्वा᳘ दक्षिणेनाभिमृष्य जपति सं᳘श्यत्येॗवैनमेतद्यज्ज᳘पति॥
</details>

<details><summary>मूलम् - विस्वरम्</summary>

आददे ऽध्वरकृतं देवेभ्य इति । अध्वरो वै यज्ञः, यज्ञकृतं देवेभ्य इत्येवैतदाह । तं सव्ये पाणौ कृत्वा दक्षिणेनाभिमृश्य जपति । संश्यत्येवैनमेतद्- यज्जपति ॥ ५ ॥ 
</details>

<details><summary>सायणः</summary>

**आदद** इति । **अध्वरो वा** इति । ‘ध्वरः’ हिंसाप्रत्यवायो न विद्यते ऽस्मिन्नित्यध्वरशब्दस्य यज्ञो ऽर्थः । अध्वरं करोतीति ’अध्वरकृत्’ । तथा च यज्ञकृतं देवेभ्य आदद इत्युक्तं भवतीत्यर्थः । **संश्यत्येवैनमि**ति । वक्ष्यमाणं [^१_६७] मन्त्रं जपतीति यत्, 'एतत्’ एतेनैनं ’संश्यत्येव’ सम्यक् तनूकरोति, तीक्ष्णीकरोत्येव । ”शो तनूकरणे-” (दिवा० प० ३९) -इति धातुः । ”ओतः श्यनि-” (पा० सू० ७. ३. ७१) इत्योकारलोपः ॥ ५ ॥ 

[^१_६७]: ”इन्द्रस्य बाहु”रिति मन्त्रम् ।
</details>

<details><summary>Eggeling</summary>

5. 'I take (thee) that performs sacred rites to the gods,' he says, because a sacred rite means a sacrifice: 'that performs sacrifices to the gods,' he thereby says. After taking it in his left hand and touching it with his right, he murmurs--by what he murmurs he makes it sharp,--
</details>


## ०६


<details open><summary>विश्वास-प्रस्तुतिः</summary>

स᳘ जपति॥  
(ती᳘) इ᳘न्द्रस्य बाहु᳘रसि द᳘क्षिण ऽइ᳘त्येष वै᳘ व्वी᳘र्य्यवत्तमो य इ᳘न्द्रस्य बाहु᳘र्द्दक्षिणस्त᳘स्मादाहे᳘न्द्रस्य बाहु᳘रसि दक्षिण इ᳘ति सह᳘स्रभृष्टिः शत᳘तेजा ऽइ᳘ति सह᳘स्रभृष्टिर्व्वै स व्व᳘ज्र ऽआसीच्छत᳘तेजा यं तं᳘ व्वृत्रा᳘य प्रा᳘हरत्त᳘मे᳘वैत᳘त्करोति॥
</details>

<details><summary>मूलम् - श्रीधरादि</summary>

स᳘ जपति॥  
(ती᳘) इ᳘न्द्रस्य बाहु᳘रसि द᳘क्षिण ऽइ᳘त्येष वै᳘ व्वी᳘र्य्यवत्तमो य इ᳘न्द्रस्य बाहु᳘र्द्दक्षिणस्त᳘स्मादाहे᳘न्द्रस्य बाहु᳘रसि दक्षिण इ᳘ति सह᳘स्रभृष्टिः शत᳘तेजा ऽइ᳘ति सह᳘स्रभृष्टिर्व्वै स व्व᳘ज्र ऽआसीच्छत᳘तेजा यं तं᳘ व्वृत्रा᳘य प्रा᳘हरत्त᳘मे᳘वैत᳘त्करोति॥
</details>

<details><summary>मूलम् - Weber</summary>

स᳘ जपति॥  
इ᳘न्द्रस्य बाहु᳘रसि द᳘क्षिण इ᳘त्येष वै᳘ वीर्य᳘वत्तमो य इ᳘न्द्रस्य बाहुर्द᳘क्षिणस्त᳘स्मादाहे᳘न्द्रस्य बाहु᳘रसि द᳘क्षिण इति सह᳘स्रभृष्टिः शत᳘तेजा इ᳘ति सह᳘स्रभृष्टिर्वै स व᳘ज्र आसीछत᳘तेजा यं तं᳘ वृत्रा᳘य प्रा᳘हरत्त᳘मेॗवैत᳘त्करोति॥
</details>

<details><summary>मूलम् - विस्वरम्</summary>

स जपति- **”इन्द्रस्य बाहुरसि दक्षिणः”** -(१ अ० २४ मं०) इति । एष वै वीर्यवत्तमो य इन्द्रस्य बाहुर्दक्षिणः । तस्मादाह- इन्द्रस्य बाहुरसि दक्षिण इति । **”सहस्रभृष्टिः शततेजाः"** -(१ अ० २४ मं०) इति । सहस्रभृष्टिर्वै स वज्र आसीच्छततेजाः । यं तं वृत्राय प्राहरत्, तमेवैतत् करोति ॥ ६ ॥ 
</details>

<details><summary>सायणः</summary>

विहितं जपमनूद्य मन्त्रं विधत्ते [^१_६७]- स इति । इन्द्रस्य दक्षिणो बाहुरतिशयेन वीर्यवान्, वृत्राख्यासुरवधकारित्वात् । अतः स एव त्वमसीति स्फ्यस्य स्तुतिरिति व्याचष्टे- **एष वा** इति । द्वितीयं भागमनूद्य व्याचष्टे- **सहस्रभृष्टिरि**ति । सहस्रं भृष्टयो ऽश्रयः [^२_६८], यद्वा भर्जनानि हिंसाविशेषा वृत्रवधादिषु येन क्रियन्ते स वज्रः ’सहस्रभृष्टिः’ । यः ’शततेजाः’ अपरिमितदीप्तिः, तादृशो वज्रः । स एव त्वमसीति स्फ्यस्तुतिः । वज्रस्येमां प्रसिद्धिं द्योतयितुं 'वै’- शब्दः । **यं तमि**ति । ‘तम्‘ उक्तविधं ’यं‘ वज्रं वृत्रवधार्थमिन्द्रः प्राहरत् ‘तमेव’ तदात्मकमेवानेन मन्त्रभागेन करोतीत्यर्थः ॥ ६ ॥ 


[^१_६७]: ”सतृणं सव्ये कृत्वा दक्षिणेनालभ्य जपतीन्द्रस्य बाहुरिति” (श्रौ० सू० २. १५५ ।) 

[^२_६८]: ”भृष्टिर्भर्जनं पाको मारणमिति यावत् । सहस्रसंख्याकानां शत्रूणां दृष्टिर्यस्य स सहस्रभृष्टिः” इति महीधरः ।
</details>

<details><summary>Eggeling</summary>

6. He murmurs (Vāj. S. I, 24): 'Thou art Indra's right arm!' for Indra's right arm no doubt is the most powerful one, and for that reason he says: 'Thou art Indra's right arm!' 'The thousand-spiked, hundred-edged! he adds, for a thousand spikes and a hundred edges had that thunderbolt which he hurled at Vr̥tra: he thereby makes it to be that (thunderbolt).
</details>


## ०७


<details open><summary>विश्वास-प्रस्तुतिः</summary>

व्वायु᳘रसि तिग्म᳘तेजा इ᳘ति॥  
(त्ये) एतद्वै ते᳘जिष्ठं ते᳘जो य᳘दयं᳘ यो ऽयं प᳘वत ऽएष᳘ हीमाल्ँ᳘लोकां᳘स्तिर्य्य᳘ङ्ङनुप᳘वते स᳘ᳫँ᳘श्यत्ये᳘वैनमेत᳘द्द्विषतो᳘ व्वध इ᳘ति य᳘दि᳘ नाभिच᳘रेद्य᳘द्यु ऽअभिच᳘रेदमु᳘ष्य व्वध इ᳘ति ब्रूयात्ते᳘न स᳘ᳫं᳘शितेन᳘ नात्मा᳘नमुपस्पृश᳘ति न᳘ पृथिवीं ने᳘दने᳘न व्व᳘ज्रेण स᳘ᳫँ᳘शितेनात्मा᳘नं वा पृथिवीं᳘ वा हिन᳘सानी᳘ति त᳘स्मा᳘न्नात्मा᳘नमुपस्पृश᳘ति न᳘ पृथिवी᳘म्॥
</details>

<details><summary>मूलम् - श्रीधरादि</summary>

व्वायु᳘रसि तिग्म᳘तेजा इ᳘ति॥  
(त्ये) एतद्वै ते᳘जिष्ठं ते᳘जो य᳘दयं᳘ यो ऽयं प᳘वत ऽएष᳘ हीमाल्ँ᳘लोकां᳘स्तिर्य्य᳘ङ्ङनुप᳘वते स᳘ᳫँ᳘श्यत्ये᳘वैनमेत᳘द्द्विषतो᳘ व्वध इ᳘ति य᳘दि᳘ नाभिच᳘रेद्य᳘द्यु ऽअभिच᳘रेदमु᳘ष्य व्वध इ᳘ति ब्रूयात्ते᳘न स᳘ᳫं᳘शितेन᳘ नात्मा᳘नमुपस्पृश᳘ति न᳘ पृथिवीं ने᳘दने᳘न व्व᳘ज्रेण स᳘ᳫँ᳘शितेनात्मा᳘नं वा पृथिवीं᳘ वा हिन᳘सानी᳘ति त᳘स्मा᳘न्नात्मा᳘नमुपस्पृश᳘ति न᳘ पृथिवी᳘म्॥
</details>

<details><summary>मूलम् - Weber</summary>

वायु᳘रसि तिग्म᳘तेजा इ᳘ति॥  
एतद्वै ते᳘जिष्ठं ते᳘जो य᳘दॗयं यो ऽयम् प᳘वत एषॗ हीमां᳘ल्लोका᳘ᳫं᳘स्तिर्य᳘ङ्ङनुप᳘वते सं᳘श्यत्येॗवैनमेत᳘द्द्विषतो᳘ बध इ᳘ति य᳘दिॗ नाभिच᳘रेद्य᳘द्यु अभिच᳘रेदमु᳘ष्य बध इ᳘ति ब्रूयात्ते᳘न सं᳘शितेनॗ नात्मा᳘नमुपस्पृश᳘ति न᳘ पृथिवीं ने᳘दने᳘न व᳘ज्रेण सं᳘शितेनात्मा᳘नं वा पृथिवीं᳘ वा हिन᳘सानी᳘ति त᳘स्माॗन्नात्मा᳘नमुपस्पृश᳘ति न᳘ पृथिवी᳘म्॥
</details>

<details><summary>मूलम् - विस्वरम्</summary>

**”वायुरसि तिग्मतेजाः”**- (१ अ० २४ मं०) इति । एतद्वै तेजिष्ठं तेजः- यदयं यो ऽयं पवते । एष हीमाल्ँ लोकांस्तिर्यङ्ङनुपवते । संश्यत्येवैनमेतद्- **”द्विषतो वधः”**- (१ अ० २४ मं०) इति, यदि नाभिचरेद् यद्यु अभिचरेद् अमुष्य वध इति ब्रूयात् तेन संशितेन नात्मानमुपस्पृशति, न पृथिवीम्; नेदनेन वज्रेण संशितेनात्मानं वा पृथिवीं वा हिनसानीति । तस्मान्नात्मानमुपस्पृशति, न पृथिवीम् ॥ ७ ॥ 
</details>

<details><summary>सायणः</summary>

तृतीयभागमनूद्य व्याचष्टे- **वायुरसी**ति । यः ’तिग्मतेजाः’ वायुः, स एव त्वमसीति स्तुतिः । वायोस्तिग्मतेजस्त्वमुपपादयति- **एतद्वा** इति । यः ’अयं’ वायुः ’पवते’ अन्तरिक्षे चरति, एतत् खलु तेजसां मध्ये तेजस्वितमं तेजः । इममेवातिशयमुपपादयति- **एष ही**ति । अग्न्यादितेजो ऽन्तरं हि कुत्रचिदेव परिच्छिन्नम्, ‘एष हि’ वायुरिमान् सर्वान्- लोकान् अनुक्रमेण तिर्यग्वृत्तिः ‘पवतेः‘ युगपद्व्याप्नोतीत्यर्थः । अस्य प्रयोजनमाह- **सँ श्यती**ति । ‘एतत्‘ एतेनोक्तविधवायुतादात्म्यप्रतिपादनेनेत्यर्थः । **अमुष्य वध** इति । अभिचारप्रयोगे ”द्विषतो वधः”- इत्यस्य स्थाने ’अमुष्य’ देवदत्तस्य वध इति शत्रोर्नाम निर्दिशेदित्यर्थः । एतेन मन्त्रजपात्तीक्ष्णीकृतेन स्फ्येनात्मनो ऽन्यस्य च संस्पर्शं निषेधति [^१_६८]- **तेने**ति । ‘हिनसानि’ हिंसितं करवाणीत्यर्थः । “हिसि हिंसायाम्” -(रु० प० १९)- इत्यस्माल्लोटि रूपम् ॥ ७ ॥ 

[^१_६८]: ”नोपस्पृशेत्पृथिव्यात्मानौ तेन स्तन्वयजुर्हरिष्यन्” (श्रौ० सू० २. १५६) । 
</details>

<details><summary>Eggeling</summary>

7. 'The sharp-edged Vāyu (wind) art thou!' he adds; for that indeed is the sharpest edge, to wit, that (wind) which here blows: for that one sweeps right across these worlds. He thereby makes it sharp. When he (further) says: 'The killer of the enemy!' let him, whether he wishes to exorcise or not, say: 'The killer of so and so!' When it has been sharpened, he must not touch either himself or the earth with it: 'Lest I should hurt either myself or the earth with that sharp thunderbolt,' thus he thinks, and for

that reason he does not touch either himself or the earth with it.
</details>


## ०८


<details open><summary>विश्वास-प्रस्तुतिः</summary>

देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे ते᳘ ह स्म य᳘द्देवा ऽअ᳘सुराञ्ज᳘यन्ति त᳘तो ह स्मै᳘वैनान्पु᳘नरुपो᳘त्तिष्ठन्ति॥
</details>

<details><summary>मूलम् - श्रीधरादि</summary>

देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे ते᳘ ह स्म य᳘द्देवा ऽअ᳘सुराञ्ज᳘यन्ति त᳘तो ह स्मै᳘वैनान्पु᳘नरुपो᳘त्तिष्ठन्ति॥
</details>

<details><summary>मूलम् - Weber</summary>

देवा᳘श्च वा अ᳘सुराश्च॥  
उभ᳘ये प्राजापत्याः᳘ पस्पृधिरे ते᳘ ह स्म य᳘द्देवा अ᳘सुराञ्ज᳘यन्ति त᳘तो ह स्मैॗवैनान्पु᳘नरुपो᳘त्तिष्ठन्ति॥
</details>

<details><summary>मूलम् - विस्वरम्</summary>

देवाश्च वा, असुराश्च; उभये प्राजापत्याः पस्पृधिरे । ते ह स्म यद्देवा असुरान् जयन्ति- ततो ह स्मैवैनान् पुनरुपोत्तिष्ठन्ति ॥ ८ ॥ 
</details>

<details><summary>सायणः</summary>

अथ स्तम्बयजुर्हरणं विधित्सुस्तस्यासुरनिर्हरणलक्षणं प्रयोजनं वक्तुमाख्यायिकामाह- **देवाश्चे**ति । प्रजापतेर्हि द्वे स्त्रियौ- दितिरदितिश्च । तत्रादितेः पुत्रा देवाः, दितेः पुत्रा असुराः; अतः 'उभये’ अपि 'प्राजापत्याः' प्रजापतेः पुत्राः । ते ’पस्पृधिरे’ स्पर्द्धां कृतवन्तः । यदा खलु ’ते’ देवा असुरान् जयन्ति, ’ततः’ अनन्तरक्षणमेव ’एनान्’ देवानभिलक्ष्य पुनरसुरा उत्तिष्ठन्ति । ”उदो ऽनूर्ध्वकर्मणि” (पा० सू० १. ३. २४.)- इति पर्युदासादिह चोर्ध्वकर्मत्वादात्मनेपदाभावः ॥ ८ ॥ 
</details>

<details><summary>Eggeling</summary>

8. The gods and the Asuras, both of them sprung from Prajāpati [^egg_182],were contending for superiority. The gods vanquished the Asuras; and yet these afterwards harassed them again.

[^egg_182]: 54:1 Prajāpati is called the father of the gods and Asuras, I, 5, 3, 2; and they are represented as entering on his inheritance, I, 7, 2, 22; IX, 5, 1, 12. Not only the gods and Asuras, but also the men derive their origin from Prajāpati, XIV, 8, 2, 1. He has created all beings, I, 6, 3, 35; Ait. Br. III, 36.
</details>


## ०९


<details open><summary>विश्वास-प्रस्तुतिः</summary>

ते᳘ ह देवा᳘ ऽऊचुः॥  
(र्ज᳘) ज᳘यामो वा ऽअ᳘सुरांस्त᳘त᳘स्त्वेव᳘ नः पु᳘नरुपो᳘त्तिष्ठन्ति कथं᳘ न्वेनाननपजय्यं᳘ जयेमे᳘ति॥
</details>

<details><summary>मूलम् - श्रीधरादि</summary>

ते᳘ ह देवा᳘ ऽऊचुः॥  
(र्ज᳘) ज᳘यामो वा ऽअ᳘सुरांस्त᳘त᳘स्त्वेव᳘ नः पु᳘नरुपो᳘त्तिष्ठन्ति कथं᳘ न्वेनाननपजय्यं᳘ जयेमे᳘ति॥
</details>

<details><summary>मूलम् - Weber</summary>

ते᳘ ह देवा᳘ ऊचुः॥  
ज᳘यामो वा अ᳘सुरांस्त᳘तॗस्त्वेव᳘ नः पु᳘नरुपो᳘त्तिष्ठन्ति कॗथं न्वेनाननपजय्यं᳘ जयेमे᳘ति॥
</details>

<details><summary>मूलम् - विस्वरम्</summary>

ते ह देवा ऊचुः- जयामो वा असुरांस्ततस्त्वेव नः पुनरुपोत्तिष्ठन्ति, कथं न्वेनाननपजय्यं जयेमेति ॥ ९ ॥ 
</details>

<details><summary>सायणः</summary>

अथ देवैः कृतं जयोपायचिन्तनमुपन्यस्यति- **ते हे**ति । 'अनपजय्यं’ जेतुमशक्यम् [^१_६९] ’एनान्’ असुरान् केन खलु प्रकारेण पुनरुत्थानरहितं जयेमेत्येवं विचारितवन्त इत्यर्थः । ”क्षय्यजय्यौ शक्यार्थे” (पा० सू० ६. १. ८१)- इति जयतेर्यति निपात्यते ॥ ९॥ 

[^१_६९] : ’जेतुमशक्यान्’
</details>

<details><summary>Eggeling</summary>

9. The gods then said: 'We do, no doubt, vanquish the Asuras, but nevertheless they afterwards again harass us. How then can we vanquish them so that we need not fight them again?'
</details>


## १०


<details open><summary>विश्वास-प्रस्तुतिः</summary>

स᳘ हाग्नि᳘रुवाच॥  
(चो᳘) उ᳘दञ्चो वै᳘ नः पला᳘य्य मुच्यन्त ऽइत्यु᳘दञ्चो ह स्मै᳘वैषां पला᳘य्य मुच्यन्ते॥
</details>

<details><summary>मूलम् - श्रीधरादि</summary>

स᳘ हाग्नि᳘रुवाच॥  
(चो᳘) उ᳘दञ्चो वै᳘ नः पला᳘य्य मुच्यन्त ऽइत्यु᳘दञ्चो ह स्मै᳘वैषां पला᳘य्य मुच्यन्ते॥
</details>

<details><summary>मूलम् - Weber</summary>

स᳘ हाग्नि᳘रुवाच॥  
उ᳘दञ्चो वै᳘ नः पला᳘य्य मुच्यन्त इत्यु᳘दञ्चो ह स्मैॗवैषाम् पला᳘य्य मुच्यन्ते॥
</details>

<details><summary>मूलम् - विस्वरम्</summary>

स हाग्निरुवाच- उदञ्चो वै नः पलाय्य मुच्यन्त इति । उदञ्चो ह स्मैवैषां पलाय्य मुच्यन्ते ॥ १० ॥ 
</details>

<details><summary>सायणः</summary>

अथाग्निनोपदिष्टं जयप्रकारं दर्शयति- **स हे**ति । ‘नः’ अस्माकं सकाशादुदङ्मुखाः सन्तः ’पलाय्य’ पलायनं कृत्वा ”अय गतौ” (भ्वा० आ० ४७५)- इत्यस्मात् क्त्वो ल्यप्, (पा. सू. ७. १. ३७) ”उपसर्गस्यायतौ”- (पा० सू० ८. २. १९)- इति लत्वम् । अग्निनोक्तं वाक्यं सत्यमिति श्रुतिः स्वयमेवानुदति- **उदञ्चो हे**ति [^१_६९] ॥ १० ॥ 

[^१_६९]: परराष्ट्राश्रितत्वादित्यर्थः ।
</details>

<details><summary>Eggeling</summary>

10. Agni then said: 'By fleeing northwards they escape from us.' By fleeing northwards they had indeed escaped from them.
</details>


## ११


<details open><summary>विश्वास-प्रस्तुतिः</summary>

स᳘ हाग्नि᳘रुवाच॥  
(चा) अह᳘मुत्तरतः प᳘र्येष्याम्य᳘थ यू᳘यमित उपस᳘ᳫँ᳘ रोत्स्यथ ता᳘न्त्सᳫँ᳭ रु᳘ध्यैभि᳘श्च लोकै᳘रभिनिधास्या᳘मो य᳘दुचेमा᳘ल्लोँकान᳘ति चतुर्थं त᳘तः पु᳘नर्न स᳘ᳫँ᳘ हास्यन्त ऽइ᳘ति᳘॥
</details>

<details><summary>मूलम् - श्रीधरादि</summary>

स᳘ हाग्नि᳘रुवाच॥  
(चा) अह᳘मुत्तरतः प᳘र्येष्याम्य᳘थ यू᳘यमित उपस᳘ᳫँ᳘ रोत्स्यथ ता᳘न्त्सᳫँ᳭ रु᳘ध्यैभि᳘श्च लोकै᳘रभिनिधास्या᳘मो य᳘दुचेमा᳘ल्लोँकान᳘ति चतुर्थं त᳘तः पु᳘नर्न स᳘ᳫँ᳘ हास्यन्त ऽइ᳘ति᳘॥
</details>

<details><summary>मूलम् - Weber</summary>

स᳘ हाग्नि᳘रुवाच॥  
अह᳘मुत्तरतः प᳘र्येष्याम्य᳘थ यू᳘यमित उपसं᳘रोत्स्यथ ता᳘न्त्संरु᳘ध्यैभि᳘श्च लोकै᳘रभिनिधास्या᳘मो यदु चेमां᳘ल्लोकान᳘ति चतुर्थ त᳘तः पु᳘नर्न स᳘ᳫं᳘हास्यन्त इ᳘ति॥
</details>

<details><summary>मूलम् - विस्वरम्</summary>

स हाग्निरुवाच- अहमुत्तरतः पर्येष्यामि, अथ यूयमित उपसंरोत्स्यथ । तान् संरुध्यैभिश्च लोकैरभिनिधास्यामः- यदुचेमाल्ँ लोकानति चतुर्थम् । ततः पुनर्न संहास्यन्त इति ॥ ११ ॥ 
</details>

<details><summary>सायणः</summary>

एवमुत्तरता ऽवस्थितानसुरान् जेतुमग्निरेवोपायं देवान् प्रत्युपदिशति- **स हे**ति । **इत** इत्यादि । ‘इतः’ अस्माद् वेदिलक्षणात् [^१_६९] स्थानात् 'उपसंरोत्स्यथ’ उपसंरुद्धान् प्रतिबन्धगतानसुरान् करिष्यथ । ’अथ’ अनन्तरमेव वयं ’एभिः’ पुरोवर्तिभिः पृथिव्यादिभिस्त्रिभिर्लोकैः ’अभिनिवास्यामः’ अभितः सर्वतो निरुद्धगतान् निहितान् करिष्यामः । यद्वा, अभितो नितरां क्षिप्तान् त्याजितान् करिष्यामः । इमान् लोकान् ’अति’ अतिक्रम्य यच्चतुर्थं लोकजातमस्ति, अस्माकमप्रत्यक्षम्, तेनापि त्याजितान् करिष्यामः [^२_७०] । ’ततः’ अनन्तरमसुराः पुनः ’न संहास्यन्ते’ सङ्गता न भविष्यन्ति । विशीर्णा बाधिता एव भवेयुरित्यर्थः । ”ओहाङ् गतौ”– (जु० आ० ७) इति धातुः ॥ ११ ॥ 
 
[^१_६९]: आर्यावर्तलक्षणादित्यर्थः स्यादैतिहासिकानां दृष्ट्येति ज्ञेयम् । 

[^२_७०]: ऐतिहासिकानां मतेनात्रार्थान्तरमूह्यम् । 
</details>

<details><summary>Eggeling</summary>

11. Agni said: 'I will go round to the northern side, and you will then shut them in from here [^egg_183]; and whilst shutting them in, we will put them down by these (three) worlds; and from what fourth world there is beyond these (three) they will not be able to rise again.'

[^egg_183]: 54:2 I.e. 'from the sacrificial ground,' Sāyaṇa. It seems doubtful to me whether it does not rather mean 'you will then shut them in, or block them up, within that place,' that is to say, north of the altar, where the utkara, or heap of rubbish, lies. The four worlds by which he puts down the enemies are represented by the loose soil which is dug up by the sphya being flung four separate times at the grass-bush lying on the altar (vedi), and which is then thrown on the utkara.
</details>


## १२


<details open><summary>विश्वास-प्रस्तुतिः</summary>

सो ऽग्नि᳘रुत्तरतः प᳘र्यैत्॥  
(द᳘) अ᳘थेम᳘ ऽइत᳘ ऽउपस᳘मरुन्धंस्ता᳘न्त्सᳫँ᳭ रु᳘ध्यैभि᳘श्च लोकै᳘रभिन्य᳘दधुर्य्यदु चेमाल्लोँकान᳘ति चतुर्थं त᳘तः पु᳘नर्न्न स᳘मजिहत त᳘देत᳘न्निदा᳘नेन य᳘त्स्तम्बयजुः॥
</details>

<details><summary>मूलम् - श्रीधरादि</summary>

सो ऽग्नि᳘रुत्तरतः प᳘र्यैत्॥  
(द᳘) अ᳘थेम᳘ ऽइत᳘ ऽउपस᳘मरुन्धंस्ता᳘न्त्सᳫँ᳭ रु᳘ध्यैभि᳘श्च लोकै᳘रभिन्य᳘दधुर्य्यदु चेमाल्लोँकान᳘ति चतुर्थं त᳘तः पु᳘नर्न्न स᳘मजिहत त᳘देत᳘न्निदा᳘नेन य᳘त्स्तम्बयजुः॥
</details>

<details><summary>मूलम् - Weber</summary>

सो ऽग्नि᳘रुत्तरतः प᳘र्यैत्॥  
अ᳘थेम᳘ इत᳘ उपस᳘मरुन्धंस्ता᳘न्त्संरु᳘ध्यैभि᳘श्च लोकै᳘रभिन्य᳘दधुर्य᳘दु चेमां᳘ल्लोकान᳘ति चतुर्थ त᳘तः पु᳘नर्न स᳘मजिहत त᳘देत᳘न्निदा᳘नेन य᳘त्स्तम्बयजुः॥
</details>

<details><summary>मूलम् - विस्वरम्</summary>

सो ऽग्निरुत्तरतः पर्यैत् । अथेम इत उपसमरुन्धन् । तान् संरुध्यैभिश्च लोकैरभिन्यदधुः- यदु चेमाल्ँ लोकानति चतुर्थम् । ततः पुनर्न समजिहत । तदेतन्निदानेन यत् स्तम्बयजुः ॥ १२ ॥ 
</details>

<details><summary>सायणः</summary>

इत्थमग्निनोक्तं वाक्यं श्रुत्वा तथैव तैर्देवैः कृतं श्रुतिरुपबध्नाति– **सो ऽग्निरि**ति । अग्निः ’उत्तरतः’ उत्तरस्यां दिशि ’पर्य्यैत्’ पर्य्यगच्छत् । अग्निवाक्ये हि चिकीर्षितार्थोपदेशनाद् भविष्यदर्थवाचिनो लृटः प्रयोगः । श्रुतिवाक्ये तु निर्वृत्तार्थप्रतिपादनाद् भूतानद्यतनवाचिनो लङः प्रयोग इत्येतावान् भेदः । (पा. सू. ३ । ३ । १३; ३ । २ । १११) । **तदेतदि**त्यादि । यदत्र स्तम्बयजुर्हरणं करिष्यते, एतत् ’निदानेन’ मूलकारणेन निरूप्यमाणं सद् देवैः कृतं ’तत्’ असुरनिरसनम् । अतो यज्ञविधातकासुरनिर्हरणार्थं स्तम्बयजुर्हरणमिति विधिरुन्नेयः ॥ १२ ॥ 
</details>

<details><summary>Eggeling</summary>

12. Agni thereupon went round to the northern side; and they (the other gods) shut them in from here; and whilst shutting them in, they put them down with these(three)worlds; and from what fourth world

there is beyond these (three) they did not rise again. Now this same (expulsion of the Asuras) is virtually the same act as the flinging away of the grass-bush [^egg_184].

[^egg_184]: 55:1 The ceremony called stambayajus (-haraṇam) consists in 'the throwing away of the grass-bush after cutting it by the (flinging of the) wooden sword, with the simultaneous reciting of Yajus-texts' [yajurmantrako darbhaḥ stambayajuḥ, tacca stambarūpaṁ sphyena bhittvotkaradeśe haret, Sāy., Taitt. S. I, 1, 9].
</details>


## १३


<details open><summary>विश्वास-प्रस्तुतिः</summary>

स᳘ यो ऽसा᳘वग्नी᳘दुत्तरतः᳘ पर्य्ये᳘ति॥  
(त्य) अग्नि᳘रे᳘वैष᳘ निदा᳘नेन ता᳘नध्वर्युरे᳘वेत᳘ ऽउपस᳘ᳫँ᳘ रुणद्धि ता᳘न्त्सᳫँ᳭ रु᳘ध्यैभि᳘श्च लोकै᳘रभिनिद᳘धाति य᳘दु चेमाल्ँ᳘लोकान᳘ति चतुर्थं त᳘तः पु᳘नर्न स᳘ञ्जिहते त᳘स्माद᳘प्येतर्ह्य᳘सुरा न स᳘ञ्जिहते ये᳘न᳘ ह्ये᳘वैनान्देवा᳘ ऽअवा᳘बाधन्त ते᳘नै᳘वैनान᳘प्येत᳘र्हि ब्राह्मणा᳘ यज्ञे᳘ ऽवबाधन्ते॥
</details>

<details><summary>मूलम् - श्रीधरादि</summary>

स᳘ यो ऽसा᳘वग्नी᳘दुत्तरतः᳘ पर्य्ये᳘ति॥  
(त्य) अग्नि᳘रे᳘वैष᳘ निदा᳘नेन ता᳘नध्वर्युरे᳘वेत᳘ ऽउपस᳘ᳫँ᳘ रुणद्धि ता᳘न्त्सᳫँ᳭ रु᳘ध्यैभि᳘श्च लोकै᳘रभिनिद᳘धाति य᳘दु चेमाल्ँ᳘लोकान᳘ति चतुर्थं त᳘तः पु᳘नर्न स᳘ञ्जिहते त᳘स्माद᳘प्येतर्ह्य᳘सुरा न स᳘ञ्जिहते ये᳘न᳘ ह्ये᳘वैनान्देवा᳘ ऽअवा᳘बाधन्त ते᳘नै᳘वैनान᳘प्येत᳘र्हि ब्राह्मणा᳘ यज्ञे᳘ ऽवबाधन्ते॥
</details>

<details><summary>मूलम् - Weber</summary>

सॗ यो ऽसा᳘वग्नी᳘दुत्तरतः᳘ प᳘र्ये᳘ति॥  
अग्नि᳘रेॗवैष᳘ निदा᳘नेन ता᳘नध्वर्यु᳘रेॗवेत᳘ उपसं᳘रुणद्धि ता᳘न्त्संरु᳘ध्यैभिश्च लोकै᳘रभिनिद᳘धाति य᳘दु चेमां᳘ल्लोकान᳘ति चतुर्थ त᳘तः पु᳘नर्न सं᳘जिहते त᳘स्माद᳘प्येतर्ह्य᳘सुरा न सं᳘जिहते ये᳘नॗ ह्येवैनान्देवा᳘ अवा᳘बाधन्त ते᳘नैॗवैनान᳘प्येत᳘र्हि ब्रह्मणा यज्ञे ऽवबाधन्ते॥
</details>

<details><summary>मूलम् - विस्वरम्</summary>

सः- यो ऽसावग्नीद् उत्तरतः पर्येति । अग्निरेवैष निदानेन । तानध्वर्युरेवेत उपसंरुणद्धि । तान् संरुध्यैभिश्च लोकैरभिनिदधाति- यदु चेमाल्ँ लोकानति चतुर्थम् । ततः पुनर्न सञ्जिहते । तस्मादप्येतर्ह्यसुरा न सञ्जिहते । येन ह्येवैनान् देवा अवाबाधन्त, तेनैवेनानप्येतर्हि ब्राह्मणा यज्ञे ऽवबाधन्ते ॥ १३ ॥ 
</details>

<details><summary>सायणः</summary>

**स यो ऽसावि**ति । स्तम्बयजुर्हरणसमये ’यो ऽसौ’ आग्नीध्रो वेदेरुत्तरतः परीत्य वर्तते । ‘एषः‘ ‘निदानेन’ मूलकारणेन निरूप्यमाणः सन् ‘अग्निरेव’ । यो ऽग्निः पुरा असुरान्निरोद्धुमुदक् पर्यैत्, तदात्मक एवाग्नीध्र इत्यर्थः । ननु तत्रोपसंरोधका देवाः तत्स्थानीय ऋत्विजां मध्ये कः ? इति तं दर्शयति- **तानध्वर्युरि**ति । येनोपायेन पुरा देवा असुरानवाधिषत तेनैवोपायेन यज्ञानुष्ठानसमये तद्विघातिनो ऽसुरा बाधितव्या इति निगमयति- **तस्मादि**ति ॥ १३ ॥ 
</details>

<details><summary>Eggeling</summary>

13. The Āgnīdhra goes round to the north, for he is virtually the same person as Agni himself. The Adhvaryu then shuts them in from here,; and whilst shutting them in, he puts them down by means of these (three) worlds; and from what fourth world there is beyond these (three) they do not rise again. Thus now also they do not rise again, for by the same means by which the gods kept them off, the priests now also keep them off during the sacrifice.
</details>


## १४


<details open><summary>विश्वास-प्रस्तुतिः</summary>

य᳘ उ ऽएव य᳘जमानायारातीय᳘ति॥  
य᳘श्चैनं द्वे᳘ष्टि त᳘मे᳘वैत᳘देभि᳘श्च लोकै᳘रभिनिद᳘धाति य᳘दु चेमाल्ँ᳘लोकान᳘ति चतुर्थᳫँ᳭ स वा᳘ ऽएभि᳘श्च लोकै᳘रभिनिद᳘धद्य᳘दु चेमाल्ँ᳘लोकान᳘ति चतुर्थ᳘मस्या᳘  ऽएव स᳘र्व्ँ वᳫ᳭ हरत्यस्या᳘ᳫँ᳘ हीमे स᳘र्व्वे लोकाः प्र᳘तिष्ठिताः किᳫँ᳭ हि ह᳘रेद्य᳘दन्त᳘रिक्षᳫँ᳭ हरामि दि᳘वᳫँ᳭ हरामी᳘ति ह᳘रेत्त᳘स्मादस्या᳘ ऽएव सव्ँ᳘ वᳫ᳭ हरति॥
</details>

<details><summary>मूलम् - श्रीधरादि</summary>

य᳘ उ ऽएव य᳘जमानायारातीय᳘ति॥  
य᳘श्चैनं द्वे᳘ष्टि त᳘मे᳘वैत᳘देभि᳘श्च लोकै᳘रभिनिद᳘धाति य᳘दु चेमाल्ँ᳘लोकान᳘ति चतुर्थᳫँ᳭ स वा᳘ ऽएभि᳘श्च लोकै᳘रभिनिद᳘धद्य᳘दु चेमाल्ँ᳘लोकान᳘ति चतुर्थ᳘मस्या᳘  ऽएव स᳘र्व्ँ वᳫ᳭ हरत्यस्या᳘ᳫँ᳘ हीमे स᳘र्व्वे लोकाः प्र᳘तिष्ठिताः किᳫँ᳭ हि ह᳘रेद्य᳘दन्त᳘रिक्षᳫँ᳭ हरामि दि᳘वᳫँ᳭ हरामी᳘ति ह᳘रेत्त᳘स्मादस्या᳘ ऽएव सव्ँ᳘ वᳫ᳭ हरति॥
</details>

<details><summary>मूलम् - Weber</summary>

य᳘ उ एव य᳘जमानायारातीय᳘ति॥  
य᳘श्चैनं द्वे᳘ष्टि त᳘मेॗवैत᳘देभि᳘श्च लोकै᳘रभिनिद᳘धाति य᳘दु चेमां᳘ल्लोकान᳘ति चतुर्थ᳘मस्या᳘ एव स᳘र्वᳫं हरत्यस्याॗᳫंॗ हीमे स᳘र्वे लोकाः प्र᳘तिष्ठिताः किᳫं हि ह᳘रद्य᳘दन्त᳘रिक्षᳫं हरामि दि᳘वᳫं हरामी᳘ति ह᳘रेत्त᳘स्मादस्या᳘ एव सर्वᳫं हरति॥
</details>

<details><summary>मूलम् - विस्वरम्</summary>

य उ एव यजमानायारातीयति, यश्चैनं द्वेष्टि; तमेवैतदेभिश्च लोकैरभिनिदधाति- यदु चेमाल्ँ लोकानति चतुर्थम् । स वा एभिश्च लोकैरभिनिदधद्- यदु चेमाल्ँ लोकानति चतुर्थम्, अस्या एव सर्वं हरति । अस्यां हीमे सर्वे लोकाः प्रतिष्ठिताः । किं हि हरेद्- यद्यन्तरिक्षं हरामि, दिवं हरामीति हरेत्; तस्मादस्या एव सर्वं हरति ॥ १४ ॥ 
</details>

<details><summary>सायणः</summary>

न केवलं स्तम्बयजुषो ऽसुरनिर्हरणं प्रयोजनम्, शत्रुनिर्हरणमपि तत्प्रयोजनमिति प्रतिपादयति-**य उ एवे**ति । ‘अरातीयति’ अरातिरिवाचरति ”उपमानादाचारे” (पा० सू० ३. १. १०)- इति क्यच् । यश्च ’एनं’ यजमानं साक्षादेव ’द्वेष्टि’ बाधते । ‘तम्’ उभयविधं शत्रुम् । अन्यत् पूर्ववत् । पृथिव्या एव सकाशात् स्तम्बयजुर्हरणं कर्तव्यम्, नान्तरिक्षादेरित्यभिप्रेत्याह- **स वा** इति । पृथिव्यादिभिस्त्रिभिर्लोकैस्तदतिरिक्तेन चान्येन चतुर्थेन लोकेनासुरान्निरस्यन् ’असौ’ अध्वर्युः ’अस्याः’ पृथिव्या एव सकाशात् ’सर्वं’ स्तम्बयजुर्हरति, नान्तरिक्षादेः । 'हि’ यस्मात् ’अस्याम्’ एव भूम्यां ’इमे’ अन्तरिक्षादयः, सर्वे लोकाः प्रतिष्ठिताः, तस्मात् स्तम्बयजुर्हरणस्य प्रथमपर्यायवद् द्वितीयादिपर्यायाणामपि पृथिव्या एव सकाशाद्धरणं युक्तमित्यर्थः । एतदेव व्यतिरेकमुखेनोपपादयति- **किं ही**ति । ‘यत्’ यदि ”अन्तरिक्षं हरामि” “दिवं हरामि”- इत्येवं स्तम्बयजुर्हरेत्, तदा ’किं’ नाम ’हरेत्’ ? अन्तरिक्षद्युलोकयोर्हर्तव्यस्य स्तम्बस्याभावान्न तत्र तद्धरणं सम्भवतीत्यर्थः । **तस्मादि**ति । प्रागुक्तनिगमनं स्तम्बयजुर्हरणार्थम् [^१_७१] ॥ १४ ॥ 

[^१_७१]: स्तम्बयजुर्हरणं हि प्रहरणादि पुरीषनिवपनान्तम् । इति का० श्रौ० २ । १५६ सूत्रे कर्कः ।
</details>

<details><summary>Eggeling</summary>

14. And whoever has evil designs upon the sacrificer and hates him, him he thereby puts down by means of these (three) worlds, and what fourth world there is beyond these. And in putting him down with these (three) worlds, and what fourth world there is beyond these, he flings everything away from this (earth), for on it all these worlds rest: for what would he fling away, if he were to fling (the grass-bush) away with the words, 'The air I throw away, the heaven I throw away!' therefore he flings everything away from this (earth) [^egg_185].

[^egg_185]: 55:2 This passage, in which the author seems to argue against some other ritualistic authority, is not quite clear to me. The Taitt. Br. has, 'from the atmosphere he drives him away (by the second throw), from the sky he drives him away (by the third throw).'
</details>


## १५


<details open><summary>विश्वास-प्रस्तुतिः</summary>

(त्य᳘) अ᳘थ तृ᳘णमन्तर्द्धा᳘य प्र᳘हरति॥  
ने᳘दने᳘न व्व᳘ज्रेण स᳘ᳫँ᳘ शितेन पृथिवी᳘ᳫं᳘ हिनसानी᳘ति त᳘स्मात्तृ᳘णमन्तर्द्धा᳘य प्र᳘हरति॥
</details>

<details><summary>मूलम् - श्रीधरादि</summary>

(त्य᳘) अ᳘थ तृ᳘णमन्तर्द्धा᳘य प्र᳘हरति॥  
ने᳘दने᳘न व्व᳘ज्रेण स᳘ᳫँ᳘ शितेन पृथिवी᳘ᳫं᳘ हिनसानी᳘ति त᳘स्मात्तृ᳘णमन्तर्द्धा᳘य प्र᳘हरति॥
</details>

<details><summary>मूलम् - Weber</summary>

अ᳘थ तृ᳘णमन्तर्धा᳘य प्र᳘हरति॥  
ने᳘दने᳘न व᳘ज्रेण सं᳘शितेन पृथिवी᳘ᳫं᳘ हिनसानी᳘ति त᳘स्मात्तृ᳘णमन्तर्धा᳘य प्र᳘हरति॥
</details>

<details><summary>मूलम् - विस्वरम्</summary>

अथ तृणमन्तर्द्धाय प्रहरति- नेदनेन वज्रेण संशितेन पृथिवीं हिनसानीति । तस्मात्तृणमन्तर्द्धाय प्रहरति ॥ १५ ॥ 
</details>

<details><summary>सायणः</summary>

तृणान्तर्द्धानविशिष्टं स्फ्येन प्रहरणं विधत्ते [^१_७१]- **अथे**ति । तृणान्तर्द्धानस्य प्रयोजनमाह- **न हिनसानी**ति । तृणानन्तर्द्धाने हि तीक्ष्णेन स्फ्य-रूपापन्नेन वज्रेण पृथिवी हिंसिता स्यात्, तद्धिंसानिवृत्तये प्रहरणसमये तृणमन्तर्द्धाय तस्योपरि [^२_७१] प्रहर्त्तव्यमित्यर्थः ॥ १५ ॥

[^१_७१]: ”वेद्यां तृणं निदधात्युदक्पृथिव्यै वर्मासीति” (श्रौ० सू० २. १५७)

[^२_७१]: ”प्रहरणं च वेद्यां तृणे अन्तर्हित इति सूत्रितत्वात् । इतरथा हि तृणे प्रहरतीत्येवमवक्ष्यत् । अथ पुनरन्तर्धानवचनात्तादर्थ्यमेव तृणस्य न प्रहरणाधिकरणता । तृण एव प्रहरणमिति सम्प्रदायः” इति का० श्रौ० २ । १५८ सूत्रे कर्कः । 
</details>

<details><summary>Eggeling</summary>

15. Thereupon, after putting the grass-bush between [^egg_186], he flings (the wooden sword at it). 'Lest I

[^egg_186]: 55:3 That is, between himself, or the wooden sword, and the altar. According to Katy. II, 6, 15, he lays the grass-bush down on the  altar with its top pointing northwards, with the text: 'The armour of the earth art thou!'

should injure the earth with this sharp thunderbolt!' thus (he thinks, and) for that reason he flings after putting the grass-bush between.
</details>


## १६


<details open><summary>विश्वास-प्रस्तुतिः</summary>

स प्र᳘हरति॥  
पृ᳘थिवि देवयजन्यो᳘षध्यास्ते मू᳘लं मा᳘हिᳫँ᳭ सिषमित्यु᳘त्तरमूलामिव वा᳘ ऽएनामेत᳘त्करोत्याद᳘दानस्ता᳘मेत᳘दाहौ᳘षधीनां ते मू᳘लानि मा᳘हिᳫँ᳭ सिषमि᳘ति व्व्रजं᳘ गच्छ गोष्ठा᳘नमि᳘त्यभिनिधास्य᳘न्ने᳘वैतद᳘नपक्रमि कुरुते तद्ध्य᳘नपक्रमि य᳘द्व्र᳘जे ऽन्तस्त᳘स्मादाह व्व्रजं᳘ गच्छ गोष्ठा᳘नमि᳘ति व्व᳘र्षतु ते द्यौरि᳘ति य᳘त्र वा᳘ ऽअस्यै ख᳘नन्तः क्रूरीकुर्व्व᳘न्त्यपघ्न᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः स᳘न्दधाति त᳘स्मादाह व्व᳘र्षतु ते द्यौरि᳘ति बधान᳘ देवसवितः परम᳘स्यां पृथिव्यामि᳘ति देव᳘मे᳘वैत᳘त्सविता᳘रमाहान्धेत᳘मसि बधाने᳘ति यदा᳘ह परम᳘स्यां पृथिव्यामि᳘ति शते᳘न पा᳘शैरि᳘त्यमु᳘चे त᳘दाह᳘ यो ऽस्मान्द्वे᳘ष्टि य᳘ञ्च व्वयं᳘ द्विष्मस्तम᳘तो मा᳘ मौगि᳘ति य᳘दि᳘ नाभिच᳘रेद्य᳘द्यु ऽअभिच᳘रेदमुम᳘तो मा᳘ मौगि᳘ति ब्रूयात्॥
</details>

<details><summary>मूलम् - श्रीधरादि</summary>

स प्र᳘हरति॥  
पृ᳘थिवि देवयजन्यो᳘षध्यास्ते मू᳘लं मा᳘हिᳫँ᳭ सिषमित्यु᳘त्तरमूलामिव वा᳘ ऽएनामेत᳘त्करोत्याद᳘दानस्ता᳘मेत᳘दाहौ᳘षधीनां ते मू᳘लानि मा᳘हिᳫँ᳭ सिषमि᳘ति व्व्रजं᳘ गच्छ गोष्ठा᳘नमि᳘त्यभिनिधास्य᳘न्ने᳘वैतद᳘नपक्रमि कुरुते तद्ध्य᳘नपक्रमि य᳘द्व्र᳘जे ऽन्तस्त᳘स्मादाह व्व्रजं᳘ गच्छ गोष्ठा᳘नमि᳘ति व्व᳘र्षतु ते द्यौरि᳘ति य᳘त्र वा᳘ ऽअस्यै ख᳘नन्तः क्रूरीकुर्व्व᳘न्त्यपघ्न᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः स᳘न्दधाति त᳘स्मादाह व्व᳘र्षतु ते द्यौरि᳘ति बधान᳘ देवसवितः परम᳘स्यां पृथिव्यामि᳘ति देव᳘मे᳘वैत᳘त्सविता᳘रमाहान्धेत᳘मसि बधाने᳘ति यदा᳘ह परम᳘स्यां पृथिव्यामि᳘ति शते᳘न पा᳘शैरि᳘त्यमु᳘चे त᳘दाह᳘ यो ऽस्मान्द्वे᳘ष्टि य᳘ञ्च व्वयं᳘ द्विष्मस्तम᳘तो मा᳘ मौगि᳘ति य᳘दि᳘ नाभिच᳘रेद्य᳘द्यु ऽअभिच᳘रेदमुम᳘तो मा᳘ मौगि᳘ति ब्रूयात्॥
</details>

<details><summary>मूलम् - Weber</summary>

स प्र᳘हरति॥  
पृ᳘थिवि देवयजन्यो᳘षध्यास्ते मू᳘लम् मा᳘ हिंसिषमित्यु᳘त्तरमूलामिव वा᳘ एनामेत᳘त्करोत्याद᳘दानस्ता᳘मेत᳘दाहौ᳘षधीनां ते मू᳘लानि मा᳘ हिंसिषमि᳘ति व्रजं᳘ गछ गोष्ठा᳘नमि᳘त्यभिनिधास्य᳘न्नेॗवैतद᳘नपक्रमि कुरुते तद्ध्य᳘नपक्रमि य᳘द्व्रॗजे ऽन्तस्त᳘स्मादाह व्रजं᳘ गछ गोष्ठा᳘नमि᳘ति व᳘र्षतु ते द्यौरि᳘ति य᳘त्र वा᳘ अस्यै ख᳘नन्तः क्रूरीकुर्व᳘न्त्यपघ्न᳘न्ति [^wbr_1] शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः सं᳘दधाति त᳘स्मादाह व᳘र्षतु ते द्यौरि᳘ति बधान᳘ देव सवितः परम᳘स्याम् पृथिव्यामि᳘ति देव᳘मेॗवैत᳘त्सविता᳘रमाहान्धे त᳘मसि बधाने᳘ति यदा᳘ह परम᳘स्याम् पृथिव्यामि᳘ति षते᳘न पा᳘शैरि᳘त्यमु᳘चे त᳘दाहॗ यो ऽस्मान्द्वे᳘ष्टि यं᳘ च वयं᳘ द्विष्मस्तम᳘तो मा᳘ मौगि᳘ति य᳘दिॗ नाभिच᳘रेद्य᳘द्यु अभिच᳘रेदमुम᳘तो मा᳘ मौगि᳘ति ब्रूयात्॥  

[^wbr_1]: क्रूरं कु॰ Sây.
</details>

<details><summary>मूलम् - विस्वरम्</summary>

स प्रहरति- **”पृथिवि देवयजन्योषध्यास्ते मूलं मा हि ᳫं सिषम्”**- (१ अ. २५ मं.) इति । उत्तरमूलामिव वा एनामेतत्करोत्याददानः । तामेतदाह- ओषधीनां ते मूलानि मा हिंसिषमिति । **”व्रजं गच्छ गोष्ठानम्”**- (१ अ. २५ मं.) इति । अभिनिधास्यन्नेवैतदनपक्रमि कुरुते । तद्ध्यनपक्रमि यद् व्रजे ऽन्तः । तस्मादाह- व्रजं गच्छ गोष्ठानमिति । **”वर्षतु ते द्यौः”**- (१ अ. २५ मं.) इति । यत्र वा अस्यै खनन्तः क्रूरीकुर्वन्ति- अपघ्नन्ति । शान्तिरापः, तदद्भिः शान्त्या शमयति, तदद्भिः सन्दधाति । तस्मादाह- वर्षतु ते द्यौरिति । **"बधान देव सवितः परमस्यां पृथिव्याम्”**- (१ अ. २५ मं.) इति । देवमेवैतत्सवितारमाह । अन्धे तमसि बधानेति- यदाह- परमस्यां पृथिव्यामिति । **”शतेन पाशैः”**- (१ अ. २५ मं.) इति । अमुचे- तदाह- **”यो ऽस्मान् द्वेष्टि यञ्च वयं द्विष्मस्तमतो मा मौक्"**- (१ अ. २५ मं.) इति, यदि नाभिचरेद् । यद्यु अभिचरेद् अमुमतो मा मौगिति ब्रूयात् ॥ १६ ॥ 
</details>

<details><summary>सायणः</summary>

विहितं प्रहरणमनूद्य मन्त्रं विधत्ते [^१_७२]- स प्रहरतीति । ओषध्य?? इति मन्त्रभागं व्याचष्टे- **उत्तरमूलामि**ति । स्फ्यमाददानो ऽध्वर्युः ’एनां’ पृथिवीम् ’उत्तरमूलाम्’ उपरिभागावस्थितमूलयुक्तामिव खल्वेतत् करोति । अत उत्तरमूलत्वेन प्रहरणात्तद्धिंसाशंकायां तदभावो ऽनेन प्रार्थ्यत इत्यर्थः । मन्त्रगतौषधिशब्दस्य जात्यभिप्रायेणैकवचनान्तता (पा. सू. १ । २ । ५८) इत्यभिप्रेत्य व्याचष्टे- **ओषधीनामि**ति । प्रहरणनिष्पन्नस्य सतृणस्य पांसोरादानमन्त्रमनूद्य व्याचष्टे- **व्रजं गच्छे**ति । ‘अभिनिधास्यन्’ अभितो निक्षेप्स्यन् खल्वध्वर्युः ’एतत्’ असुरजातम् 'अनपक्रमि’ अपक्रमणरहितमितस्ततो गमनरहितं कुरुते । तत् खल्वनपक्रमि यत् 'व्रजे’ गोष्ठे ऽन्तर्निरुध्यते, अतो ऽस्य मन्त्रप्रयोगस्यापक्रमणाभावः प्रयोजनमित्यर्थः । 

वेदिप्रेक्षणमन्त्रमनूद्य तात्पर्यमाह- **वर्षत्वि**ति । 'अस्यै’ षष्ठ्यर्थे चतुर्थी (पा. सू. २ । ३ । ६२ । वा १५०९)। ‘अस्याः’ पृथिव्याः सम्बन्धिनि ’यत्र’ स्थाने वेद्यर्थं खनन्तः ’क्रूरं’ निष्ठुरं कुर्वन्ति; तेन च तां पृथिवीम् ’अपघ्नन्ति’ हिंसन्ति; अतः खननजनितां हिंसामनेन मन्त्रप्रयोगेण शान्तिरूपाभिरेवाद्भिः पुनः प्रशमय्य सन्दधातीत्यर्थः । व्रजं गच्छेत्यादिमन्त्राणां कात्यायनः स्पष्टं विनियोगमसूत्रयत्- ”व्रजं गच्छेति पुरीषमादत्ते” “वर्षतु त इति वेदिं प्रेक्षते” “बधानेत्युत्करोति” (श्रौ० सू० २. १५९ - १६० - १६१)- इति । उत्करे निधानमन्त्रस्याभिप्रायमाविष्करोति- **देवमेवैतदि**त्यादिना । ”परमस्यां पृथिव्याम्”- इत्यस्य व्याख्यानम्- अन्धे **तमसी**ति । सर्वप्रकाशरहिते ऽतिशयिते तमसि यस्मिन् बद्धो न पुनरावर्तते, तादृशे स्थान इत्यर्थः । **‘अमुचे’**- इति, अमोचनायेत्यर्थः । न हि शतसङ्ख्याकैः पाशैर्बद्धः स्वात्मानं मोचयितुमीष्ट इत्यभिप्रायः ॥ 
अभिचरतः प्रयोगे विशेषमाह- **यद्यु** इति । अनभिचरतः प्रयोगे मन्त्रगतस्तमिति यः शब्दः, तस्य स्थाने ’अभिचरतः’ यजमानस्य, शत्रुनाम द्वितीयया निर्द्दिश्य मन्त्रः प्रयोक्तव्य इत्यर्थः ॥ १६ ॥ 

[^१_७२]: ”पृथिवि देवयजनीति तृणे ऽन्तर्हिते प्रहरति” (श्रौ० सू० २. १५८.) 
</details>

<details><summary>Eggeling</summary>

16. He flings it, with the text (Vāj. S. I, 25): 'O earth, that affordest the place for making offerings to the gods! may I not injure the root of thy plant!' He thereby makes her, as it were, with roots remaining in her [^egg_187]. Whilst he takes up (the earth dug up by the sword), he thus addresses her: 'May I not injure the roots of thy plants!'--And in further saying, 'Go to the fold, the abode of the cows!' when he is about to throw it away (on the heap of rubbish), he causes it not to forsake him; for that which is within the fold [^egg_188] does not forsake him: for that reason he says, 'Go to the fold, the abode of the cows!' He further says (whilst looking at the hole in the ground): 'May the sky rain on thee!' Wherever, in digging into her, they wound and injure her--water being (a means of) expiation--that he thereby expiates by the water which is (a means of) expiation; that he thereby makes good by means of the water: that is the reason why he says: 'May the sky rain on thee!'--'Tie him down, O divine Savitr̥, to the furthest end of the earth!' he says (whilst throwing on the heap of rubbish the soil dug up); he thus

[^egg_187]: 56:1 Sāyaṇa explains it by uttaramūlām iva karoti; 'pr̥thivīm uparibhāgāvasthitamūlayuktām ivā' (? 'with the roots remaining in its (the earth's) upper part, or surface'). Cf. also Sāy. on Taitt. S. I, 1, 9 (p. 155).

[^egg_188]: 56:2 The Taitt. Br. (III, 2, 9, 3) identifies the fold (pen, stable) with the metres (? which enclose the altar in the shape of the first set of lines), cf. Śat. Br. I, 2, 5, 6 seq. This identification rests on the double meaning of go (in gosthānam) as 'cow' and 'metre.'

says to the divine Savitr̥: 'Tie him down to blind darkness!' when he says 'to the furthest end of the earth,'--'With a hundred fetters!' by this he means to say, 'so that he cannot free himself.'--'Him who hates us and whom we hate, do not release from there!' Whether or not he wishes to exorcise, let him say: 'So and so . . . do not release from there!'
</details>


## १७


<details open><summary>विश्वास-प्रस्तुतिः</summary>

(द᳘) अ᳘थ द्विती᳘यं प्र᳘हरति॥  
(त्य᳘) अ᳘पार᳘रुं पृथिव्यै᳘ देवय᳘जनाद्वध्यासमि᳘त्यर᳘रुर्ह वै ना᳘मासुररक्षस᳘मास तं᳘ देवा᳘ ऽअस्या ऽअ᳘पाघ्नत त᳘थो ऽए᳘वैनमेत᳘दे᳘षो ऽस्या ऽअ᳘पहते व्व्रजं᳘ गच्छ गोष्ठा᳘नं व्व᳘र्षतु ते द्यौ᳘र्बधान᳘ देव सवितः परम᳘स्यां पृथिव्या᳘ᳫं᳘शते᳘न पा᳘शै᳘र्य्यो ऽस्मान्द्वे᳘ष्टि य᳘ञ्च व्वयं᳘ द्विष्मस्तम᳘तो मा᳘ मौगि᳘ति॥
</details>

<details><summary>मूलम् - श्रीधरादि</summary>

(द᳘) अ᳘थ द्विती᳘यं प्र᳘हरति॥  
(त्य᳘) अ᳘पार᳘रुं पृथिव्यै᳘ देवय᳘जनाद्वध्यासमि᳘त्यर᳘रुर्ह वै ना᳘मासुररक्षस᳘मास तं᳘ देवा᳘ ऽअस्या ऽअ᳘पाघ्नत त᳘थो ऽए᳘वैनमेत᳘दे᳘षो ऽस्या ऽअ᳘पहते व्व्रजं᳘ गच्छ गोष्ठा᳘नं व्व᳘र्षतु ते द्यौ᳘र्बधान᳘ देव सवितः परम᳘स्यां पृथिव्या᳘ᳫं᳘शते᳘न पा᳘शै᳘र्य्यो ऽस्मान्द्वे᳘ष्टि य᳘ञ्च व्वयं᳘ द्विष्मस्तम᳘तो मा᳘ मौगि᳘ति॥
</details>

<details><summary>मूलम् - Weber</summary>

अ᳘थ द्विती᳘यम् प्र᳘हरति॥  
अ᳘पार᳘रुम् पृथिव्यै᳘ देवय᳘जनाद्बध्यासमि᳘त्यर᳘रुर्ह वै ना᳘मासुररक्षस᳘मास तं᳘ देवा᳘ अस्या अ᳘पाघ्नन्त त᳘थो एॗवैनमेत᳘देॗषो ऽस्या अ᳘पहते व्रजं᳘ गछ गोष्ठानं व᳘र्षतु ते द्यौ᳘र्बधान᳘ देव सवितः परम᳘स्याम् पृथिव्यां᳘ शते᳘न पा᳘शैॗर्यो ऽस्मान्द्वे᳘ष्टि यं᳘ च वयं᳘ द्विष्मस्तम᳘तो मा᳘ मौगि᳘ति॥
</details>

<details><summary>मूलम् - विस्वरम्</summary>

अथ द्वितीयं प्रहरति- **”अपाररुं पृथिव्यै देवयजनाद् वध्यासम्”**- (१ अ. २६ मं.) इति । अररुर्ह वै नामासुररक्षसमास । तं देवा अस्या अपाघ्नत । तथो एवैनमेतदेषो ऽस्या अपहते । **”व्रजं गच्छ गोष्ठानं वर्षतु ते द्यौर्नधान देव सवितः परमस्यां पृथिव्यां शतेन पाशैर्यो ऽस्मान् द्वेष्टि यञ्च वयं द्विष्मस्तमतो मा मौक्”**- (१ अ. २६ मं.) इति ॥ १७ ॥ 
</details>

<details><summary>सायणः</summary>

एवं स्तम्बयजुर्हरणस्य प्रथमपर्यायमभिधाय द्वितीयपर्यायार्थं प्रहरणादिकं समन्त्रकं विधत्ते [^१_७३]- **अथे**ति । मन्त्रप्रतिपादितमररुवधप्रार्थनमुपपादयति- **अररुर्हे**ति । ‘अररुः’ नामासुररक्षसम्, सुराणां विरोधि रक्षो बभूव । ‘रक्षः‘– शब्दात् ”अनसन्तात्”- (पा. सू. ५. ४. १०३.)- इत्यकारः समासान्तः । देववदेवेदानीन्तनो ऽध्वर्युरप्यपाररुमित्यनेन मन्त्रेण पृथिव्याः सकाशादपहन्ति । व्रजं गच्छेत्यादिकस्य सर्वस्य द्वितीयपर्याये प्रयोज्यस्यापि प्रागुक्त एवार्थः इत्यभिप्रेत्यानुवदति- **व्रजं गच्छे**ति ॥ १७ ॥ 

[^१_७३]: ”अपाररुमिति द्वितीयं प्रहरणादि” (श्रौ० सू० २. १६३) ।
</details>

<details><summary>Eggeling</summary>

17. He then throws (the wooden sword) a second time, with the text (Vāj. S. I, 26): 'May I drive Araru away from the earth, the place of offerings!' Araru [^egg_189], namely, was an Asura and Rakshas. Him the gods drove away from this (earth), and in the same way he (the Adhvaryu) thereby drives him away from this (earth). He adds (whilst repeating the several corresponding acts): 'Go to the fold, the abode of the cows! May the sky rain on thee! Tie him down, O divine Savitr̥, to the furthest end of the earth, with a hundred fetters, him who hates us and whom we hate, do not release him from there!'

[^egg_189]: 57:1 Of this demon we have no further particulars except that in Rig-veda X, 99, 10, he is said to have four feet; see also Taitt. Br. III, 2, 9, 4 seq. Perhaps there is some connection between Araru and the Arurmaghas in Ait. Br. VII, 28, and the Arunmukhas in Kaushīt. Up. 3, 1; both of them enemies of Indra. Cf. M. Haug's and Max Müller's translations of these works; and Weber, Ind. Stud. I, 411.
</details>


## १८


<details open><summary>विश्वास-प्रस्तुतिः</summary>

त᳘मग्नी᳘दभिनि᳘दधाति॥  
(त्य᳘) अ᳘ररो दि᳘वं मा᳘ पप्त इ᳘ति य᳘त्र वै᳘ देवा᳘ ऽअर᳘रुमसुररक्षस᳘मपा᳘घ्नत स दि᳘वमपिपतिषत्त᳘मग्नि᳘रभि᳘न्य᳘दधाद᳘ररो दि᳘वं मा᳘ पप्त इ᳘ति स न दि᳘वमपत्त᳘थो ऽए᳘वैनमेत᳘दध्वर्यु᳘रे᳘वास्मा᳘ल्लोका᳘दन्तरे᳘ति दिवो᳘ ऽध्यग्नीत्त᳘स्मादेवं᳘ करोति॥
</details>

<details><summary>मूलम् - श्रीधरादि</summary>

त᳘मग्नी᳘दभिनि᳘दधाति॥  
(त्य᳘) अ᳘ररो दि᳘वं मा᳘ पप्त इ᳘ति य᳘त्र वै᳘ देवा᳘ ऽअर᳘रुमसुररक्षस᳘मपा᳘घ्नत स दि᳘वमपिपतिषत्त᳘मग्नि᳘रभि᳘न्य᳘दधाद᳘ररो दि᳘वं मा᳘ पप्त इ᳘ति स न दि᳘वमपत्त᳘थो ऽए᳘वैनमेत᳘दध्वर्यु᳘रे᳘वास्मा᳘ल्लोका᳘दन्तरे᳘ति दिवो᳘ ऽध्यग्नीत्त᳘स्मादेवं᳘ करोति॥
</details>

<details><summary>मूलम् - Weber</summary>

त᳘मग्नी᳘दभिनिदधाति॥  
अ᳘ररो दि᳘वम् मा᳘ पप्त इ᳘ति य᳘त्र वै᳘ देवा᳘ अर᳘रुमसुररक्षस᳘मपा᳘घ्नत स दि᳘वमपिपतिषत्त᳘मग्नि᳘रभिन्य᳘दधाद᳘ररो दि᳘वम् मा᳘ पप्त इ᳘ति स न दि᳘वमपत्त᳘थो एॗवैनमेत᳘दध्वर्यु᳘रेॗवास्माल्लोका᳘दन्तरे᳘ति दिवो᳘ ऽध्यग्नीत्त᳘स्मादेवं᳘ करोति॥
</details>

<details><summary>मूलम् - विस्वरम्</summary>

तमग्नीदभिनिदधाति- अररो ! दिवं मा पप्त इति । यत्र वै देवा अररुमसुररक्षसमपाघ्नत, स दिवमपिपतिषत् । तमग्निरभिन्यदधात्- अररो ! दिवं मा पप्त इति । स न दिवमपतत् । तथो एवैनमेतदध्वर्युरेवास्माल्लोकादन्तरेति । दिवो ऽध्यग्नीत्- तस्मादेवं करोति ॥ १८ ॥ 
</details>

<details><summary>सायणः</summary>

उत्करे न्युप्तस्य स्तम्बयजुषो ऽभिधानं समन्त्रकं विधत्ते [^१_७३]- त**मि**ति । ‘अभिनिदधाति’ उपरि हस्तनिधानेनाधस्तात् क्षिपतीत्यर्थः । ‘मा पप्तः’ (पा. सू. १ वा० प. ८४५) इति पतनाभावप्रार्थनं समर्थयितुं पुरावृत्तमुदाहरति- **यत्र वा** इति । **स दिवमि**ति । ’सः’ देवैरपहतो ऽररुः ’अपिपतिषत्’ दिवं पतितुं गन्तुमैच्छत् । ‘तं’ तथाविधं पिपतिषुमररुम्, उत्तरतः परिगतः 'अग्निः’ अभिन्यदधात् उपरि हस्तनिधानेनाधस्तात् प्रेरितवान् । किं ब्रुवन् ? हे अररो ! ’दिवं’ द्युलोकं ’मा पप्तः’ मा प्राप्नुहीति । ”पत्लृ गतौ”- (भ्वा० प० ८७०) इत्यस्माल्लुङि लृदित्वादङ्, (पा. सू. ३ । १ । ५५) ”पतः पुम्” (पा० सू० ७. ४. १९) इति पुमागमः । एवमग्निनाभिनिधाने कृते सति सो ऽररुर्दिवं न प्राप्नोत् । तद्वदेवेदानीमप्यध्वर्युः स्तम्बयजुर्हरन् ’अस्माद्’ भूलोकात् ’एनम्’ अररुम् ’अन्तरेति’ अन्तरितं व्यवहितं करोति । आग्नीध्रश्चैतन्मन्त्रकरणकेनोत्कराभिनिधानेन ’दिवः’ अन्तरिक्षात्तमसुरमन्तरितं करोतीत्यर्थः ॥ १८॥ 
 
[^१_७३]: ”अभिन्यस्यत्यग्नीदुत्करमररो दिवमिति” श्रौ० सू० २. १६४ उत्करश्च-”प्रहृतप्रदेशादुद्धृतस्तृणधूल्यादिराशिरुत्करः” इति । 
</details>

<details><summary>Eggeling</summary>

18. The Āgnīdhra presses it down (on the heap of rubbish), with the text (Vāj. S. I, 26): 'O Araru! thou shalt not fly up to heaven!' For when the gods drove away Araru, the Asura-Rakshas, he wished to fly up to heaven. Agni pressed him down, saying, 'O Araru, thou shalt not fly up to heaven!' and he did not fly up to heaven. In the same way the

 Adhvaryu thereby cuts him off from this world, and the Āgnīdhra from the side of heaven. That is the reason why he does this.
</details>


## १९


<details open><summary>विश्वास-प्रस्तुतिः</summary>

(त्य᳘) अ᳘थ तृती᳘यं प्र᳘हरति॥  
द्रप्स᳘स्ते द्यां मा᳘ स्कन्नि᳘त्ययं वा᳘अस्यै᳘ द्रप्सो य᳘मस्या इमᳫँ᳭ र᳘सं प्रजा᳘ उपजी᳘वन्त्येष᳘ ते दि᳘वं मा᳘ पप्तदि᳘त्ये᳘वैत᳘दाह व्व्रजं᳘ गच्छ गोष्ठा᳘नं व्व᳘र्षतु ते द्यौ᳘र्बधान᳘ देव सवितः परम᳘स्यां पृथिव्या᳘ᳫं᳘ शते᳘न पा᳘शै᳘र्यो ऽस्मान्द्वे᳘ष्टि यं᳘ च व्वयं᳘ द्विष्मस्तम᳘तो मा᳘ मौगि᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘थ तृती᳘यं प्र᳘हरति॥  
द्रप्स᳘स्ते द्यां मा᳘ स्कन्नि᳘त्ययं वा᳘अस्यै᳘ द्रप्सो य᳘मस्या इमᳫँ᳭ र᳘सं प्रजा᳘ उपजी᳘वन्त्येष᳘ ते दि᳘वं मा᳘ पप्तदि᳘त्ये᳘वैत᳘दाह व्व्रजं᳘ गच्छ गोष्ठा᳘नं व्व᳘र्षतु ते द्यौ᳘र्बधान᳘ देव सवितः परम᳘स्यां पृथिव्या᳘ᳫं᳘ शते᳘न पा᳘शै᳘र्यो ऽस्मान्द्वे᳘ष्टि यं᳘ च व्वयं᳘ द्विष्मस्तम᳘तो मा᳘ मौगि᳘ति॥
</details>

<details><summary>मूलम् - Weber</summary>

अ᳘थ तृती᳘यम् प्र᳘हरति॥  
द्रप्स᳘स्ते द्याम् मा᳘ स्कन्नि᳘त्ययं वा᳘अस्यै द्रप्सो य᳘मस्या इमं र᳘स प्रजा᳘ उपजी᳘वन्त्येष᳘ ते दि᳘वम् मा᳘ पप्तदि᳘त्येॗवैत᳘दाह व्रजं᳘ गछ गो … मौगि᳘ति॥
</details>

<details><summary>मूलम् - विस्वरम्</summary>

अथ तृतीयं प्रहरति- द्रप्सस्ते द्यां मा स्कन्निति । अयं वा अस्यै द्रप्सः- यमस्या इमं रसं प्रजा उपजीवन्ति । एष ते दिवं मा पप्तदित्येवैतदाह- **”व्रजं गच्छ गोष्ठानं वर्षतु ते द्यौर्बधान देव सवितः परमस्यां पृथिव्या ँ शतेन पाशैर्यो ऽस्मान् द्वेष्टि यं च वयं द्विष्मस्तमतो मा मौक्”**- (१ अ. २६ मं.) इति ॥ १९॥ 
</details>

<details><summary>सायणः</summary>

अथ तृतीयपर्यायं विधत्ते [^१_७४]- अथेति । मन्त्रं व्याचष्ट- **अयं वा** इति । ’अस्याः’ पृथिव्याः सम्बन्धिनं ’यमिमं’ मधुरादिरसं सर्वाः प्रजा उपजीवन्ति, अयं खल्वस्याः पृथिव्याः ’द्रप्सः’ । तथा च हे पृथिवि ! ’ते’ त्वदीयः ’एषः’ रसः ’दिवं’ द्युलोकं ’मा पप्तत्’ मा पतत्विति ’इमम्’ अर्थम् ’एषः’ मन्त्रो ब्रूत इत्यर्थः । अस्मिन् तृतीये ऽपि पर्याये व्रजं गच्छेत्यादिकं सर्वं पूर्ववत् प्रयोक्तव्यमित्यभिप्रेत्य तत्पठति- **व्रजमि**ति ॥ १९॥ 
[^१_७४]: ”द्वप्सस्त इति तृतीयम्” (श्रौ० सू० २. १६५) ।
</details>

<details><summary>Eggeling</summary>

19. He then throws (the wooden sword) a third time, with the text (Vāj. S. I, 26): 'Let thy drop not spring up to the sky!' Her (the earth's) drop no doubt is that moisture of hers upon which the creatures subsist. 'Let this thine (moisture) not fly away to the sky!' he thereby says.--He adds (whilst again repeating the several acts): 'Go to the fold, the abode of the cows! May the sky rain on thee! Tie him down, O divine Savitr̥, to the furthest end of the earth, with a hundred fetters, him who hates us and whom we hate, do not release him from there!'
</details>


## २०


<details open><summary>विश्वास-प्रस्तुतिः</summary>

स वै त्रिर्य᳘जुषा हरति॥  
त्र᳘यो वा᳘ ऽइमे᳘ लोका᳘ ऽएभि᳘रे᳘वैनमेत᳘ल्लोकै᳘रभिनि᳘दधात्यद्धा वै तद्य᳘दिमे᳘ लोका᳘ ऽअ᳘द्धो तद्यद्य᳘जुस्त᳘स्मात्त्रिर्य᳘जुषा हरति॥
</details>

<details><summary>मूलम् - श्रीधरादि</summary>

स वै त्रिर्य᳘जुषा हरति॥  
त्र᳘यो वा᳘ ऽइमे᳘ लोका᳘ ऽएभि᳘रे᳘वैनमेत᳘ल्लोकै᳘रभिनि᳘दधात्यद्धा वै तद्य᳘दिमे᳘ लोका᳘ ऽअ᳘द्धो तद्यद्य᳘जुस्त᳘स्मात्त्रिर्य᳘जुषा हरति॥
</details>

<details><summary>मूलम् - Weber</summary>

स वै त्रिर्य᳘जुषा हरति॥  
त्र᳘यो वा᳘ इमे᳘ लोका᳘ एभि᳘रेॗवैनमे त᳘ल्लोकै᳘रभिनि᳘दधात्यद्धा वै तद्य᳘दिमे᳘ लोका᳘ अॗद्धो तद्यद्य᳘जुस्त᳘स्मात्त्रिर्य᳘जुषा हरति॥
</details>

<details><summary>मूलम् - विस्वरम्</summary>

स वै त्रिर्यजुषा हरति । त्रयो वा इमे लोकाः । एभिरेवैनमेतल्लोकैरभिनिदधाति । अद्धा वै तद्- यदि लोकाः, अद्धो तद- यद्यजुः; तस्मात् त्रिर्यजुषा हरति ॥ २० ॥ 
</details>

<details><summary>सायणः</summary>

उक्तं समन्त्रकं त्रिर्हरणमनूद्य प्रशंसति- **स वा** इति । ‘इमे पृथिव्यादयः प्रसिद्धास्त्रयो लोकाः । तथा च त्रिष्कृत्वो हरणेन ’एभिः’ त्रिभिरेव लोकैः ’एनम्’ अररुम् ’अभिनिदधाति’ अभितो निक्षिपति, बाधत [^१_७४] इति यावत् । यजुमन्त्रेण हरणस्य लोकत्रयस्य च साम्यमाह- **अद्धा वा** इति । ‘इमे’ पृथिव्यादयः ’लोकाः’ इति यत्, तत् ’अद्धा वै’ प्रत्यक्षमेव खलु यदेतद्धरणसाधनं यजुः, तदपि ’अद्धो’ अद्धैव प्रत्यक्षमेव; अनुष्ठेयार्थस्य साक्षात् प्रतिपादकत्वात् । अतो यजुषो लोकानां च प्रत्यक्षत्वसाम्यात्, त्रिवारं यजुषा हरणेन लोकत्रयादेवास्याररोर्बाधो युक्त इति निगमयति- **तस्मादि**ति ॥ २० ॥ 

[^१_७४]: ’प्रतिबाधते’ -इति पा० । 
</details>

<details><summary>Eggeling</summary>

20. Three times he throws it, with the sacrificial formula (Yajus); for three are these worlds, and with these worlds he thereby puts him (the evil spirit) down [^egg_190]. And what these worlds are, that in truth is the Yajus: for that reason he throws it thrice with the sacrificial formula.

[^egg_190]: 58:1 In the corresponding passage of the Black Yajus (Taitt. Br. III, 2, 9, 5 seq.) the Adhvaryu is represented as driving the enemy away from the four worlds by throwing the sword four times.
</details>


## २१


<details open><summary>विश्वास-प्रस्तुतिः</summary>

तूष्णीं᳘ चतुर्थम्॥  
स य᳘दिमाल्ँ᳘लोकान᳘ति चतुर्थम᳘स्ति वा न᳘ वा ते᳘नै᳘वैत᳘द्द्विष᳘न्तं भ्रा᳘तृव्यम᳘वबाधते᳘ ऽनद्धा वै तद्य᳘दिमाल्ँ᳘लोकान᳘ति चतुर्थम᳘स्ति वा न वा᳘नद्धो तद्य᳘त्तूष्णीं त᳘स्मात्तूष्णीं᳘ चतुर्थ᳘म्॥
</details>

<details><summary>मूलम् - श्रीधरादि</summary>

तूष्णीं᳘ चतुर्थम्॥  
स य᳘दिमाल्ँ᳘लोकान᳘ति चतुर्थम᳘स्ति वा न᳘ वा ते᳘नै᳘वैत᳘द्द्विष᳘न्तं भ्रा᳘तृव्यम᳘वबाधते᳘ ऽनद्धा वै तद्य᳘दिमाल्ँ᳘लोकान᳘ति चतुर्थम᳘स्ति वा न वा᳘नद्धो तद्य᳘त्तूष्णीं त᳘स्मात्तूष्णीं᳘ चतुर्थ᳘म्॥
</details>

<details><summary>मूलम् - Weber</summary>

तूष्णीं᳘ चतुर्थम्॥  
स य᳘दिमां᳘ल्लोकान᳘ति चतुर्थम᳘स्ति वा न᳘ वा ते᳘नैॗवैत᳘द्द्विषन्तम् भ्रा᳘तृव्यम᳘वबाधते᳘ ऽनद्धा वै तद्य᳘दिमां᳘ल्लोकान᳘ति चतुर्थम᳘स्ति वा न वा᳘नद्धो तद्य᳘त्तूष्णीं त᳘स्मात्तूष्णीं᳘ चतुर्थम्॥
</details>

<details><summary>मूलम् - विस्वरम्</summary>

तूष्णीं चतुर्थम् । स यदिमाल्ँ लोकानति चतुर्थमस्ति वा न वा, तेनैवैतत् द्विषन्तं भ्रातृव्यमवबाधते । अनद्धा वै तद्- यदिमाल्ँ लोकानति चतुर्थमस्ति वा न वा, अनद्धो तद्- यत् तूष्णीम्, तस्मात्तूष्णीं चतुर्थम् ॥ २१ ॥ 
</details>

<details><summary>सायणः</summary>

अमन्त्रकं चतुर्थं पर्यायं विधत्ते [^१_७५]- **तूष्णीमि**ति । तस्य प्रयोजनमाह **स यदि**ति । 'इमान्' प्रागुक्तान् त्रीन्- लोकानतिक्रम्य, यत् 'चतुर्थं' लोकजातम्, तत् 'अस्ति वा न वा' अनद्धा इति सन्दिग्धम्; अत्यन्तविप्रकृष्टत्वेनानुभवपथामवतारात् । एतच्चतुर्थहरणात्तेनेव सन्दिह्यमानेन लोकजातेन विद्वेषणं कुर्वन्तं शत्रुमवबाधते । एतदुपपादयितुं तूष्णीं- हरणस्य लोकत्रयव्यतिरिक्तस्य चतुर्थस्थानस्य च साम्यमाह- **अनद्धा वा** इति । 'अनद्धा' असत्पक्षमित्यर्थः । तूष्णीं हरणमप्यनुष्ठेयार्थप्रतिपादकमन्त्रप्रयोगाभावादस्पष्टत्वेन 'अनद्धा' अप्रत्यक्षमेवेति ॥ २१ ॥ ४ ॥ 

[^१_७५]: “तूष्णीं चतुर्थं सतृणम्” (श्रौ० सू० २. १६६) ।

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथभाष्ये प्रथमकाण्डे द्वितीयाध्याये चतुर्थं ब्राह्मणम् ॥ २ ॥ ४ ॥ 
</details>

<details><summary>Eggeling</summary>

21. Silently (he throws) a fourth time [^egg_191]. What fourth world there may or may not be beyond these (three), by that one he thereby drives away the spiteful enemy. For uncertain indeed is what fourth world there may or may not be beyond these (three); and uncertain also is what (is done) silently: for that reason (he throws) silently a fourth time.

[^egg_191]: 58:2 When, together with the dug-out soil, he throws the grass-bush on the heap of rubbish. Kāty. II, 6, 24.
</details>

