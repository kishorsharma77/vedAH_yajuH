+++
title = "२"

+++


## ०१


<details open><summary>विश्वास-प्रस्तुतिः</summary>

पवि᳘त्रवति सं᳘व्वपति॥  
पात्र्यां᳘ पवि᳘त्रे ऽअवधा᳘य देव᳘स्य त्वा सवितुः᳘ प्रस᳘वेऽश्वि᳘नोर्बाहु᳘भ्यां पूष्णो ह᳘स्ताभ्याᳫँ᳭सं᳘व्वपामी᳘ति᳘ सो ऽसा᳘वे᳘वैत᳘स्य य᳘जुषो ब᳘न्धुः॥
</details>

<details><summary>मूलम् - श्रीधरादि</summary>

पवि᳘त्रवति सं᳘व्वपति॥  
पात्र्यां᳘ पवि᳘त्रे ऽअवधा᳘य देव᳘स्य त्वा सवितुः᳘ प्रस᳘वेऽश्वि᳘नोर्बाहु᳘भ्यां पूष्णो ह᳘स्ताभ्याᳫँ᳭सं᳘व्वपामी᳘ति᳘ सो ऽसा᳘वे᳘वैत᳘स्य य᳘जुषो ब᳘न्धुः॥
</details>

<details><summary>मूलम् - Weber</summary>

पवि᳘त्रवति स᳘म्वपति॥  
पात्र्या᳘म् पवि᳘त्रे अवधा᳘य देव᳘स्य त्वासवितुः᳘ प्रसॗवे ऽश्विनोर्बाहु᳘भ्याम् पूष्णो ह᳘स्ताभ्याᳫं स᳘म्वपामी᳘तिॗ सो ऽसा᳘वेॗवैतस्य य᳘जुषो ब᳘न्धुः॥
</details>

<details><summary>मूलम् - विस्वरम्</summary>

पवित्रवति संवपति, पात्र्यां पवित्रे ऽअवधाय- **"देवस्य त्वा सवितुः प्रसवे ऽश्विनोर्बाहुभ्यां पूष्णो हस्ताभ्याँ संव्वपामि"** -(१ अ० २१ मं०) इति । सो ऽसावेवैतस्य यजुषो बन्धुः ॥ १ ॥ 
</details>

<details><summary>सायणः</summary>

अथ पिष्टानां पिण्डकरणार्थं पात्र्यां सवापं [^१_५४] विधत्ते [^२_५४]- **पवित्रवती**ति । सामान्योपक्रमान्नपुंसकनिर्द्देशः । पवित्रयुक्ते पात्रे- इत्यर्थः । तदेव विवृणोति- **पात्र्यां पवित्रे ऽअवधाये**ति । **सो ऽसावेवैतस्ये**ति । सविता वै देवानां प्रसवितेत्यादिना ग्रहणप्रकरणे [^३_५४] प्रागाम्नात एव वाक्यशेषो ऽस्यापि यजुषः शेषत्वेन योजनीय इत्यर्थः ॥ १ ॥ 

[^१_५४]: ’मावापम्’ -इति पा. ।

[^२_५४]: ”पात्र्यां सपवित्रायां पिष्टान्यावपति देवस्य त्वेति” श्रौ० सू० २. १३१. ।

[^३_५४]: इहैव ब्राह्मणेपूर्वे १ । २ । १७ । इत्यत्र द्रष्टव्यम् ।
</details>

<details><summary>Eggeling</summary>

1. He pours (the ground rice) into that which contains the strainers--viz. into a dish (pātrī) on which he has laid the two strainers--with the text (Vāj. S. I, 21): 'At the impulse of the divine Savitr̥ I pour thee out, with the arms of the Aśvins, with the hands of Pūshan!' The import of this formula is the same (as before, I, 1, 2, 17).
</details>


## ०२


<details open><summary>विश्वास-प्रस्तुतिः</summary>

(र᳘) अ᳘थान्तर्व्वेद्यु᳘पविशति॥  
(त्य) अथै᳘क ऽउपस᳘र्जनीभिरै᳘तिता ऽआ᳘नयति ताः᳘ पवि᳘त्राभ्यां प्र᳘तिगृह्णाति समा᳘प ऽओ᳘षधीभिरि᳘ति᳘ सᳫँ᳘ ह्येतदा᳘प ओ᳘षधिभिरेता᳘भिः पिष्टा᳘भिः सङ्ग᳘च्छन्ते समो᳘षधयो र᳘सेने᳘ति᳘ स᳘ᳫँ᳘ ह्येतदो᳘षधयो र᳘सेनैताः᳘ पिष्टा᳘ ऽअद्भिः᳘ सङ्ग᳘च्छन्त ऽआ᳘पो᳘ ह्यतो᳘साᳫं र᳘सः सं᳘ᳫँ᳘ रेव᳘तीर्ज᳘गतीभिः पृ᳘च्यन्तामि᳘ति रेव᳘त्य ऽआपो ज᳘गत्य ऽओ᳘षधयस्ता᳘ उ᳘ ह्येत᳘दुभ᳘य्यः सम्पृच्य᳘न्ते सम्म᳘धुमतीर्म्म᳘धुमतीभिः पृच्यन्तामि᳘ति सᳫँ᳭र᳘सवत्यो र᳘सवतीभिः पृच्यन्तामि᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

(र᳘) अ᳘थान्तर्व्वेद्यु᳘पविशति॥  
(त्य) अथै᳘क ऽउपस᳘र्जनीभिरै᳘तिता ऽआ᳘नयति ताः᳘ पवि᳘त्राभ्यां प्र᳘तिगृह्णाति समा᳘प ऽओ᳘षधीभिरि᳘ति᳘ सᳫँ᳘ ह्येतदा᳘प ओ᳘षधिभिरेता᳘भिः पिष्टा᳘भिः सङ्ग᳘च्छन्ते समो᳘षधयो र᳘सेने᳘ति᳘ स᳘ᳫँ᳘ ह्येतदो᳘षधयो र᳘सेनैताः᳘ पिष्टा᳘ ऽअद्भिः᳘ सङ्ग᳘च्छन्त ऽआ᳘पो᳘ ह्यतो᳘साᳫं र᳘सः सं᳘ᳫँ᳘ रेव᳘तीर्ज᳘गतीभिः पृ᳘च्यन्तामि᳘ति रेव᳘त्य ऽआपो ज᳘गत्य ऽओ᳘षधयस्ता᳘ उ᳘ ह्येत᳘दुभ᳘य्यः सम्पृच्य᳘न्ते सम्म᳘धुमतीर्म्म᳘धुमतीभिः पृच्यन्तामि᳘ति सᳫँ᳭र᳘सवत्यो र᳘सवतीभिः पृच्यन्तामि᳘त्ये᳘वैत᳘दाह॥
</details>

<details><summary>मूलम् - Weber</summary>

अ᳘थान्तर्वेद्यु᳘पविशति॥  
अथै᳘क उपस᳘र्जनीभिरै᳘ति ता आ᳘नयति ताः पवि᳘त्राभ्याम् प्र᳘तिगृह्णाति समा᳘प ओ᳘षधीभिरि᳘तिॗ संह्येतदा᳘प ओषधीभिरेता᳘भिः पिष्टा᳘भिः सम्ग᳘छन्ते समो᳘षधयो र᳘सेने᳘तिॗ संह्येतदो᳘षधयो र᳘सेनैताः᳘ पिष्टा᳘ अद्भिः᳘ संग᳘छन्त आ᳘पोॗ ह्येता᳘सां र᳘सः सं᳘ रेव᳘तीर्जगतीभिः पृच्यन्तामि᳘ति रेव᳘त्य आपो ज᳘गत्य ओ᳘षधयस्ता᳘ उॗ ह्येत᳘दुभ᳘य्यः सम्पृच्य᳘न्ते सम् म᳘धुमतीर्म᳘धुमतीभिः पृच्यन्तामि᳘ति सं र᳘सवत्यो र᳘सवतीभिः पृच्यन्तामि᳘त्ये᳘वैत᳘दाह॥
</details>

<details><summary>मूलम् - विस्वरम्</summary>

अथान्तर्वेद्युपविशति । अथैक उपसर्जनीभिरैति । ता आनयति ताः पवित्राभ्यां प्रतिगृह्णाति- **”समाप ओषधीभिः”** -(१ अ० २१ मं०) इति । सं ह्येतदाप ओषधिभिरेताभिः पिष्टाभिः सङ्गच्छन्ते । **”समोषधयो रसेन”** -(१ अ० २१ मं०) इति । सं ह्येतदोषधयो रसेनैताः पिष्टा अद्भिः सङ्गच्छन्ते । आपो ह्येतासां रसः । **”सँरेवतीर्जगतीभिः पृच्यन्ताम्”** -(१ अ० २१ मं०) इति । रेवत्य आपः, जगत्य ओषधयः, ता उ ह्येतदुभय्यः सम्पृच्यन्ते । "सं मधुमतीर्म्मधुमतीभिः पृच्यन्ताम्” -(१ अ० २१ मं०) इति । सं रसवत्यो रसवतीभिः पृच्यन्तामित्येवैतदाह ॥ २ ॥ 
</details>

<details><summary>सायणः</summary>

**अथान्तर्वेदी**ति । यद्याहवनीये हविःश्रपणं गार्हपत्ये वा, उभयथापि वेदिमध्ये- उपविशेदित्यर्थः । कात्यायनस्तु ब्राह्मणान्तराभिप्रायेण विकल्पमाह- ”श्रपणस्य पश्चादुपविशत्यन्तर्वेदि [^१_५४] वा” (श्रौ. सू. २. १३२.) इति । **अथैक** इति । ‘एकः’ अन्य आग्नीध्रादिः । उपसृजत्याभिरिति व्युत्पत्त्या पिष्टसंसर्जनार्था आपः ’उपसर्जन्यः’ ताभिः सहागच्छेदित्यर्थः । अथ तासां तूष्णीमासेचनं विधत्ते [^२_५४]- **ता आनयती**ति । **ताः पवित्राभ्यामित्यादि** । आनीयमानाः ‘ताः‘ ”समाप” इति मन्त्रेण पिष्टानामुपरि पवित्राभ्यां प्रतिगृह्णीयादित्यर्थः [^३_५५] । मन्त्रतात्पर्यमाह- **सं ह्येतदि**ति । ‘एतत्’ एतर्हि, एता आनीयमानाः ’आपः’ पिष्टरूपेणावस्थिताभिः ’ओषधिभिः’ [^४_५५] सङ्गच्छन्ते । अतो मन्त्रगतौषधिशब्देन तद्विकाराः पिष्टा विवक्षिताः । समित्युपसर्गश्रवणाद् योग्यक्रियाध्याहार इत्यर्थः । एवमपामोषधिभिः सङ्गतिं प्रतिपाद्य, व्यतिहारेणोषधीनामद्भिः सङ्गतिः प्रतिपाद्यत इति व्याचष्टे- **समोषधय** इति । पूर्ववदत्राप्योषधिशब्दः पिष्टपरः, रसशब्देन चापो विवक्षिता इत्याह- **एताः पिष्ट्य अद्भिरि**ति । **आपो ही**ति । उपष्टम्भकाप्यावयवयुक्ताः खल्वोषधय आर्द्रा रसवत्यो भवन्ति, अतस्तासामुदकमेव रस इत्यर्थः । मन्त्रगतरेवतीशब्दस्यार्थमाह- **रेवत्य आप** इति । रयिर्धनमासामस्तीति रेवत्य आपः । धनमूलत्वं च तासां नदीतटाकादिष्ववस्थितानां प्रसिद्धम् । अतो मन्त्रे रेवतीशब्देनापो विवक्षिताः । ”रयेर्मतौ बहुलम्” (पा. सू. ६ । १ । ३४ वा. ४४७३) इति सम्प्रसारणे ”उगितश्च” (पा. सू. ४ १. ४६.) इति ङीप् । गम्यन्ते, सर्वैः प्राणिभिः प्राप्यन्त इति व्युत्पत्त्या जगतीशब्दो ऽप्योषधिवाचक इति व्याचष्टे- **जगत्य** इति । **सम्मधुमतीरि**त्यादि । अत्र मधुशब्देन माधुर्यरसो विवक्षित इत्याह- **सँरसवत्य** इति ॥ २ ॥ 

[^१_५४]: सौकर्यादेवोपवेशनमिति तत्र याज्ञिकदेवः ।

[^२_५४]: ”उपसर्जनीरानयत्यन्यः” का. श्रौ. सू. २। ५ । १२ ।

[^३_५५]: ”पवित्राभ्यां प्रतिगृह्णाति समाप इति” श्रौ० सू० २. १३४ ।

[^४_५५]: ह्रस्वान्तो ऽप्योषधिशब्दो दीर्घप्रतिशब्दत्वेनेहाश्रितः ।
</details>

<details><summary>Eggeling</summary>

2. He now sits down somewhere inside the altar (vedi) [^egg_163]. Then some one (viz. the Āgnīdhra) comes with the kneading-water [^egg_164] and brings it to him. He (the Adhvaryu) receives it through the strainers, with the text (Vāj. S. I, 21): 'Let the waters mingle with the plants!' for thereby the water unites with the plants, viz. with the ground rice,--'The plants with the sap!' for the plants thereby unite with the sap; viz. that ground rice with the water, for water is their sap,--'The shining (or wealthy ones) with the moving!' for the shining ones are the waters, and the moving ones are the plants, and these two are thereby mixed together,--'Let the sweet mingle with the sweet!' whereby he says, 'let the savoury be mixed with the savoury!'

[^egg_163]: 42:1 'He sits down (with the dish) either behind the cooking fire, or inside the altar,' Kāty. II, 5, 11. According to Mahādeva, the former alternative is the one favoured by the Kāṇvas.

[^egg_164]: 42:2 According to Kāty. II, 5, I, the kneading-water (or mixing-water, upasarjanī) has been put on the (Gārhapatya) fire (by the Agnīdh) at the time of, or previously to, the spreading of the black antelope skin.
</details>


## ०३


<details open><summary>विश्वास-प्रस्तुतिः</summary>

(हा᳘) अ᳘थ सं᳘यौति॥  
ज᳘नयत्यै त्वा सं᳘यौमी᳘ति य᳘था श्रि᳘ये ऽन्ना᳘द्यायेमाः᳘ प्रजा य᳘जमानाय य᳘च्छेदेवं वै तत्सं᳘यौत्यधिवर्क्ष्य᳘न्नु वै सं᳘यौति य᳘था वा ऽअ᳘धिवृक्तो ऽग्नेर᳘धिजा᳘येतैवं वैतत्सं᳘यौति॥
</details>

<details><summary>मूलम् - श्रीधरादि</summary>

(हा᳘) अ᳘थ सं᳘यौति॥  
ज᳘नयत्यै त्वा सं᳘यौमी᳘ति य᳘था श्रि᳘ये ऽन्ना᳘द्यायेमाः᳘ प्रजा य᳘जमानाय य᳘च्छेदेवं वै तत्सं᳘यौत्यधिवर्क्ष्य᳘न्नु वै सं᳘यौति य᳘था वा ऽअ᳘धिवृक्तो ऽग्नेर᳘धिजा᳘येतैवं वैतत्सं᳘यौति॥
</details>

<details><summary>मूलम् - Weber</summary>

अ᳘थ सं᳘यौति॥  
ज᳘नयत्यै त्वा सं᳘यौमी᳘ति य᳘था वा अ᳘धिवृक्तो ऽग्नेर᳘धि जा᳘येतैवं वै तत्सं᳘यौति॥
</details>

<details><summary>मूलम् - विस्वरम्</summary>

अथ संयौति- **”जनयत्यै त्वा संयौमि”** -(१ अ० २२ मं०) इति । यथा- श्रिये ऽन्नाद्यायेमाः प्रजा यजमानाय यच्छेत्- एवं वै तत् संयौति । अधिवर्क्ष्यन्नु वै संयौति । यथा वा अधिवृक्तो ऽग्नेरधिजायेत, एवं वै तत् संयौति ॥ ३ ॥ 
</details>

<details><summary>सायणः</summary>

आसिक्तजलेन पिष्टानां समन्त्रकं मिश्रीकरणं विधत्ते [^१_५५]- अथेति । ‘संयौति’ सम्यङ् मिश्रीकरोतीति । ”यु [^२_५५] मिश्रणे” (अ. प. २३) इति धातुः । मन्त्रतात्पर्यकथनेनैतत् संयवनं प्रशंसति- **यथे**ति । यथा खलु ’इमाः प्रजा यजमानाय’ षष्ठ्यर्थे चतुर्थी । (पा. सू. २ । ३ । ६१ । वा. १५०९) यजमानस्य श्रिये सम्पदर्थमन्नाद्यर्थं च नियच्छेद्, एवमेतदनुकूलमेव तत्पिष्टसंयवनमित्यर्थः । मन्त्रगत- ’जनयत्यै’ शब्दस्य जननायेति ह्यर्थः । तमुपजीव्य प्रशंसति- **अधिवर्क्ष्यन्नि**ति । अधिवर्जनं पुरोडाशस्याग्नावधिश्रयणं करिष्यन् खलु संयौति । यथा खल्वधिश्रितः पुरोडाशो ऽग्नेः सकाशात् जायेत, एवं तदनुगुणमेव तत् संयवनं ’जनयत्यै’ इति जननलिङ्गवतो मन्त्रस्य प्रयोगादित्यर्थः ॥ ३ ॥ 

[^१_५५]: ”संयौति जनयत्यैत्वेति” श्रौ० सू० २. १३५ ।

[^२_५५]: युमिश्रणामिश्रणयोरिति धा. पा.’ ।
</details>

<details><summary>Eggeling</summary>

3. He then mixes (the two) together, with the text (Vāj. S. I, 22): 'For generation I unite thee!' for, in order that it (the dough or the sacrificial cake prepared from it) may bring offspring to the sacrificer,

for his prosperity, for food, and so on,--for these reasons he mixes them together. And he also mixes them together with the intention of placing it (the dough) on (the fire): hence, in order that it (the sacrificial cake) may be produced over the fire, for that purpose also he mixes them together.
</details>


## ०४


<details open><summary>विश्वास-प्रस्तुतिः</summary>

(त्य᳘) अ᳘थ द्वेधा᳘ करोति॥  
य᳘दि द्वे᳘ हवि᳘षी भ᳘वतः पौर्णमास्यां वै द्वे᳘ हवि᳘षी भवतः स य᳘त्र पु᳘नर्न᳘ सᳫँ᳭हरिष्यन्त्स्यात्त᳘दभि᳘मृशतीद᳘मग्ने᳘रिद᳘मग्नीषो᳘मयोरि᳘ति ना᳘ना वा᳘ ऽएतद᳘ग्रे हवि᳘र्गृह्णन्ति त᳘त्सहा᳘वघ्नन्ति त᳘त्सह᳘ पिᳫँ᳭षन्ति तत्पु᳘नर्ना᳘ना करोति त᳘स्मादेव᳘मभि᳘मृशत्यधिवृण᳘क्त्ये᳘वैष᳘ पुरोडा᳘शमधिश्रयत्यसावा᳘ज्यम्॥
</details>

<details><summary>मूलम् - श्रीधरादि</summary>

(त्य᳘) अ᳘थ द्वेधा᳘ करोति॥  
य᳘दि द्वे᳘ हवि᳘षी भ᳘वतः पौर्णमास्यां वै द्वे᳘ हवि᳘षी भवतः स य᳘त्र पु᳘नर्न᳘ सᳫँ᳭हरिष्यन्त्स्यात्त᳘दभि᳘मृशतीद᳘मग्ने᳘रिद᳘मग्नीषो᳘मयोरि᳘ति ना᳘ना वा᳘ ऽएतद᳘ग्रे हवि᳘र्गृह्णन्ति त᳘त्सहा᳘वघ्नन्ति त᳘त्सह᳘ पिᳫँ᳭षन्ति तत्पु᳘नर्ना᳘ना करोति त᳘स्मादेव᳘मभि᳘मृशत्यधिवृण᳘क्त्ये᳘वैष᳘ पुरोडा᳘शमधिश्रयत्यसावा᳘ज्यम्॥
</details>

<details><summary>मूलम् - Weber</summary>

अ᳘थ द्वेधा᳘ करोति॥  
य᳘दि द्वे᳘ हवि᳘षी भ᳘वतः पौर्णमास्यां वै द्वे᳘ हविषी भवतः स य᳘त्र पु᳘नर्न संहविष्यंत्स्यात्त᳘दभि᳘मृशतीद᳘मग्ने᳘रिद᳘मग्नीषो᳘मयोरि᳘ति ना᳘ना वा एतद᳘ग्रे हवि᳘र्गृह्णन्ति त᳘त्सहा᳘वघ्नन्ति त᳘त्सह᳘ पिंषन्ति तत्पु᳘नर्ना᳘ना करोति त᳘स्मादेव᳘मभि᳘मृशत्यधिवृण᳘क्त्येॗवैष᳘ पुरोडा᳘शमधिश्रयत्यसावा᳘ज्यम्॥
</details>

<details><summary>मूलम् - विस्वरम्</summary>

अथ द्वेधा करोति- यदि द्वे हविषी भवतः । पौर्णमास्यां वै द्वे हविषी भवतः । स यत्र पुनर्न संहरिष्यन्त्स्यात् । तदभिमृशति- **”इदमग्नेरिदमग्नीषोमयोः”** -(१ अ० २२ मं०) इति । नाना वा एतदग्रे हविर्गृह्णन्ति । तत् सहावघ्नन्ति । तत् सह पिंषन्ति । तत् पुनर्नाना करोति । तस्मादेवमभिमृशति- अधिवृणक्त्येवैष पुरोडाशम्, अधिश्रयत्यसावाज्यम् ॥ ४ ॥ 
</details>

<details><summary>सायणः</summary>

अथ द्वेधेत्यादिविभागविधिः । कुत्र तर्हि हविर्द्वयमिति तद्दर्शयति- **पौर्णमास्यामि**ति । ‘पौर्णमासी’- शब्देन कालवाचिना तत्कालानुष्ठेयं कर्म विवक्षितम् । तत्र ह्याग्नेयो ऽष्टाकपालः, अग्नीषोमीय एकादशकपाल इति ’द्वे हविषी’ विहिते इत्यर्थः । एवं द्वेधा विभज्य विभक्तयोस्तयोर्मन्त्राभिमर्शनं विधत्ते [^१_५६]- **स यत्रे**ति । ‘सः’ खल्वध्वर्युः ’यत्र’ यस्मिन् काले ’तत्’ हविर्द्वयं ’पुनर्न संहरिष्यन्त्स्यात्’ संहरणमेकीकरणम्, तत् करिष्यन् न भवेत्, ’तत् तदानीम्’ ”इदमग्नेः”- इत्येकं भागमभिमृशति, “इदमग्नीषोमयोः” -इत्यपरम् । तावेतौ यथासङ्ख्यमाग्नेयाग्नीषोमीयपुरोडाशावित्यर्थः [^२_५६] । कथं पुनरनयोर्द्वित्वम्, कुत्र वा तयोः संहरणम्, यद्व्यावृत्तये ”न संहरिष्यन्” -इति विशेष्यत इति, तत् सर्वं दर्शयति- नाना वा इत्यादिना । अग्नेर्निर्वापसमये ”अग्नये जुष्टं गृह्णामि” “अग्नीषोमाभ्यां जुष्टं गृह्णामि”- इति पृथक् पृथग् देवतादेशनाद् ग्रहणस्य नानात्वम् । अवहननादिसंस्कारे सहैवानुष्ठिते सति तद्धविरस्मिन् समये पुनरनेन मन्त्रेण यथास्वं विभजतीत्यर्थः । 
पुरोडाशकपालस्याज्याधिश्रयणस्य च समानकालतां विवक्षुः कर्त्तृभेदमाह- **अधिवृणक्ती**ति । 'एषः' अध्वर्युः पुरोडाशम् 'अधिवृणक्ति’ अग्नेरुपर्यधिश्रयति । अथैक आज्यं निर्वपति [^३_५६]- इति प्रागन्यशब्दपर्यायेणैकशब्देन य आग्नीध्र [^४_५६] आज्यनिर्वापे कर्तृतया प्रतिपादितः, सो ऽत्र 'असौ'- इत्यदःशब्देन विप्रकृष्ठवाचिना परामृश्यते । पुरोडाशाधिश्रियणसमये ’असौ’ आग्नीध्रः ’आज्य??’ अधिश्रयेदित्यर्थः ॥ ४ ॥ 

[^१_५६]: ”समं विभज्यासंहरिष्यन्नालभत इदमग्नेरिदमग्नीषोमयोरिति” (श्रौ० सू० २. १३६) ।

[^२_५६]: ”यथादेवतमन्यत्" -(श्रौ० सू० २. १३७) ।

[^३_५६]: इहैव ब्राह्मणे पूर्वे २ । १ । २२ ।

[^४_५६]: अत्रापि अन्यशब्देन पूर्ववद्द्रह्मैव ग्राह्यो न त्वाग्नीध्रः । तथाचात्र कर्कः- ”अन्यश्चात्र ब्रह्माभिधीयते । पुरोडाशयोर्ह्यध्वर्य्वग्नीधौ व्यापृतौ । ऋत्विक्कर्तृत्वं च कर्मणः परिक्रयान्नानादित्युक्तम् । याजमानं च पारिभाषितमेव । प्रधानं ँ स्वामी फलयोगात् । इत्येवमादि । विरोधाच्च प्राप्त एव ब्रह्मणि यदन्यग्रहणं करोति तदविरोधे ऽप्युपसदादौ ब्रह्मैव यथा स्यादित्येवमर्थमिति संप्रदायः । अपरे त्वन्य इति न्यायसूत्रमाहुः । विरोधादेव अन्यप्राप्तेः । एवं ह्याह । तद्वा एतदुभय ँ सह क्रियत इति प्रकृत्यार्धो ह वा एष आत्मनो यज्ञस्य यदाज्यमर्द्धो यदि हविर्भवति । स यश्चासावर्द्धो यउचायमर्द्धस्ता उभावग्निं गमयावेति । एवं चाविरोधे ऽध्वयेरिवाधिश्रयणं स्यात्” का. श्रौ. सू. २ । १३९ इत्यत्र भाष्ये । 
</details>

<details><summary>Eggeling</summary>

4. He now divides it into two halves, if there be two oblations: at the full-moon sacrifice there really are two oblations. He then touches them,--where (by so doing) he would not again mix (the two) together,--with the (respective) formulas (Vāj. S. I, 22): 'This to Agni!' 'This to Agni-Soma!' Separately indeed they take that sacrificial food (from the cart) in the first place [^egg_165]; then they thresh it together, then they grind it together, then he again divides it: for this reason he thus touches (them separately). The one (the Adhvaryu) now places the cake over (the fire), the other (the Āgnīdhra) puts the clarified butter on:

[^egg_165]: 43:1 See I, 1, 2, 17 seq., especially p. 17, note 2.
</details>


## ०५


<details open><summary>विश्वास-प्रस्तुतिः</summary>

(न्त) तद्वा᳘ ऽएत᳘त्॥  
(दु) उभ᳘यᳫँ᳭ सह᳘ क्रियते तद्य᳘देत᳘दुभ᳘यᳫँ᳭सह᳘ क्रिय᳘ते ऽर्द्धो᳘ ह वा᳘ ऽएष᳘ ऽआत्म᳘नो यज्ञ᳘स्य यदा᳘ज्यमर्द्धो य᳘दिह᳘ हविर्भ᳘वति स य᳘श्चासा᳘वर्द्धो य᳘ उ चाय᳘मर्धस्ता᳘ ऽउभा᳘वग्निं᳘ गमयावे᳘ति त᳘स्माद्वा᳘ ऽएत᳘दुभ᳘यᳫँ᳭सह᳘ क्रियत ऽएव᳘मु हैष᳘ आत्मा᳘ यज्ञ᳘स्य स᳘न्धीयते᳘॥
</details>

<details><summary>मूलम् - श्रीधरादि</summary>

(न्त) तद्वा᳘ ऽएत᳘त्॥  
(दु) उभ᳘यᳫँ᳭ सह᳘ क्रियते तद्य᳘देत᳘दुभ᳘यᳫँ᳭सह᳘ क्रिय᳘ते ऽर्द्धो᳘ ह वा᳘ ऽएष᳘ ऽआत्म᳘नो यज्ञ᳘स्य यदा᳘ज्यमर्द्धो य᳘दिह᳘ हविर्भ᳘वति स य᳘श्चासा᳘वर्द्धो य᳘ उ चाय᳘मर्धस्ता᳘ ऽउभा᳘वग्निं᳘ गमयावे᳘ति त᳘स्माद्वा᳘ ऽएत᳘दुभ᳘यᳫँ᳭सह᳘ क्रियत ऽएव᳘मु हैष᳘ आत्मा᳘ यज्ञ᳘स्य स᳘न्धीयते᳘॥
</details>

<details><summary>मूलम् - Weber</summary>

तद्वा᳘ एत᳘त्॥  
उभ᳘यᳫं सह᳘ क्रियते तद्य᳘देत᳘दुभ᳘यᳫं सह᳘ क्रिय᳘ते ऽर्धो᳘ ह वा᳘ एष᳘ आत्म᳘नो यज्ञस्य यदा᳘ज्यमर्धो य᳘दिह᳘ हविर्भ᳘वति स य᳘श्चासा᳘वर्धो य᳘ उ चाय᳘मर्धस्ता᳘ ऽउभा᳘वग्निं गमयावे᳘ति त᳘स्माद्वा᳘ एत᳘दुभ᳘यᳫं सह᳘ क्रियत एव᳘मु ह᳘इष आत्मा᳘ यज्ञ᳘स्य सं᳘धीयते॥
</details>

<details><summary>मूलम् - विस्वरम्</summary>

तद्वा एतदुभयं सह क्रियते । तद्यदेतदुभयं सह क्रियते । अर्द्धो ह वा एष आत्मनो यज्ञस्य यदाज्यम् । अर्द्धो यदिह हविर्भवति । स यश्चासावर्द्धो य उ चायमर्द्धः, ता उभावग्निं गमथावेति । तस्माद्वा एतदुभयं सह क्रियते । एवमु हैष आत्मा यज्ञस्य सन्धीयते ॥ ५ ॥ 
</details>

<details><summary>सायणः</summary>

तदेतदुभयोः सहानुष्ठानमुपपादयति- **अर्द्धो ह वा एष** इत्यादिना । आज्यं यज्ञशरीरस्यार्द्धभागः, उपस्तरणाभिघारयोः [^१_५७] प्रयाजादीनां च तत्साध्यत्वात् । इतरो ऽर्द्धः पुरोडाशादिहविः । सहाधिश्रयणेन तदर्द्धद्वयमेकीकृत्याग्निं प्रापयावेत्यध्वर्योराग्नीध्रस्य चाभिप्रायः । **एवमु हे**ति । आज्यविषोरुभयोः सहाधिश्रयणे सत्यर्द्धद्वयस्यैकीकरणाद् यज्ञशरीरं सन्धीयते इत्यर्थः ॥ ५ ॥

[^१_५७]: ”आद्यन्तयोराज्यम्” (श्रौ० सं० १. २३०) । 
</details>

<details><summary>Eggeling</summary>

5. These two acts are done simultaneously. The reason why these two acts are done simultaneously is that one half of the body of the sacrifice no doubt is that butter, and the other half is this rice-offering. 'That half and this half, these two let us now take to the fire!' thus (they think): for this reason those two acts are done simultaneously, and thus this body of the sacrifice is joined together.
</details>


## ०६


<details open><summary>विश्वास-प्रस्तुतिः</summary>

सो ऽसावा᳘ज्यम᳘धिश्रयति॥  
(ती) इषे त्वे᳘ति व्वृष्ट्यै त᳘दाह यदा᳘हेषे त्वे᳘ति तत्पु᳘नरु᳘द्वासयत्यूर्जे त्वे᳘ति यो᳘ व्वृष्टादूर्ग्र᳘सो जा᳘यते त᳘स्मै त᳘दाह॥
</details>

<details><summary>मूलम् - श्रीधरादि</summary>

सो ऽसावा᳘ज्यम᳘धिश्रयति॥  
(ती) इषे त्वे᳘ति व्वृष्ट्यै त᳘दाह यदा᳘हेषे त्वे᳘ति तत्पु᳘नरु᳘द्वासयत्यूर्जे त्वे᳘ति यो᳘ व्वृष्टादूर्ग्र᳘सो जा᳘यते त᳘स्मै त᳘दाह॥
</details>

<details><summary>मूलम् - Weber</summary>

सो ऽसावा᳘ज्यम᳘धिश्रयति॥  
इषे त्वे᳘ति वृ᳘ष्ट्यै त᳘दाह यदा᳘हेषे त्वे᳘ति तत्पु᳘नरु᳘द्वासयत्यूर्जे त्वे᳘ति यो वृष्टादूर्ग्र᳘सो जाय᳘ते त᳘स्मै त᳘दाह॥
</details>

<details><summary>मूलम् - विस्वरम्</summary>

सो ऽसावाज्यमधिश्रयति- **”इषे त्वा”** -(१ अ० २२ मं०) इति । वृष्ट्यै तदाह- यदाह ’इषे त्वेति’ । तत्- पुनरुद्वासयति । ‘ऊर्जे त्वेति’ । यो वृष्टादूर्ग् रसो जायते तस्मै तदाह ॥ ६ ॥ 
</details>

<details><summary>सायणः</summary>

विहितमाज्याधिश्रयणमनूद्य मन्त्रं विधत्ते [^१_५७]- **सो ऽसावि**ति । इष्यत इति ’इट्‘ इति व्युत्पत्त्या- इट् -शब्देन वृष्टिर्विवक्षितेति व्याचष्टे- **वृष्ट्या** इति । **वृष्टादूर्ग्रस** इति । तस्मात् ’वृष्टात्’ उदकाज्जायमानो यो बलकरो ऽन्नरसो जायते, स ’ऊर्क्’- शब्देन विवक्षितः ॥ ६॥ 

[^१_५७]: ”इषे त्वेत्याज्यमधिश्रयत्यन्यः” (श्रौ० सू० २. १३८) ।
</details>

<details><summary>Eggeling</summary>

6. That one (the Āgnīdhra) puts the butter on, with the text (Vāj. S. I, 22): 'For sap--thee!' When he says 'for sap thee!' he says it for the sake of rain; therefore he takes it off again, with the text (Vāj. S. I, 30): 'For juice--thee!' What juice is

derived (by the plants) from the rain, for that he says this.
</details>


## ०७


<details open><summary>विश्वास-प्रस्तुतिः</summary>

(हा᳘) अ᳘थ पुरोडा᳘शम᳘धिवृणक्ति॥  
ध᳘र्म्मो ऽसी᳘ति यम᳘ज्ञे᳘वैत᳘त्करोति य᳘था धर्म्मं᳘ प्रवृज्ज्यादेवं प्र᳘वृणक्ति व्विश्वा᳘युरि᳘ति तदा᳘युर्दधाति॥
</details>

<details><summary>मूलम् - श्रीधरादि</summary>

(हा᳘) अ᳘थ पुरोडा᳘शम᳘धिवृणक्ति॥  
ध᳘र्म्मो ऽसी᳘ति यम᳘ज्ञे᳘वैत᳘त्करोति य᳘था धर्म्मं᳘ प्रवृज्ज्यादेवं प्र᳘वृणक्ति व्विश्वा᳘युरि᳘ति तदा᳘युर्दधाति॥
</details>

<details><summary>मूलम् - Weber</summary>

अ᳘थ पुरोडा᳘शम᳘धिवृणक्ति॥  
धॗर्मो ऽसी᳘ति यज्ञ᳘मेॗवैत᳘त्करोति य᳘था घर्म᳘म् प्रवृंज्या᳘देवम् [^wbr_1] प्र᳘वृणक्ति विश्वा᳘युरि᳘ति तदा᳘युर्दधाति॥  

[^wbr_1]: प्रवृज्या᳘दे॰ M.
</details>

<details><summary>मूलम् - विस्वरम्</summary>

अथ पुरोडाशमधिवृणक्ति- **”घर्म्मो ऽसि”** -(१ अ० २२ मं०) इति । यज्ञमेवैतत् करोति । यथा घर्म्मं प्रवृञ्ज्यात्- एवं प्रणवृक्ति । **”विश्वायुः”** -(१ अ० २२ मं०) इति । तदायुर्दधाति ॥७॥ 
</details>

<details><summary>सायणः</summary>

**अधिवृणक्ती**ति । अग्नावुपरि ’वृणक्ति’ वर्जयति, श्रपणार्थं स्थापयतीत्यर्थः [^१_५७] । **यज्ञमेवैतदि**ति । घर्म्मो ऽसीति [^२_५७] घम्मतादात्म्यस्तवनात्, घर्मस्य च सोमयागाङ्गत्वात् तदात्मकमेवैतत्करोति । घर्मस्य यत् प्रवृञ्जनं सोमे, तत्सदृशमेवैतत् पुरोडाशस्य प्रवृञ्जनमित्यर्थः ॥ ७ ॥ 

[^१_५७]: गार्हपत्ये । रजोदोषप्रसवप्रवासादिना ऽसन्निहितपत्नीकस्य मृतपत्नीकस्य चाहवनीये ऽधिश्रयणमाह कात्यायनः- ”अपत्नीकस्याहवनीये तच्छ्रापिणः” (श्रौ० सू० २. १३९) ।

[^२_५७]: ”घर्मो ऽसीति पुरोडाशौ युगपत्”- (श्रौ० सू० २. १४०) ।
</details>

<details><summary>Eggeling</summary>

7. Now he (the Adhvaryu) puts on (adhi-vr̥j) the cake, with the text (Vāj. S. I, 22): 'Heat (or a hot vessel, gharma) art thou!' whereby he makes it (a means of) sacrifice, and puts it on in the same (way as if he were putting the (pravargya) cauldron gharma) [^egg_166] on,--'Life-sustaining (viśvāyus)!' he adds, whereby he obtains life (for the sacrificer).

[^egg_166]: 44:1 Gharma, literally 'heat,' is also the technical term for a kind of cauldron (also called mahāvīra) used at the Pravargya ceremony, a preparatory rite of the Soma-sacrifice: the empty cauldron is there put on the fire, and when thoroughly heated (whence its name), fresh milk is poured into it. The technical phrase for putting on the cauldron is pra-vr̥j, from which pravargya is derived; and the same verb, though with a different preposition (viz. adhi-vr̥j), being technically used for the putting on of the sacrificial cake, this verbal coincidence has probably suggested this connection of the two ceremonies, there being a constant tendency to establish some kind of relation between ordinary offerings and the Soma-sacrifice, as the most solemn one; cf. III, 4, 4, 1; X, 2, 5, 3 seq.; Ait. Br. I, 18 seq. Previously to the spreading of the cake, the cinders are swept off from the potsherds with the grass-brush (veda), Hilleb. p. 41, note 7.
</details>


## ०८


<details open><summary>विश्वास-प्रस्तुतिः</summary>

तं᳘ प्रथयति॥  
(त्यु) उरु᳘प्रथा ऽउरु᳘प्रथस्वे᳘ति प्रथ᳘यत्ये᳘वैनमेत᳘दुरु᳘ ते यज्ञ᳘पतिः प्रथतामि᳘ति य᳘जमानो वै᳘ यज्ञ᳘पतिस्तद्य᳘जमानायै᳘वैत᳘दाशि᳘षमा᳘शास्ते॥
</details>

<details><summary>मूलम् - श्रीधरादि</summary>

तं᳘ प्रथयति॥  
(त्यु) उरु᳘प्रथा ऽउरु᳘प्रथस्वे᳘ति प्रथ᳘यत्ये᳘वैनमेत᳘दुरु᳘ ते यज्ञ᳘पतिः प्रथतामि᳘ति य᳘जमानो वै᳘ यज्ञ᳘पतिस्तद्य᳘जमानायै᳘वैत᳘दाशि᳘षमा᳘शास्ते॥
</details>

<details><summary>मूलम् - Weber</summary>

त᳘म् प्रथयति॥  
उरु᳘प्रथा उरु᳘ प्रथस्वे᳘ति प्रथ᳘यत्येॗवैनमेत᳘दुरु᳘ ते यज्ञ᳘पतिः प्रथतामि᳘ति य᳘जमानो वै᳘ यज्ञ᳘पतिस्तद्य᳘जमानायैॗवैतदाशि᳘षमा᳘शास्ते॥
</details>

<details><summary>मूलम् - विस्वरम्</summary>

तं प्रथयति- **”उरुप्रथा उरुप्रथस्व”** -(१ अ० २२ मं०) इति । प्रथयत्येवैनमेतत् । **”उरु ते यज्ञपतिः प्रथताम्”** -(१ अ० २२ मं०) इति । यजमानो वै यज्ञपतिः । तद्यजमानायेवैतदाशिषमाशास्ते ॥ ८ ॥ 
</details>

<details><summary>सायणः</summary>

**तं प्रथयती**ति [^१_५७] । उपहितेषु कपालेषु विस्तारयतीत्यर्थः । प्रथयत्येवैनमेतदिति विहितस्य प्रशंसा । ‘प्रथयति’ पृथु विस्तीर्णं प्रभूतं करोतीत्यर्थः ॥ ८ ॥
 
[^१_५७]: ”उरुप्रथा इति प्रथयति । यावत्कपालमनतिपृथुम्” (श्रौ० सू० २. १४१) ।
</details>

<details><summary>Eggeling</summary>

8. He spreads it (over the respective potsherds), with the text (Vāj. S. I, 22): 'Spread widely, thou wide-spreading one!' whereby he causes it to spread. He adds: 'May thy Lord of Sacrifice spread widely (prosper)!' Lord of Sacrifice, namely, is the sacrificer: hence it is for the sacrificer that he thereby prays for blessing.
</details>


## ०९


<details open><summary>विश्वास-प्रस्तुतिः</summary>

तं न᳘ सत्रा᳘ पृथुं᳘ कुर्यात्॥  
(न्मा) मानुष᳘ᳫँ᳘ ह कुर्याद्य᳘त्पृथुं᳘ कुर्या᳘द्व्यृद्धं वै त᳘द्यज्ञ᳘स्य य᳘न्मानुषं ने᳘द्व्यृद्धं यज्ञे᳘ कर᳘वाणी᳘ति त᳘स्मान्न᳘ सत्रा᳘ पृथुं᳘ कुर्यात्॥
</details>

<details><summary>मूलम् - श्रीधरादि</summary>

तं न᳘ सत्रा᳘ पृथुं᳘ कुर्यात्॥  
(न्मा) मानुष᳘ᳫँ᳘ ह कुर्याद्य᳘त्पृथुं᳘ कुर्या᳘द्व्यृद्धं वै त᳘द्यज्ञ᳘स्य य᳘न्मानुषं ने᳘द्व्यृद्धं यज्ञे᳘ कर᳘वाणी᳘ति त᳘स्मान्न᳘ सत्रा᳘ पृथुं᳘ कुर्यात्॥
</details>

<details><summary>मूलम् - Weber</summary>

तं न᳘ [^wbr_2] सत्रा᳘ पृथु᳘ कुर्यात्॥  
मानुष᳘ᳫं᳘ ह कुर्याद्य᳘त्पृथुं᳘ कुर्याॗद्व्यृद्धं वै त᳘द्यज्ञ᳘स्य य᳘न्मानुषं नेॗद्व्यृद्धं यज्ञो᳘ कर᳘वाणी᳘ति त᳘स्मान्न᳘ सत्रा᳘ पृथुं᳘ कुर्यात्॥  

[^wbr_2]: तन्न I.
</details>

<details><summary>मूलम् - विस्वरम्</summary>

तं न सत्रा पृथुं कुर्यात् । मानुषं ह कुर्यात्- यत् पृथुं कुर्यात् । व्यृद्धं वै तद् यज्ञस्य- यन्मानुषम् । नेद् व्यृद्धं यज्ञे करवाणीति, तस्मान्न सत्रा पृथुं कुर्यात् ॥ ९ ॥ 
</details>

<details><summary>सायणः</summary>

पुरोडाशस्य स्वाभिमतपरिमाणं विधित्सुः परिमाणान्तरं निषेधति- **तन्ने**ति । सत्रेति निपातो ऽनेकार्थत्वादत्रातिशयार्थः । ‘सत्रा पृथुम्’ अतिपृथुं न कुर्यात् । विपक्षे बाधमाह- **मानुषं हे**ति । अस्तु मानुषत्वं को दोष इत्यत आह- **व्यृद्धं वा** इति । 'व्यृद्धम्' विगतर्द्धिकमित्यर्थः ॥ ९ ॥ 
</details>

<details><summary>Eggeling</summary>

9. Let him not make it too broad; for he would make it a human (profane, common cake), if he were to make it (too) broad. Unlucky for (or, excluded from) the sacrifice indeed is that one, to wit, the common (cake). 'That I may not do anything that

is unlucky at the sacrifice,' thus (he thinks, and) for that reason he should not make it too broad.
</details>


## १०


<details open><summary>विश्वास-प्रस्तुतिः</summary>

(द) अश्वशफमात्रं᳘ कुर्यादि᳘त्यु है᳘क ऽआहुः॥  
कस्त᳘द्वेद या᳘वानश्वशफो या᳘वन्तमेव᳘ स्वयं म᳘नसा न᳘ सत्रा᳘ पृथुं म᳘न्येतैवं᳘ कुर्यात्॥
</details>

<details><summary>मूलम् - श्रीधरादि</summary>

(द) अश्वशफमात्रं᳘ कुर्यादि᳘त्यु है᳘क ऽआहुः॥  
कस्त᳘द्वेद या᳘वानश्वशफो या᳘वन्तमेव᳘ स्वयं म᳘नसा न᳘ सत्रा᳘ पृथुं म᳘न्येतैवं᳘ कुर्यात्॥
</details>

<details><summary>मूलम् - Weber</summary>

अश्वशफमात्रं᳘ कुर्यादि᳘त्यु है᳘क आहुः॥  
कस्त᳘द्वेद या᳘वानश्वशफो या᳘वन्तमेव᳘ स्वयम् म᳘नसा न᳘ सत्रा᳘ पृथुम् म᳘न्येतैवं᳘ कुर्यात्॥
</details>

<details><summary>मूलम् - विस्वरम्</summary>

अश्वशफमात्रं कुर्यादित्यु हैक आहुः । कस्तद्वेद यावानश्वशफः । यावन्तमेव स्वयं मनसा न सत्रा पृथुं मन्येत, एवं कुर्यात् ॥ १० ॥ 
</details>

<details><summary>सायणः</summary>

पक्षान्तरमुपन्यस्यति- **अश्वशफे**ति । अयमपि पक्षो दुर्ज्ञातत्वान्न [^१_५८] साधुरित्याह- **कस्तदि**ति । स्वाभिमतं पुरोडाशपरिमाणमाह- **यावन्तमि**ति । यत्परिमाणविशिष्टमेव पुरोडाशं स्वयं मनसैवातिपृथुं न मन्येत, किन्तु दैवतसौविष्टकृतेडाद्यवदानपर्याप्तमेव मन्येत, तत्परिमाणविशिष्टं कुर्यादित्यर्थः [^२_५८] ॥ १० ॥ 

[^१_५८]: 'दुर्ज्ञेयत्वात्’ इति प्रतिभाति ।

[^२_५८]: ”षडङ्गुलवृत्ता कपालचितिर्यथा सम्पद्यते, तथा कपालपरिमाणमाश्रयणीयम्” श्रौ० सू० २. १४१ वृत्तौ याज्ञिकदेवः ।
</details>

<details><summary>Eggeling</summary>

10. And some now say: 'He should make it of the size of a horse's hoof!' But who knows how large is a horse's hoof? Let him make it of such a size as in his own mind he does not think would be too broad.
</details>


## ११


<details open><summary>विश्वास-प्रस्तुतिः</summary>

(त्त᳘) त᳘मद्भि᳘रभि᳘मृशति॥  
सकृद्वा त्रि᳘र्व्वा तद्य᳘दे᳘वास्या᳘त्रावघ्न᳘न्तो वा पिᳫँ᳭ ष᳘न्तो वा क्षण्व᳘न्ति वा व्वि᳘ वा व्वृह᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः स᳘न्दधाति त᳘स्मादद्भि᳘रभि᳘मृशति॥
</details>

<details><summary>मूलम् - श्रीधरादि</summary>

(त्त᳘) त᳘मद्भि᳘रभि᳘मृशति॥  
सकृद्वा त्रि᳘र्व्वा तद्य᳘दे᳘वास्या᳘त्रावघ्न᳘न्तो वा पिᳫँ᳭ ष᳘न्तो वा क्षण्व᳘न्ति वा व्वि᳘ वा व्वृह᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः स᳘न्दधाति त᳘स्मादद्भि᳘रभि᳘मृशति॥
</details>

<details><summary>मूलम् - Weber</summary>

त᳘मद्भि᳘रभि᳘मृशति॥  
सकृद्वा त्रि᳘र्वा तद्य᳘देॗवास्या᳘त्रावघ्न᳘न्तो वा पिंषन्तो वा क्षण्व᳘न्ति [^wbr_3] वा वि᳘ वा वृह᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः सं᳘दधाति त᳘स्मादद्भि᳘रभि᳘मृशति॥  

[^wbr_3]: क्षण्व᳘न्ति MBC. क्षिण्वन्ति Sây. see ७.४.१९. and ९.३.४.
</details>

<details><summary>मूलम् - विस्वरम्</summary>

तमद्भिरभिमृशति- सकृद्वा त्रिर्वा । तद्यदेवास्यात्रावघ्नन्तो वा पिंषन्तो वा क्षण्वन्ति वा वि वा वृहन्ति, शान्तिरापः; तदद्भिः शान्त्या शमयति । तदद्भिः सन्दधाति । तस्मादद्भिरभिमृशति ॥ ११ ॥ 
</details>

<details><summary>सायणः</summary>

पुरोडाशस्याद्भिरभिमशनं विधत्ते [^१_५८]- **तमि**ति । ‘क्षण्वन्ति' हिंसन्ति । ”क्षणु हिंसायाम्” (त० प० ३)- इति धातुः । ‘विबृहन्ति’ विश्लेषयन्ति । ”वृहू उद्यमने” (तु० प० ६७) इति धातुः । **शान्तिराप** इति । दाहतृष्णादिशमनहेतुत्वेनापां शान्तिरूपता ॥ ११ ॥

[^१_५८]: ”अग्निष्ट इत्यद्भिरभिमृशति सकृत् त्रिर्वा” -(श्रौ० सू० २. १४२) ।
</details>

<details><summary>Eggeling</summary>

11. He then touches it over with water, either once or three times: for whatever in this (rice-offering) they either injure or tear asunder in the threshing or grinding of it, that--water being (a means of) expiation (or purification)--he thereby expiates with water, that is, with (the means of) expiation; that he thereby makes good: for this reason he touches it over with water.
</details>


## १२


<details open><summary>विश्वास-प्रस्तुतिः</summary>

सो ऽभि᳘मृशति॥  
(त्य) अग्नि᳘ष्टे त्व᳘चं मा᳘ हिᳫँ᳭ सीदि᳘त्यग्निना वा᳘ ऽएनमेत᳘दभितप्स्य᳘न्भवत्येष᳘ ते त्व᳘चं मा᳘ हिᳫँ᳘ सीदि᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

सो ऽभि᳘मृशति॥  
(त्य) अग्नि᳘ष्टे त्व᳘चं मा᳘ हिᳫँ᳭ सीदि᳘त्यग्निना वा᳘ ऽएनमेत᳘दभितप्स्य᳘न्भवत्येष᳘ ते त्व᳘चं मा᳘ हिᳫँ᳘ सीदि᳘त्ये᳘वैत᳘दाह॥
</details>

<details><summary>मूलम् - Weber</summary>

सो ऽभि᳘मृशति॥  
अग्नि᳘ष्टे त्व᳘चम् मा᳘ हिᳫं सीदि᳘त्यग्नि᳘ना वा᳘ एनमेत᳘दभितप्स्य᳘न्भवत्येष᳘ ते त्व᳘चम् मा᳘ हिंसीदि᳘त्येॗवैतदाह॥
</details>

<details><summary>मूलम् - विस्वरम्</summary>

सो ऽभिमृशति- **”अग्निष्टे त्वचं मा हिँसीत्”** -(१ अ० २२ मं०) इति । अग्निना वा एनमेतदभितप्स्यन् भवति । एष ते त्वचं मा हिंसीदित्येवैतदाह ॥ १२ ॥ 
</details>

<details><summary>सायणः</summary>

सो ऽभिमृशतीत्यादिविहिताभिमर्शनानुवादेन मन्त्रविधिः । मन्त्रेणाहिंसाप्रार्थनं युक्तमिति व्याचष्टे- **अग्निना वा** इति । **अभितप्स्यन्नि**ति । अभितः सर्वतस्तपनं करिष्यन्नित्यर्थः ॥ १२ ॥ 
</details>

<details><summary>Eggeling</summary>

12. He touches it over, with the text (Vāj. S. I, 22): 'May the fire not injure thy skin!' for on the fire he is now going to heat it: 'May that (fire) not injure thy skin!' this is what he thereby says.
</details>


## १३


<details open><summary>विश्वास-प्रस्तुतिः</summary>

तं प᳘र्यग्निं करोति॥  
(त्य᳘) अ᳘च्छिद्रमे᳘वैनमेत᳘दग्नि᳘ना प᳘रिगृह्णाति ने᳘देनं नाष्ट्रार᳘क्षाᳫँ᳭सि प्रमृशानि᳘त्यग्निर्हि र᳘क्षसामपहन्ता त᳘स्मात्प᳘र्यग्निं करोति॥
</details>

<details><summary>मूलम् - श्रीधरादि</summary>

तं प᳘र्यग्निं करोति॥  
(त्य᳘) अ᳘च्छिद्रमे᳘वैनमेत᳘दग्नि᳘ना प᳘रिगृह्णाति ने᳘देनं नाष्ट्रार᳘क्षाᳫँ᳭सि प्रमृशानि᳘त्यग्निर्हि र᳘क्षसामपहन्ता त᳘स्मात्प᳘र्यग्निं करोति॥
</details>

<details><summary>मूलम् - Weber</summary>

तम् प᳘र्यग्निं करोति॥  
अ᳘छिद्रमेॗवैनमेत᳘दग्नि᳘ना प᳘रिगृह्णाति ने᳘देनं नाष्ट्रा र᳘क्षांसि प्रमृशानि᳘त्यग्निर्हि र᳘क्षसामपहन्ता त᳘स्मात्पर्यग्निं करोति॥
</details>

<details><summary>मूलम् - विस्वरम्</summary>

तं पर्यग्निं करोति । अच्छिद्रमेवनैमेतदनिना परिगृह्णाति- नेदेनं नाष्ट्रा रक्षांसि प्रमृशानिति । अग्निर्हि रक्षसामपहन्ता- तस्मात् पर्यग्निं करोति ॥ १३ ॥ 
</details>

<details><summary>सायणः</summary>

पर्यग्निकरणं विधत्ते [^१_५९]- **तमि**ति । परितो ऽग्निर्यस्य सः ’पर्यग्निः’ परितो ऽग्निमन्तं पुरोडाशं करोतीत्यर्थः । तस्य प्रयोजनमाह- **अच्छिद्रमि**ति । राक्षसादिसंस्पर्शाभावार्थं प्राकारवन्नीरन्ध्रमग्निना वेष्टनं कृतवान् भवतीत्यर्थः ॥ १३ ॥ 

[^१_५९]: पर्यग्निकरणमन्त्रस्तु "अन्तरितं रक्षो ऽन्तरिता अरातयः” -इति (तै० सं० १. १. ८. १.) । तथा च कात्यायनः ”पर्यग्निकरोत्यन्तरितं रक्षो ऽन्तरिता अरातय इति सहाज्यम्"- (श्रौ० सू० २. १४३) । अयं च मंत्रः सूत्रकृता वाजसनेयपंचदशशाखास्वन्यतरशास्त्रीय उपसंहृतः इति ।
</details>

<details><summary>Eggeling</summary>

13. He now carries fire round it [^egg_167]. By this he encloses it with an unbroken fence, lest the evil

[^egg_167]: 45:1 The paryagnikaraṇam consists in performing pradakshiṇā (see p. 37, note 1) on an object whilst holding a fire-brand or burning coal; or (according to the Paddhati) in moving one's hand, which holds the burning coal, round the oblation, from left to right. According to Kāty. II, 5, 22, the Adhvaryu does so on the present occasion, whilst muttering the formula, 'Removed is the Rakshas! removed are the enemies!' (Taitt. S. I, 1, 8, 1.) This practice of paryagnikaraṇam may be compared with the carrying of fire round houses, fields, boats, &c., on the last night of the year, a custom which, according to Mr. A. Mitchell (The Past in the Present, p. 145), still prevails in some parts of Scotland, and which he thinks is probably a survival of some form of fire-worship, and intended to secure fertility and general prosperity. The obvious meaning of the ceremony would seem to be the warding off of the dark and mischievous powers of nature.

spirits, the Rakshas, should seize upon it; for Agni (fire) is the repeller of the Rakshas: this is the reason why he carries fire round it.
</details>


## १४


<details open><summary>विश्वास-प्रस्तुतिः</summary>

त᳘ᳫँ᳘ श्रपयति॥  
देव᳘स्त्वा सविता᳘ श्रपयत्वि᳘ति न वा᳘ ऽएत᳘स्य मनुष्यः श्रपयिता᳘ देवो᳘ ह्येष त᳘देनं देव᳘ ऽएव᳘ सविता᳘ श्रपयति व्व᳘र्षिष्ठे᳘ ऽधिना᳘क इ᳘ति देव᳘त्रो ऽएत᳘दाह यदा᳘ह व्व᳘र्षिष्ठे ऽधिना᳘क ऽइ᳘ति त᳘मभि᳘मृशति शृतं᳘ व्वेदानी᳘ति त᳘स्माद्वा᳘ ऽअभि᳘मृशति॥
</details>

<details><summary>मूलम् - श्रीधरादि</summary>

त᳘ᳫँ᳘ श्रपयति॥  
देव᳘स्त्वा सविता᳘ श्रपयत्वि᳘ति न वा᳘ ऽएत᳘स्य मनुष्यः श्रपयिता᳘ देवो᳘ ह्येष त᳘देनं देव᳘ ऽएव᳘ सविता᳘ श्रपयति व्व᳘र्षिष्ठे᳘ ऽधिना᳘क इ᳘ति देव᳘त्रो ऽएत᳘दाह यदा᳘ह व्व᳘र्षिष्ठे ऽधिना᳘क ऽइ᳘ति त᳘मभि᳘मृशति शृतं᳘ व्वेदानी᳘ति त᳘स्माद्वा᳘ ऽअभि᳘मृशति॥
</details>

<details><summary>मूलम् - Weber</summary>

तं᳘ श्रपयति॥  
देव᳘स्त्वा सविता᳘ श्रपयत्वि᳘ति न वा᳘ ऽएत᳘स्य मनुष्यः᳘ श्रपयिता᳘ देवोॗ ह्येष त᳘देनं देव᳘ ए᳘व सविता श्रपयति व᳘र्षिष्टे᳘ ऽधि ना᳘क इ᳘ति देवॗत्रो एत᳘दाह यदा᳘ह व᳘र्षिष्टे᳘ ऽधि ना᳘क इ᳘ति त᳘मभि᳘मृशति पृतं᳘ वेदानी᳘ति त᳘स्माद्वा᳘ अभि᳘मृशति॥
</details>

<details><summary>मूलम् - विस्वरम्</summary>

तं श्रपयति- **”देवस्त्वा सविता श्रपयतु”** -(१ अ० २२ मं०) इति । न वा एतस्य मनुष्यः श्रपयिता । देवो ह्येषः, तदेनं देव एवं सविता श्रपयति । **”वर्षिष्ठे ऽधिनाके”** -(१ अ० २२ मं०) इति । देवत्रो एतदाह यदाह- वर्षिष्ठे ऽधिनाक इति । तमभिमृशति- शृतं वेदानीति । तस्माद्वा अभिमृशति ॥ १४ ॥ 
</details>

<details><summary>सायणः</summary>

समन्त्रकं श्रपणं विधत्ते [^१_५९]- **तमि**ति । **वर्षिष्ठे ऽधिनाक** इति । मन्त्रपाठे ’देवत्रो [^२_५९]’ देवान् प्रत्येवैतदाह । ’वर्षिष्ठे’ वृद्धतमे ’नाके’ स्वर्गे ’देवः’ सविता श्रपयत्विति हि मन्त्रार्थः । तथा च तल्लोकवासिनो देवान् प्रत्येवैतद्वचनम् । ”देवमनुष्यपुरुषपुरुमर्त्येभ्यः” (पा. सू. ५. ४. ५६.) -इति द्वितीयार्थे ’त्रा’ -प्रत्ययः । श्रपणानन्तरं तस्याभिमर्शनं विधत्ते- तमिति । अभिमृशतो ऽभिप्रायमाह- **शृतमि**ति । ‘श्रुतम्’ पक्वं जानामीत्यर्थः । ”श्रा पाके” -(अ. प. ४३) इत्यस्मान्निष्टायाम् ”शृतं पाके ”(पा. सू. ६. १. २७.) इति निपातितम् । ‘वेदानि’ -इति ”विद ज्ञाने” (अ. प. ५४) इत्यस्माल्लोट्युत्तमैकवचनम् ॥ १४ ॥ 

[^१_५९]: ”देवस्त्वेति श्रपणम्” -(श्रौ० सू० २. १४४) ।

[^२_५९]: ’देवत्रा- उ’ इति छेदः । एवार्थो ऽत्र उशब्दः।
</details>

<details><summary>Eggeling</summary>

14. He bakes [^egg_168] it, with the text (Vāj. S. I, 22): 'Let the divine (or God) Savitr̥ bake thee!' for it is not a man that bakes it, but a god it is: therefore it is the God Savitr̥ that bakes it [^egg_169]. He adds: 'In the highest heaven!' He means to say 'among the gods,' when he says 'in the highest heaven.' He touches it: 'I will ascertain whether it is done!' thus (he thinks, and) for that reason he touches it.

[^egg_168]: 46:1 On the upper side it is baked by burning straw put on or held over it, whereby it takes a crust (tvac, skin'). Schol. on Katy. II, 5, 23.

[^egg_169]: 46:2 With the name of no other God the epithet deva ('shining,' 'God') is so frequently used as with that of Savitr̥: hence, according to the author's reasoning, it is he that must be intended, whenever a god not otherwise specified is alluded to.
</details>


## १५


<details open><summary>विश्वास-प्रस्तुतिः</summary>

सो ऽभि᳘मृशति॥  
मा᳘ भेर्मा सं᳘व्विक्था इ᳘ति मा त्वं᳘ भैषीर्मा सं᳘व्विक्था य᳘त्त्वा᳘हम᳘मानुषᳫँ᳭ स᳘न्तं मानु᳘षो ऽभिमृशामी᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

सो ऽभि᳘मृशति॥  
मा᳘ भेर्मा सं᳘व्विक्था इ᳘ति मा त्वं᳘ भैषीर्मा सं᳘व्विक्था य᳘त्त्वा᳘हम᳘मानुषᳫँ᳭ स᳘न्तं मानु᳘षो ऽभिमृशामी᳘त्ये᳘वैत᳘दाह॥
</details>

<details><summary>मूलम् - Weber</summary>

सो ऽभि᳘मृशति॥  
मा᳘ भेर्मा सं᳘विक्था इ᳘ति मा त्व᳘म् भैषीर्मासं᳘विक्था य᳘त्त्वाहम᳘मानुषᳫं स᳘न्तम् मानु᳘षो ऽभिमृशामी᳘त्येॗवैत᳘दाह॥
</details>

<details><summary>मूलम् - विस्वरम्</summary>

सो ऽभिमृशति- **”मा भेर्मा संविक्थाः”** -(१ अ० २३ मं०) इति । मा त्वं भैषीर्मा संविक्थाः- यत्त्वाहममानुषं सन्तं मानुषो ऽभिमृशामीत्येवैतदाह ॥ १५ ॥ 
</details>

<details><summary>सायणः</summary>

विहितमभिमर्शनमनूद्य मन्त्रं विधत्ते [^१_५९]- **सो ऽभी**ति । मन्त्रगतम् ’भेः’ इत्येतत्पदं व्याचष्टे- **मा त्वं भैषीरि**ति । ’मा संविक्थाः’- इति मा च कम्पिष्टा इत्यर्थः । भयकम्पयोः कारणमाह- **यत्त्वे**ति ॥ १५ ॥ 

[^१_५९]: ”मा भेरित्यालभते” -(श्रौ० सू० २. १४५) । 
</details>

<details><summary>Eggeling</summary>

15. He touches it, with the text (Vāj. S. I, 23): 'Be not afraid! shrink not!' He thereby says: 'Do not thou be afraid, do not thou shrink, because I, a man, touch thee that art not human!'
</details>


## १६


<details open><summary>विश्वास-प्रस्तुतिः</summary>

यदा᳘ शृतो᳘ ऽथाभि᳘वासयति॥  
ने᳘देनमुप᳘रिष्टान्नाष्ट्रा र᳘क्षाᳫंस्यवप᳘श्यानि᳘ति ने᳘द्वेव᳘ नग्न᳘ ऽइव मुषित᳘ ऽइव श᳘याता ऽइ᳘त्यु चैव त᳘स्माद्वा᳘ ऽअभि᳘वासयति᳘॥
</details>

<details><summary>मूलम् - श्रीधरादि</summary>

यदा᳘ शृतो᳘ ऽथाभि᳘वासयति॥  
ने᳘देनमुप᳘रिष्टान्नाष्ट्रा र᳘क्षाᳫंस्यवप᳘श्यानि᳘ति ने᳘द्वेव᳘ नग्न᳘ ऽइव मुषित᳘ ऽइव श᳘याता ऽइ᳘त्यु चैव त᳘स्माद्वा᳘ ऽअभि᳘वासयति᳘॥
</details>

<details><summary>मूलम् - Weber</summary>

यदा᳘ शृतो᳘ ऽथाभि᳘वासयति॥  
ने᳘देनमुप᳘रिष्टान्नाष्ट्रा र᳘क्षांस्यवप᳘श्यानि᳘ति ने᳘द्वेव᳘ नग्न᳘ इव मुषित᳘ इव श᳘याताइ᳘त्यु चैव त᳘स्माद्वा᳘ अभि᳘वासयति॥
</details>

<details><summary>मूलम् - विस्वरम्</summary>

यदा शृतः, अथाभिवासयति- नेदेनमुपरिष्टान्नाष्ट्रा रक्षांस्यवपश्यानिति । नेद्वेव नग्न इव मुषित इव शयाता इत्यु चैव, तस्माद्वा अभिवासयति ॥ १६ ॥ 
</details>

<details><summary>सायणः</summary>

**यदा शृत** इति । ’यदा’ यस्मिन् काले स पुरोडाशः शृतः पक्वो भवति, ’अथ’ अनन्तरमेव तस्योपरि ’अभिवासयति’ साङ्गारेण [^१_६०] भस्मनाच्छादयतीत्यर्थः । तस्य प्रयोजनमाह- **नेदि**ति । प्रयोजनान्तरं सदृष्टान्तमाह- **नेद्वेवे**ति । नग्नः स्वभावतो विवसनः । मुषितः चौरादिभिरपहृतवसनः । तावुभौ यथा निरावरणौ ’शयाते’ तद्वत् पुरोडाशो ऽप्यभिवासनाभावे निरावरणः शयीत । नैव तथा शयीतेत्यनेनैवाभिप्रायेणाभिवासनं कर्त्तव्यमित्यर्थः ॥ १६ ॥ 

[^१_६०]: ’साङ्गारेण भस्मना’ इति का. श्रौ. सू. २ । ५ । २५ । याज्ञिकदेवः ।
</details>

<details><summary>Eggeling</summary>

16. When it is done, he covers it over (with hot ashes): 'Lest the evil spirits, the Rakshas, should espy it,' thus (he thinks) and 'Lest it should lie, as it were, naked and despoiled!' thus also (he thinks):--that is the reason why he covers it over.
</details>


## १७


<details open><summary>विश्वास-प्रस्तुतिः</summary>

सो ऽभि᳘वासयति॥  
(त्य) अ᳘तमेरुर्यज्ञो᳘ ऽतमेरुर्य᳘जमानस्य प्रजा᳘ भूयादि᳘तिने᳘देतद᳘नु यज्ञो᳘ वा य᳘जमानो वा ता᳘म्याद्य᳘दिद᳘मभिवास᳘यामी᳘ति त᳘स्मादेव᳘मभि᳘वासयति॥
</details>

<details><summary>मूलम् - श्रीधरादि</summary>

सो ऽभि᳘वासयति॥  
(त्य) अ᳘तमेरुर्यज्ञो᳘ ऽतमेरुर्य᳘जमानस्य प्रजा᳘ भूयादि᳘तिने᳘देतद᳘नु यज्ञो᳘ वा य᳘जमानो वा ता᳘म्याद्य᳘दिद᳘मभिवास᳘यामी᳘ति त᳘स्मादेव᳘मभि᳘वासयति॥
</details>

<details><summary>मूलम् - Weber</summary>

सो ऽभि᳘वासयति॥  
अ᳘तमेरुर्यज्ञो᳘ ऽतमेरुर्य᳘जमानस्य प्रजा᳘ भूयादि᳘ति ने᳘देतद᳘नु यज्ञो᳘ वा य᳘जमानो वा ता᳘म्याद्य᳘दिद᳘मभिवास᳘यामी᳘ति त᳘स्मादेव᳘मभि᳘वासयति॥
</details>

<details><summary>मूलम् - विस्वरम्</summary>

सो ऽभिवासयति- **”अतमेरुर्यज्ञो ऽतमेरुर्यजमानस्य प्रजा भूयात्”** -(१ अ० २३ मं०) इति । नेदेतदनु यज्ञो वा यजमानो वा ताम्याद्- यदिदमभिवासयामीति । तस्मादेवमभिवासयति ॥ १७॥ 
</details>

<details><summary>सायणः</summary>

सो ऽभिवासयतीत्यादिर्मन्त्रविधिः । ‘अतमेरुः’ अतमनशीलः । इज्यते ऽनेनेति ’यज्ञः’ पुरोडाशः, स ग्लानिरहितो ऽभूत् । अतो यजमानस्य पुत्रादिरपि तथा भूयादिति मन्त्रार्थः । इममर्थं प्रतिपादयति- **नेदेतदि**ति । यदिदमभिवासनम्, ’एतदनु’ एतस्यानन्तरमित्यर्थः । **तस्मादि**ति । अतमेरुरिति [^१_६०]- मन्त्रप्रयोगेणाभिवासनकृततमनाभावादित्यर्थः ॥ १७ ॥ 

[^१_६०]: ”अतमेरुरिति शृतावभिवासयति भस्मना वेदेनोपवेषेण वा” -(श्रौ० सू० २. १४६.)
</details>

<details><summary>Eggeling</summary>

17. He covers it over, with the text (Vāj. S. I, 23): 'May the sacrifice not be liable to languish, nor the sacrificer's race liable to languish!' 'That the sacrifice or the sacrificer may not languish after this, when I cover this over,' thus (he thinks, and) for this reason he covers it over in this manner (i.e. with the above text).
</details>


## १८


<details open><summary>विश्वास-प्रस्तुतिः</summary>

(त्य᳘) अ᳘थ पात्रीनिर्णे᳘जनम्॥  
(म) अङ्गुलिप्रणे᳘जनमाप्त्ये᳘भ्यो नि᳘नयति तद्य᳘दाप्त्ये᳘भ्यो निन᳘यति॥
</details>

<details><summary>मूलम् - श्रीधरादि</summary>

(त्य᳘) अ᳘थ पात्रीनिर्णे᳘जनम्॥  
(म) अङ्गुलिप्रणे᳘जनमाप्त्ये᳘भ्यो नि᳘नयति तद्य᳘दाप्त्ये᳘भ्यो निन᳘यति॥
</details>

<details><summary>मूलम् - Weber</summary>

अ᳘थ पात्रीनिर्णे᳘जनम्॥  
अङ्गुलिप्रणे᳘जनमाप्त्ये᳘भ्यो नि᳘नयति तद्य᳘दाप्त्ये᳘भ्यो निन᳘यति॥
</details>

<details><summary>मूलम् - विस्वरम्</summary>

अथ पात्रीनिर्णेजनमङ्गुलिप्रणेजनमाप्त्येभ्यो निनयति । तद्यदाप्त्येभ्यो नियति ॥ १८ ॥ 
</details>

<details><summary>सायणः</summary>

पात्र्यङ्गुलिप्रक्षालनोदकस्य निनयनं विधत्ते [^१_६०]- **अथे**ति । निर्णिज्यते शोध्यते ऽनेनेति 'मिर्णेजनम्’ अङ्गुलिप्रक्षालनम्, पात्रीनिर्णेजनं चोदकम् । अद्भ्यो जातत्वात् ’आप्त्याः’ त्रितादयस्तेभ्यो [^२_६०] निनयेदित्यर्थः । विहितं निनयनं स्तोतुमनुवदति- **तद्यादि**ति ॥ १८ ॥ ६ । (२. २) 

[^१_६०]: ”पात्र्यङ्गुलिप्रक्षालनमाप्त्येभ्यो निनयत्यभितप्य प्रत्यगसंस्यन्दमानं त्रितायत्वेति प्रतिमन्त्रम्” -(श्रौ० सू० २. १४७.) ।

[^२_६०]: त्रितादयस्त्वेते- त्रितः, द्वितः, एकतः इति । "अस्यां ध्रुवायां मध्यमायां प्रतिष्ठायां दिशि साध्याश्चाप्त्याश्च देवाः” इति (ऐ० ब्रा० ८. ३. ३.) ।

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथमध्ये प्रथमकाण्डे द्वितीयाध्याये द्वितीयं ब्राह्मणम्, प्रपाठकश्च प्रथमः समाप्तः [^३_६०] । 

[^३_६०]: इतो ऽग्रे- ”व्रताचरणमारभ्य पात्रीनिर्णेजनान्ततः । कर्मोक्तं प्राक् प्रपाठके ऽन्यत्तु द्वितीये ऽभिधीयते ॥ श्लोक एष क्वचित् पुस्तक एवोपलभ्यते ॥ 
</details>

<details><summary>Eggeling</summary>

18. He then pours out for the Āptya deities the water with which the dish has been rinsed and that in which he has washed his fingers [^egg_170]. The reason why he pours it out for the Āptyas (is this):

[^egg_170]: 47:1 The washing of the fingers and the dish, and has taken place after the putting on and touching over of the cake, and before the paryagnikaraṇam is performed.
</details>

