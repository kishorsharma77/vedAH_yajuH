+++
title = "३"

+++


## ०१


<details open><summary>विश्वास-प्रस्तुतिः</summary>

पवि᳘त्रे करोति॥  
पवि᳘त्रे स्थो व्वैष्ण᳘व्यावि᳘ति यज्ञो वै व्वि᳘ष्णुर्यज्ञि᳘येस्थ ऽइ᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

पवि᳘त्रे करोति॥  
पवि᳘त्रे स्थो व्वैष्ण᳘व्यावि᳘ति यज्ञो वै व्वि᳘ष्णुर्यज्ञि᳘येस्थ ऽइ᳘त्ये᳘वैत᳘दाह॥
</details>

<details><summary>मूलम् - Weber</summary>

पवि᳘त्रे करोति॥  
पवि᳘त्रे स्थो वैष्णॗव्यावि᳘ति यज्ञो वै वि᳘ष्णुर्यज्ञि᳘ये स्थ इ᳘त्येॗवैत᳘दाह॥
</details>

<details><summary>मूलम् - विस्वरम्</summary>

प्रोक्षणम् ।
पवित्रे करोति- **”पवित्रे स्थो वैष्णव्यौ”** (१ अ. १२ मं.) इति । यज्ञो वै विष्णुः । यज्ञिये स्थ इत्येवैतदाह ॥ १ ॥
</details>

<details><summary>सायणः</summary>

पवित्रकरणमन्त्रगतस्य वैष्णव्याविति [^१_२७] पदस्य तात्पर्यमाह- **यज्ञो वा** इति । वेवेष्टि व्याप्नोतीति व्युत्पत्त्या [^२_२७] यज्ञ [^३_२७] एव विष्णुः । तथा च मन्त्रगतस्य वैष्णव्यावितिशब्दस्य, हे दर्भनाड्यौ ! युवां यज्ञसम्बन्धिन्यावेव भवथ इत्ययमर्थः प्रतिपादितो भवतीत्यर्थः ॥ १ ॥

[^१_२७]: वैष्णवे इति प्राप्ते ‘व्यत्ययो बहुलम्’ इति (पा. सू. ३ । १ । ८५) स्त्रीत्वम् । इति मही. भा. । 

[^२_२७]: (निघ. ३ । १७ । १२) (निरु. १२ । १ । ७) ।

[^३_२७]: ‘विष्णुर्वै यज्ञः’ इति (तै. सं. २ । १ । ८ । ३), (ऐ. ब्रा. १ । ३ । ४) । 
</details>

<details><summary>Eggeling</summary>

1. He now prepares two strainers (pavitra) [^egg_110], with the text (Vāj. S. I, 12 a): 'Purifiers (or strainers, pavitra) are ye, and belonging to Vishṇu!' For Vishṇu is the sacrifice; so that he thereby says, 'You belong to the sacrifice.'

[^egg_110]: 19:1 These strainers (or clarifiers) are to consist of two blades of Kuśa grass, with unbroken or undecayed tops, and without buds on them; and they must be severed from their roots by means of other Kuśa blades, so as to be of equal length (viz. one prādeśa, or span of thumb and fore-finger, long). Katy. Sr. II, 3, 31.

</details>


## ०२


<details open><summary>विश्वास-प्रस्तुतिः</summary>

ते वै द्वे᳘ भवतः॥  
(तो ऽ) अयं वै᳘ पवि᳘त्रं᳘ यो ऽयं प᳘वते᳘ सो ऽयमे᳘क ऽइवैव᳘ पवते᳘ सो ऽयं पु᳘रुषेऽन्तः प्र᳘विष्टः प्रा᳘ङ् च प्रत्य᳘ङ् च ता᳘विमौ᳘ प्राणोदानौ त᳘देत᳘स्यैवा᳘नुमा᳘त्रां त᳘स्माद्द्वे᳘ भवतः॥
</details>

<details><summary>मूलम् - श्रीधरादि</summary>

ते वै द्वे᳘ भवतः॥  
(तो ऽ) अयं वै᳘ पवि᳘त्रं᳘ यो ऽयं प᳘वते᳘ सो ऽयमे᳘क ऽइवैव᳘ पवते᳘ सो ऽयं पु᳘रुषेऽन्तः प्र᳘विष्टः प्रा᳘ङ् च प्रत्य᳘ङ् च ता᳘विमौ᳘ प्राणोदानौ त᳘देत᳘स्यैवा᳘नुमा᳘त्रां त᳘स्माद्द्वे᳘ भवतः॥
</details>

<details><summary>मूलम् - Weber</summary>

ते वै द्वे᳘ भवतः॥  
अयं वै᳘ पविॗत्रं यो ऽयम् प᳘वतेॗ सो ऽयमे᳘क इवैव᳘ पवतेॗ सो ऽयम् पु᳘रुषे ऽन्तः प्र᳘विष्टः प्रा᳘ङ्च प्रत्य᳘ङ्च ता᳘विमौ᳘ प्राणोदानौ त᳘देत᳘स्यैवा᳘नु मा᳘त्रां त᳘स्माद्द्वे᳘ भवतः॥
</details>

<details><summary>मूलम् - विस्वरम्</summary>

ते वै द्वे भवतः । अयं वै पवित्रम्- यो ऽयं पवते । सो ऽयमेक इवैव पवते । सो ऽयं पुरुषे ऽन्तः प्रविष्टः प्राङ् च, प्रत्यङ् च । ताविमौ प्राणोदानौ । तदेतस्यैवानुमात्राम् । तस्माद् द्वे भवतः ॥ २ ॥ 
</details>

<details><summary>सायणः</summary>

संख्यान्तरं वारयितुं पवित्रयोर्द्वित्वं विधत्ते- **ते वा** इति । तदेतदुपपादयति- **अयं वा** इति । ‘यः‘ पवमानो वायुः, अयमेव ‘पवित्रम्‘ पवनसाधनम् । शुद्धिहेतुः । ”पुवः संज्ञायाम्” (पा. सू. ३. २. १८५.) इति करण इत्रप्रत्ययः । ”पन्थानश्च विशुद्ध्यन्ति सोमसूर्यांशुमारुतैः” इत्यादिस्मृतेः (नि. सं. २३. ४०.) वायोः शुद्धिहेतुत्वम् । **एक इवैवे**ति । ‘सः‘ च बाह्ये वर्तमानो वायुरेकरूप एव वाति, ‘सः‘ एव पुरुषशरीरानुप्रविष्टः सन् वृत्तिभेदेन ‘प्राङ् च प्रत्यङ् च चरति’ । इडापिङ्गलादिनाडीद्वारा बहिर्निर्गच्छन् प्राणः प्राङित्युच्यते, तथैव द्वारा पुनरन्तः प्रविशन् प्रत्यङ्ङिति; तावेतौ वृत्तिभेदौ ‘प्राणोदानौ‘- इत्युच्येते । तत्र प्राङ् संचरन् प्राणः ‘उद्’ ऊर्द्ध्वदेशादानयति, अन्तः प्रविश्यानुगुणं चेष्टत इति ‘उदानः‘ । तस्य ‘च‘ शब्देन प्रत्यङ्मुखो ऽपानो विवक्षितः, न तूत्क्रान्तिहेतुरुदानवृत्तिरिति; तस्या ऊर्द्ध्वमुखत्वेन प्रत्यङ्ङुत्क्रमानुपपत्तेः । अत एव तैत्तिरीयके समानप्रकरणे पवित्रयोः प्राणापानरूपत्वमाम्नायते- ”प्राणापानौ पवित्रे यजमान एव प्राणापानौ दधाति” (२. १. १०. २.) इति । एवं द्विधाभिन्नस्यैतस्यैव वाय्वाख्यस्य पवित्रस्य ‘मात्राम्‘ परिमाणम् ‘अनु‘-सृत्य, तत्पवित्रोर्द्द्वित्वम् ॥ २ ॥ 
</details>

<details><summary>Eggeling</summary>

2. Two there are of them: for means of cleansing (pavitra) is this (wind) which here ventilates (pavate); and this, it is true, ventilates as one only; but on entering into man, it becomes a forward and a backward one, and they are these two, to wit, the prāṇa (breathing out) and the udāna (breathing up or in)  [^egg_111]. And as this (clarifying process) takes place

[^egg_111]: 19:2 Thus Sāyaṇa here takes the terms prāṇa (iḍāpiṅgalādināḍīdvārā bahir nirgacchan prāṇaḥ prāṅ) and udāna (tathaiva dvārā punar antaḥ praviśan pratyaṅ). In Ait. Br. II, 29, and Chānd. Up. I, 3, 3, prāṇa, apāna, and vyāna are mentioned as the  three vital airs; where prāṇa is taken by Professors Haug and Müller as 'in-breathing' ('respiration' or 'expiration,' Röer), and apāna as 'out-breathing' ('inspiration,' Röer). Five vital airs are generally enumerated (Śat. Br. IX, 2, 2, 5); but theological speculation evidently considered these bodily processes a very convenient source of symbolism, as we find mention made in the Śat. Br. of six (XIV, 1, 3, 32); seven (III, 1, 3, 21; XIII, 1, 7, 2); nine (I, 5, 2, 5); and ten (XI, 6, 3, 7) breaths or vital airs.

in accordance with the measure of that (process of breathing), therefore there are two (strainers).
</details>


## ०३


<details open><summary>विश्वास-प्रस्तुतिः</summary>

(तो ऽथो) अ᳘थो ऽअ᳘पि त्री᳘णि स्युः॥  
(र्व्या᳘) व्या᳘नो हि᳘ तृती᳘यो द्वे᳘ त्वेव᳘ भवतस्ता᳘भ्यामेताः प्रो᳘क्षणीरुत्पू᳘य ता᳘भिः प्रो᳘क्षति तद्य᳘देता᳘भ्यामुत्पुना᳘ति॥
</details>

<details><summary>मूलम् - श्रीधरादि</summary>

(तो ऽथो) अ᳘थो ऽअ᳘पि त्री᳘णि स्युः॥  
(र्व्या᳘) व्या᳘नो हि᳘ तृती᳘यो द्वे᳘ त्वेव᳘ भवतस्ता᳘भ्यामेताः प्रो᳘क्षणीरुत्पू᳘य ता᳘भिः प्रो᳘क्षति तद्य᳘देता᳘भ्यामुत्पुना᳘ति॥
</details>

<details><summary>मूलम् - Weber</summary>

अ᳘थो अ᳘पि त्री᳘णि स्युः॥  
व्यानो हि᳘ तृती᳘यो द्वेॗ न्वेव᳘ भवतस्ता᳘भ्यामेताः प्रो᳘क्षणीरुत्पू᳘य ता᳘भिः प्रो᳘क्षति तद्य᳘देता᳘भ्यामुत्पुना᳘ति॥
</details>

<details><summary>मूलम् - विस्वरम्</summary>

अथो अपि त्रीणि स्युः । व्यानो हि तृतीयः । द्वे त्वेव भवतः । ताभ्यामेताः प्रोक्षणीरुत्पूय ताभिः प्रोक्षति । तद्यदेताभ्यामुत्पुनाति ॥ ३ ॥ 
</details>

<details><summary>सायणः</summary>

त्रित्वपक्षमभ्युपन्यस्यति- **अथो ऽअपी**ति । पक्षान्तरद्योतकः ‘अथो अपि‘ शब्दः । तत्रोपपत्तिः- व्यानो हीति । मुख्यपवित्रस्य वायोः प्राणोदानवद् व्यानाख्यो वृत्तिभेदस्तृतीयः 'हि’ यस्माद् विद्यते तस्मात्पवित्रत्रित्वमप्युक्तमित्यर्थः [^१_२८] । द्वित्वपक्षमेव निगमयति- **द्वे त्वेवे**ति । ”अथ यः प्राणापानयोः सन्धिः, स व्यानः” (छा. उ. १. ३. ३.) इति श्रुतेर्व्यानस्य सन्धिरूपतया तदुभयानतिरिक्तत्वाद् द्वित्वपक्ष एव श्रेयानित्यर्थः । कात्यायनस्तु पक्षद्वयमपि सूत्रयामास-”कुशौ समावप्रशीर्णाग्रावनन्तर्गर्भौ कुशैश्छिनत्ति पवित्रे स्थ इति” ”त्रीन् वा” (श्रौ. सू. २. ७५. ७६) इति । अथोत्पवनं विधत्ते [^२_२८]- **ताभ्यामि**ति । प्रोक्षत्याभिरिति ’प्रोक्षण्यः [^३_२८]’- आपः । करणे ल्युट् (पा. सू. ३. ३. ११७) । ’ताभिः [^४_२८] प्रोक्षति’ इत्युत्पवनस्य प्रयोजनकथनम्; न तु प्रोक्षणविधिः । यस्मादुत्पूताभिरद्भिः प्रोक्षणं कर्तव्यम्, तस्मात् पवित्राभ्यां तासामुत्पवनं कार्यमित्यर्थः । तदेतदुत्पवनं स्तोतुमनुवदति- **तद्यदि**ति ॥ ३ ॥ 

[^१_२८]: ”स वा अयं प्राणस्त्रेधा विहितः प्राणो ऽपानो व्यान इति” (ऐ. ब्रा. २. ४. ५.) ।

[^२_२८]: ”हविर्ग्रहण्यामपः कृत्वा ताभ्यामुत्पुनाति सवितुर्व इति” “ताः स्थानं तयोः” (श्रौ. सू. २. ७७. ७८.) ।

[^३_२८]: ”प्रणीताः, प्रोक्षणीः, उपसर्जनीः, मदन्तीः, वसतीवरीः, पान्नेजनीयाः, निग्राभ्याः, अभिषेचनीयाः इत्यपां पर्यायशब्दाः” इति निगमे सप्तमखण्डे कात्यायनः ।

[^४_२८]: ”ताभ्यामेताः प्रोक्षणीरुत्पूय ताभिः प्रोक्षति” इति श्रुतेः पवित्रयोः प्रोक्षण्युत्पवन एव प्रोक्षणीनामेव च प्रोक्षणे च विधानान्न पवित्राभ्यां प्रोक्षणं हविःपात्रादीनामिति वैद्यनाथमिश्राः ।
</details>

<details><summary>Eggeling</summary>

3. There may also be three: for the vyāna (or pervading vital air) [^egg_112] is a third (kind of breathing); but in reality there are only two. Having then strained the sprinkling water [^egg_113] with these two (strainers), he sprinkles with it. The reason why he strains it with the two (strainers) is this:

[^egg_112]: 20:1 'A combination of the out-breathing and in-breathing;' but as there is no distinction between this kind of breath and the others (combined), two must be considered as the normal number of strainers. Schol.

[^egg_113]: 20:2 He pours water into the Agnihotra ladle (in which some of the awn of the rice remains), and after cleaning it with the two strainers, he sprinkles with it. Kāty. II, 3, 33 seq. The details of this process are given in par. 6 seq.

</details>


## ०४


<details open><summary>विश्वास-प्रस्तुतिः</summary>

व्वृत्रो᳘ ह वा᳘ ऽइदᳮ स᳘र्व्वं वृत्वा᳘ शिश्ये॥  
य᳘दिदम᳘न्तरेण द्या᳘वापृथिवी स य᳘दिदᳮ स᳘र्व्वं वृत्वा᳘ शिश्ये त᳘स्माद्वृत्रो ना᳘म॥
</details>

<details><summary>मूलम् - श्रीधरादि</summary>

व्वृत्रो᳘ ह वा᳘ ऽइदᳮ स᳘र्व्वं वृत्वा᳘ शिश्ये॥  
य᳘दिदम᳘न्तरेण द्या᳘वापृथिवी स य᳘दिदᳮ स᳘र्व्वं वृत्वा᳘ शिश्ये त᳘स्माद्वृत्रो ना᳘म॥
</details>

<details><summary>मूलम् - Weber</summary>

वृत्रो᳘ ह वा᳘ इदᳫं स᳘र्वं वृत्वा᳘ शिश्ये॥  
य᳘दिदम᳘न्तरेण द्या᳘वापृथिवी स य᳘देदᳫं स᳘र्वं वृत्वा᳘ शिश्ये त᳘स्माद्वृत्रो ना᳘म॥
</details>

<details><summary>मूलम् - विस्वरम्</summary>

वृत्रो ह वा इदं सर्वं वृत्वा शिश्ये- यदिदमन्तरेण द्यावापृथिवी । स यदिदं सर्वं वृत्वा शिश्ये- तस्माद् वृत्रो नाम ॥ ४॥ 
</details>

<details><summary>सायणः</summary>

उत्पवननिवर्त्त्यामशुद्धिं दर्शयितुमितिहासमुदाहरति- **वृत्रो** हेति । वृत्वा **शिश्ये** इति । आवृत्य शयनं कृतवान् । शीङो लिटि (अदा. आ.) ”एरनेकाचः-” (पा. सू. ६. ४. ८२.) इति यण् । **द्यावापृथिवी** इति । द्यौश्च पृथिवी च द्यावापृथिव्यौ (पा. सू. ६ । ३ । ३०) इति द्यावादेशः । "अन्तरान्तरेण” (पा. सू. २. ३. ४ .) इति द्वितीया । द्यावापृथिव्योर्मध्य इत्यर्थः । वरणाद् [^१_२८] ‘वृत्र‘ इति नाम निर्वक्ति- **स यदि**ति ॥ ४ ॥ 

[^१_२८]: ”यदि माल्ँलोकानवृणोत्, तद् वृत्रस्य वृत्रत्वम्”- इति (तै. सं. २. ४. १२. २.)। ”वृत्रो वृणोतेर्वा, वर्ततेर्वा, वर्द्धतेर्वा” इत्यादिनिरु. २ । ५ । ३ ।” तत्को वृत्रः ? मेघ इति नैरुक्ताः, त्वाष्ट्रो ऽसुर इत्यैतिहासिकाः, अपाञ्च ज्योतिषश्च मिश्रीभावकर्मणो वर्षकर्म जायते, तत्रोपमार्थे न युद्धवर्णा भवन्ति” इत्यादि च तत्रैव २ । ५ । २ । 
</details>

<details><summary>Eggeling</summary>

4. Vr̥tra in truth lay covering all this (space) which here extends between heaven and earth, And because he lay covering (vr̥) all this, therefore his name is Vr̥tra.
</details>


## ०५


<details open><summary>विश्वास-प्रस्तुतिः</summary>

तमि᳘न्द्रो जघान॥  
स᳘ हतः पू᳘तिः सर्व᳘त ऽए᳘वा᳘पो ऽभिप्र᳘सुस्राव स᳘र्व्व᳘त इव᳘  ह्य᳘य᳘ᳮ समुद्रस्त᳘स्मादु है᳘का आ᳘पो बीभत्सा᳘ञ्चक्रिरे ता᳘ ऽउप᳘र्युपर्य᳘तिपुप्रुविरे ऽत᳘ इमे᳘ दर्भास्ता᳘ हैता ऽअ᳘नापूयिता आपो᳘ ऽस्ति वा ऽइ᳘तरासु स᳘ᳮ सृष्टमिव य᳘देना व्वृत्रः पू᳘तिरभिप्रा᳘स्रवत्त᳘दे᳘वासामेता᳘भ्यां पवि᳘त्राभ्याम᳘पहन्त्य᳘थ मे᳘ध्याभिरे᳘वाद्भिः प्रो᳘क्षति त᳘स्माद्वा᳘ ऽएता᳘भ्यामु᳘त्पुनाति॥
</details>

<details><summary>मूलम् - श्रीधरादि</summary>

तमि᳘न्द्रो जघान॥  
स᳘ हतः पू᳘तिः सर्व᳘त ऽए᳘वा᳘पो ऽभिप्र᳘सुस्राव स᳘र्व्व᳘त इव᳘  ह्य᳘य᳘ᳮ समुद्रस्त᳘स्मादु है᳘का आ᳘पो बीभत्सा᳘ञ्चक्रिरे ता᳘ ऽउप᳘र्युपर्य᳘तिपुप्रुविरे ऽत᳘ इमे᳘ दर्भास्ता᳘ हैता ऽअ᳘नापूयिता आपो᳘ ऽस्ति वा ऽइ᳘तरासु स᳘ᳮ सृष्टमिव य᳘देना व्वृत्रः पू᳘तिरभिप्रा᳘स्रवत्त᳘दे᳘वासामेता᳘भ्यां पवि᳘त्राभ्याम᳘पहन्त्य᳘थ मे᳘ध्याभिरे᳘वाद्भिः प्रो᳘क्षति त᳘स्माद्वा᳘ ऽएता᳘भ्यामु᳘त्पुनाति॥
</details>

<details><summary>मूलम् - Weber</summary>

तमि᳘न्द्रो जघान॥  
स᳘ हतः पू᳘तिः सर्व᳘त एॗवाॗपो ऽभिप्र᳘सुस्राव सर्व᳘त इव ह्य᳘य᳘ᳫं᳘ समुद्रस्त᳘स्मादु है᳘का आ᳘पो बीभत्सा᳘ञ्चक्रिरे ता᳘ उप᳘र्युपर्य᳘तिपुप्रुविरे [^wbr_1] ऽत᳘ इमे᳘ दर्भास्ता᳘ हैता अ᳘नापूयिता आपो᳘ ऽस्ति वा इ᳘तरासु स᳘ᳫं᳘ सृष्टमिव य᳘देना वृत्रः पू᳘तिरभिप्रा᳘स्रवत्त᳘देॗवासामेता᳘भ्याम् पवि᳘त्राभ्याम᳘पहन्त्य᳘थ मे᳘ध्याभिरेॗवाद्भिः प्रो᳘क्षति त᳘स्माद्वा᳘ एता᳘भ्यामु᳘त्पुनाति॥ 

[^wbr_1]: ॰तिपप्लुविरे Sây.

</details>

<details><summary>मूलम् - विस्वरम्</summary>

तमिन्द्रो जघान । स हतः पूतिः सर्वत एवापो ऽभिप्रसुस्राव । सर्वत इव ह्ययं समुद्रः । तस्मादु हैका आपो बीभत्साञ्चक्रिरे । ता उपर्युपर्यतिपुप्रुविरे । अत इमे दर्भाः । ता हैता अनापूयिता आपः । अस्ति वा इतरासु संसृष्टमिव- यदेना वृत्रः पूतिरभिप्रास्रवत् । तदेवासामेताभ्यां पवित्राभ्यामपहन्ति । अथ मेध्याभिरेवाद्भिः प्रोक्षति । तस्माद्वा एताभ्यामुत्पुनाति ॥ ५ ॥ 
</details>

<details><summary>सायणः</summary>

**स हत** इत्यादि । पूतिर्दुर्गन्धः । सर्वत एवापो ऽभिलक्ष्य प्रस्रुतो ऽभूत् । अत एव खल्वयमपि समुद्रः, सर्वतः सर्वमावृत्य वर्तते । ‘तस्माद्‘ दुर्गन्धात् स्रुताद् वृत्रादिमा आपो ‘बीभत्साञ्चक्रिरे‘ जुगुप्सन्ते स्म । ”मान्बधदान्शान्भ्यः”- (पा. सू. ३. १. ६) इति बधेर्वैरूप्ये सन्-प्रत्ययः । बीभत्समानाः ‘ताः‘ आपः तत्संस्पर्शं परिहर्तुमुपर्युपरि वर्तमानाः ‘अतिपुप्लुविरे [^१_२९]‘ जलाशयमतिक्रम्य तीरदेशं प्राप्ता आसन् । "प्लुङ् गतौ” (भ्वा. आ. ९८३) इति धातुः । 'प्लुताश्च 'ताः‘ आपो दर्भात्मना परिणताः । अयमर्थस्तैत्तिरीयके ऽपि विस्पष्टमाम्नातः- ”इन्द्रो वृत्रमहन्त्सो ऽपो ऽभ्यम्रियत, तासां यन्मेध्यं यज्ञिय ँ सदेवमासीत्; तदपोदक्रामत्, ते दर्भा अभवन्” (तै० ब्रा० ३. २. ५. १) इति । **अनापूयिता** इति । ‘आ‘ समन्तात् पूयं दौर्गन्ध्यं प्राप्ता आपूयिताः, न आपूयिताः ‘अनापूयिताः‘ । ”पूयी विशरणे दुर्गन्धे च-” (भ्वा. आ. ४८५) इत्यस्मात् कर्तरि निष्ठायां छान्दस इट् । यद्वा 'आ’ समन्तात् पूयमासां संजातमिति ‘आपूयिताः‘ । तदम्य सञ्जातम्- ”(पा० सू० ५. २. ३६) इति तारकादित्वादितच् । **इतरास्वि**ति । दर्भात्मना परिणतजलव्यतिरिक्तासु अमेध्यत्वापादकं किञ्चित्संसृष्टमिव भवति । अत्र हेतुः- **यदेना** इति । एवमनापूयिताप्विकारदर्भमयान्याम् ‘आसाम्‘ अपामुत्पवनं कुर्वन् पूयसंसर्गकृतम् ‘तद्‘ अमेध्यत्वमपहन्ति । ततश्च विधास्यमानं प्रोक्षणं च ‘मेध्याभिः‘ मेधार्हाभिः शुद्धाभिरेवाद्भिः कृतं भविष्यतीत्यर्थः । ‘तस्माद्‘- इत्युत्पवननिगमनम् ॥ ५ ॥
 
[^१_२९]: ’पुप्लुविरे‘ इति भाष्यसम्मतः पाठः ।
</details>

<details><summary>Eggeling</summary>

5. Him Indra slew. He being slain flowed forth stinking in all directions towards the water; for in every direction lies the ocean. And in consequence of this, some of the waters became disgusted, and, rising higher and higher, flowed over: whence (sprung) these grasses (of which the strainers are made; for they represent the water which was not putrified. With the other (water), however, some

matter has become mixed up, inasmuch as the putrid Vr̥tra flowed into it. This he now removes from it by means of these two strainers; whereupon he sprinkles with the (sacrificially) pure water. This is the reason why he strains it through them.
</details>


## ०६


<details open><summary>विश्वास-प्रस्तुतिः</summary>

स ऽउ᳘त्पुनाति॥  
सवितु᳘र्व्वः᳘ प्रसव ऽउ᳘त्पुनाम्य᳘च्छिद्रेण पवि᳘त्रेण सू᳘र्यस्य रश्मि᳘भिरि᳘ति सविता वै᳘ देवा᳘नां प्रसविता त᳘त्सवितृ᳘प्रसूत ऽए᳘वैतदु᳘त्पुनात्य᳘च्छिद्रेण पवि᳘त्रेणे᳘ति यो वा᳘ ऽअयं प᳘वत ऽएषो᳘ ऽच्छिद्रं पवि᳘त्रमेते᳘नैत᳘दाह सू᳘र्यस्य रश्मि᳘भिरि᳘त्येते वा᳘ ऽउत्पविता᳘रो यत्सू᳘र्यस्य रश्म᳘यस्त᳘स्मादाह सू᳘र्यस्य रश्मि᳘भिरि᳘ति॥
</details>

<details><summary>मूलम् - श्रीधरादि</summary>

स ऽउ᳘त्पुनाति॥  
सवितु᳘र्व्वः᳘ प्रसव ऽउ᳘त्पुनाम्य᳘च्छिद्रेण पवि᳘त्रेण सू᳘र्यस्य रश्मि᳘भिरि᳘ति सविता वै᳘ देवा᳘नां प्रसविता त᳘त्सवितृ᳘प्रसूत ऽए᳘वैतदु᳘त्पुनात्य᳘च्छिद्रेण पवि᳘त्रेणे᳘ति यो वा᳘ ऽअयं प᳘वत ऽएषो᳘ ऽच्छिद्रं पवि᳘त्रमेते᳘नैत᳘दाह सू᳘र्यस्य रश्मि᳘भिरि᳘त्येते वा᳘ ऽउत्पविता᳘रो यत्सू᳘र्यस्य रश्म᳘यस्त᳘स्मादाह सू᳘र्यस्य रश्मि᳘भिरि᳘ति॥
</details>

<details><summary>मूलम् - Weber</summary>

स उ᳘त्पुनाति॥  
सवितु᳘र्वः प्रसव उ᳘त्पुनाम्य᳘छिद्रेण पवि᳘त्रेण सू᳘र्यस्य रश्मि᳘भिरि᳘ति सविता वै᳘ देवा᳘नाम् प्रसविता त᳘त्सवितृ᳘प्रसूत एॗवैतदु᳘त्पुनात्य᳘छिद्रेण पवि᳘त्रेणे᳘ति यो वा᳘ अयम् प᳘वत एषो᳘ ऽछिद्रम् पवि᳘त्रमेते᳘नैत᳘दाह सू᳘र्यस्य रश्मि᳘भिरि᳘त्येते वा᳘ उत्पविता᳘रो यत्सू᳘र्यस्य रश्म᳘यस्त᳘स्मादाह सू᳘र्यस्य रश्मि᳘भिरि᳘ति॥
</details>

<details><summary>मूलम् - विस्वरम्</summary>

स उत्पुनाति- **”सवितुर्वः प्रसवः ऽउत्पुनाम्यच्छिद्रेण पवित्रेण सूर्यस्य रश्मिभिः”** (१ अ० १२ ??) इति । सविता वै देवानां प्रसविता, तत्सवितृप्रसूत एवैतदुत्पुनाति- अच्छिद्रेण पवित्रेणेति । यो वा अयं पवते- एषो ऽच्छिद्रं पवित्रम् । एतेनैतदाह- सूर्यस्य रश्मिभिरिति । एते वा उत्पवितारः- यत्सूर्यस्य रश्मयः । तस्मादाह- सूर्यस्य रश्मिभिरिति ॥ ६ ॥ 
</details>

<details><summary>सायणः</summary>

विहितमुत्पवनमनूद्य मन्त्रं विधत्ते- **स** इति । सविता वा इत्यादि पूर्ववत् [^१_२९] । अच्छिद्रशब्दार्थमाह- **यो वा** इति । यो ऽयं वायुः पवते, एष खल्वविच्छेदेन सर्वत्र वर्तमानश्छिद्ररहितं पवनसाधनम् । **एते वा** इति । ‘एते‘ सूर्यस्य रश्मयः, ‘उत्‘ उत्कृष्टम्, पवितारः‘ शोधकाः, अतस्तैः करणभूतैरुत्पवनं युक्तमित्यर्थः ॥ ६ ॥ 

[^१_२९]: ”देवानां मध्ये सविता खलु प्रसविता स्वस्वव्व्यापारेषु सर्वस्य लोकस्य प्रेरयिता ”सूते प्रेरयतीति सविता” इति तन्नामव्युत्पत्तेः । ”इहैव ब्राह्मणे पूर्वं (१ । २ । १७ सा० भाष्ये) । 
</details>

<details><summary>Eggeling</summary>

6. He strains it, with the text (Vāj. S. I, 12 b) 'By the impulse of Savitr̥ I purify thee with this flawless purifier (or ventilator, pavitra), with the rays of the sun!' For Savitr̥ is the impeller (prasavitr̥) of the gods, so that he strains this (water) as one impelled by Savitr̥. 'With this flawless purifier (ventilator, pavitra),' he says, because this (wind) which here ventilates (or purifies, pavate) is a flawless purifier. 'With the rays of the sun,' he says, because they, the rays of the sun, are certainly purifying; and for this reason he says, 'With the rays of the sun.'
</details>


## ०७


<details open><summary>विश्वास-प्रस्तुतिः</summary>

ताः᳘ सव्ये᳘ पाणौ᳘ कृत्वा᳘॥  
दक्षिणेनो᳘दिङ्गयत्यु᳘पस्तौत्ये᳘वैना ऽएत᳘न्मह᳘यत्येव दे᳘वीरापो ऽअग्रेगुवो ऽअग्रेपुव ऽइ᳘ति दे᳘व्यो ह्या᳘पस्त᳘स्मादाह दे᳘वीराप ऽइ᳘त्यग्रेगुव ऽइ᳘ति ता य᳘त्समुद्रं ग᳘च्छन्ति ते᳘नाग्रेगुवो ऽग्रेपुव इ᳘ति ता य᳘त्प्रथमाः सो᳘मस्य रा᳘ज्ञो भक्ष᳘यन्ति ते᳘नाग्रेपुवो᳘ ऽग्र ऽइम᳘मद्य᳘ यज्ञं᳘  नयता᳘ग्रे यज्ञ᳘पतिᳮ सुधा᳘तुं यज्ञ᳘पतिं देवयु᳘वमि᳘ति साधु᳘ यज्ञ᳘ᳮ साधु य᳘जमानमि᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

ताः᳘ सव्ये᳘ पाणौ᳘ कृत्वा᳘॥  
दक्षिणेनो᳘दिङ्गयत्यु᳘पस्तौत्ये᳘वैना ऽएत᳘न्मह᳘यत्येव दे᳘वीरापो ऽअग्रेगुवो ऽअग्रेपुव ऽइ᳘ति दे᳘व्यो ह्या᳘पस्त᳘स्मादाह दे᳘वीराप ऽइ᳘त्यग्रेगुव ऽइ᳘ति ता य᳘त्समुद्रं ग᳘च्छन्ति ते᳘नाग्रेगुवो ऽग्रेपुव इ᳘ति ता य᳘त्प्रथमाः सो᳘मस्य रा᳘ज्ञो भक्ष᳘यन्ति ते᳘नाग्रेपुवो᳘ ऽग्र ऽइम᳘मद्य᳘ यज्ञं᳘  नयता᳘ग्रे यज्ञ᳘पतिᳮ सुधा᳘तुं यज्ञ᳘पतिं देवयु᳘वमि᳘ति साधु᳘ यज्ञ᳘ᳮ साधु य᳘जमानमि᳘त्ये᳘वैत᳘दाह॥
</details>

<details><summary>मूलम् - Weber</summary>

ताः᳘ सव्ये᳘ पाणौ᳘ कृत्वा᳟॥  
दक्षिणेनो᳘दिङ्गयत्यु᳘पस्तौत्येॗवैना एत᳘न्मह᳘यत्येव दे᳘वीरापो अग्रेगुवो अग्रेपुव इ᳘ति देॗव्यो ह्या᳘पस्त᳘स्मादाह दे᳘वीराप इ᳘त्यग्रेगुव इ᳘ति ता य᳘त्समुद्रं ग᳘छन्ति ते᳘नाग्रेगु᳘वो ऽग्रेपुव इ᳘ति ता य᳘त्प्रथमाः सो᳘मस्य रा᳘ज्ञो भक्ष᳘यन्ति ते᳘नाग्रेपुवो᳘ ऽग्र इम᳘मद्य᳘ यज्ञं नयता᳘ग्रे यज्ञ᳘पतिᳫं सुधा᳘तुं यज्ञ᳘पतिं देवयु᳘वमि᳘ति साधु᳘ यज्ञ᳘ᳫं᳘ साधु य᳘जमानमि᳘त्येॗवैत᳘दाह॥
</details>

<details><summary>मूलम् - विस्वरम्</summary>

ताः सव्ये पाणौ कृत्वा दक्षिणेनोदिङ्गयति, उपस्तौत्येवैनाः, एतन्महयत्येव- **"देवीरापो ऽअग्रेगुवो ऽअग्रेपुवः"** (१ अ० १२ मं०) इति । देव्यो ह्यापः तस्मादाह- देवीराप इति । अग्रेगुव इति । ता यत्समुद्रं गच्छन्ति, तेनाग्रेगुवः । अग्रेपुव इति । ता यत्प्रथमाः सोमस्य राज्ञो भक्षयन्ति तेनाग्रेपुवः । **"अग्र इममद्य यज्ञं नयताग्रे यज्ञपति ँ सुधातुं यज्ञपतिं देवयुवम्” ** (१ अ० १२ मं०) इति । साधु यज्ञं साधु यजमानम्- इत्येवैतदाह ॥ ७ ॥ 
</details>

<details><summary>सायणः</summary>

उत्पवनानन्तरं कर्त्तव्यं विधत्ते [^१_३०]- **ता** इति । ‘ताः‘ प्रोक्षणीरपो ऽग्निहोत्रहवण्या पात्रेण साकं सव्ये पाणौ धारयन् ”देवीरापः” इति मन्त्रेण दक्षिणेन हस्तेन ‘उदिङ्गयति‘ ऊर्ध्वं सेचनेन चालयति । ”इगि रिगि लिगिं गत्यर्थाः” (भ्वा० प० १५३-१५५) इति धातुः । मन्त्रतात्पर्यमाह- **उपस्तौती**ति । ‘एतत्‘ एतेन, देवीराप इति मन्त्रपठनेन ‘एनाः‘ अपः प्रशंसत्येव । तेन च प्रशंसनेन ‘महयति‘ पूजयत्येव । कस्तर्ह्यासां स्तावकस्तथाविधो मन्त्र इति तं दर्शयति- **देवीरि**ति [^२_३०] । स्तुतिरूपतामुपपादयति- **देव्य** इत्यादिना । अपां देवतारूपत्वेन देवीत्वं प्रसिद्धमिति 'हि’- शब्दार्थः । 

**ता यदि**त्यादि । ’अग्रे‘ पुरतो वर्तमानं समुद्रं गच्छन्तीति ‘अग्रेगुवः‘ । अग्रेगूशब्दस्य समुद्रगामित्वं विवक्षितमिति भावः । ‘ऊङ् च गमादीनाम्‘ इति गमेरूकारः (पा. सू. ६ । ४ । ४० । अत्रत्यं वार्तिकम् १) । **ता यत्प्रथमा** इति । आपः खल्वभिषवार्थमासिच्यमाना यष्टव्यदेवताभ्यः पूर्वं सोमरसमास्वादयन्ति । तेन सोमपानेन ‘अग्रे‘ प्रथमं स्वात्मानं पुनन्तीति [^३_३०] ‘अग्रेपुवः‘ । उभयत्र ”तत्पुरुषे कृति बहुलम्” पा० सू. ६. ३. १४) इति अग्रशब्दात् सप्तम्या अलुक् । 

**साधु यज्ञमि**त्यादि । ‘अग्र इमम्‘ इत्यत्र ‘अग्र‘- शब्दः प्राशस्त्यवाची । ‘अग्रे‘ प्रशस्ते ‘अद्य‘ अस्मिन् काले ‘इमम्‘ यज्ञं प्रापयतेति प्रतिपादयता मन्त्रेण 'साधु यज्ञं नयत’- इत्येवोक्तं भवति, प्राशस्त्यं प्राप्तस्य साधुत्वनियमात् । यज्ञस्य पतिः यज्ञपतिः, तमिति । यज्ञशब्देन यजमानो विवक्षित इति व्याचष्टे- **साधु यजमान**मिति । अत्रापि पूर्ववत् ‘अग्रे‘ शब्दव्याख्यानम् । साध्विति विशेषणम् ॥ ७ ॥ 

[^१_३०]: ”सव्ये कृत्वा दक्षिणेनोदिङ्गयति देवीराप इति” इति श्रौ० सू० २. ७९.

[^२_३०]: ‘आपो देवी‘ रित्यादि- तै० सं० १. १. ५. २, तै० ब्रा० ३. २. ५ ।

[^३_३०]: पुनातिश्च गमादेरन्तर्गतः । 
</details>

<details><summary>Eggeling</summary>

7. Having taken it (the water with the ladle) in his left hand, he makes it spirt upwards with his right hand, and eulogises and glorifies it, with the text (Vāj. S. I, 12 c): 'Shining (or divine) waters! ye the first-going, the first-drinking [^egg_114] ones!' For the waters are shining; and for this reason he says, 'Shining waters!' 'First-going,' he calls them, because they flow towards the sea and are therefore going in front (or forwards). 'First-drinking,' he calls them, because they are the first that drink of king Soma [^egg_115] and are therefore 'drinking first.' And further: 'Forward now lead this sacrifice [^egg_116],

[^egg_114]: 21:1 Agrepuvaḥ; Mahīdhara allows to it the alternative meaning first-purifying:

[^egg_115]: 21:2 'Because, for the sake of extracting the juice from the Soma-plants, water is poured on them, so that the water drinks of the juice before the gods do.' Sāy.

[^egg_116]: 21:3 I, e. 'carry the sacrifice through without hindrance.' Mahīdh.

forward the Lord of Sacrifice, the liberal, god-loving Lord of Sacrifice!' whereby he says, 'Well (lead) the sacrifice, well the sacrificer!'
</details>


## ०८


<details open><summary>विश्वास-प्रस्तुतिः</summary>

युष्मा ऽइ᳘न्द्रो ऽवृणीत व्वृत्रतू᳘र्य ऽइ᳘ति॥  
(त्ये) एता᳘ ऽउ हीन्द्रो᳘ ऽवृणीत व्वृत्रे᳘ण स्प᳘र्धमान ऽएता᳘भि᳘र्ह्येनम᳘हंस्त᳘स्मादाह युष्मा ऽइ᳘न्द्रो ऽवृणीत व्वृत्रतू᳘र्य ऽइ᳘ति॥
</details>

<details><summary>मूलम् - श्रीधरादि</summary>

युष्मा ऽइ᳘न्द्रो ऽवृणीत व्वृत्रतू᳘र्य ऽइ᳘ति॥  
(त्ये) एता᳘ ऽउ हीन्द्रो᳘ ऽवृणीत व्वृत्रे᳘ण स्प᳘र्धमान ऽएता᳘भि᳘र्ह्येनम᳘हंस्त᳘स्मादाह युष्मा ऽइ᳘न्द्रो ऽवृणीत व्वृत्रतू᳘र्य ऽइ᳘ति॥
</details>

<details><summary>मूलम् - Weber</summary>

युष्मा इ᳘न्द्रो ऽवृणीत वृत्रतू᳘र्य इ᳘ति॥  
एता᳘ उ हीन्द्रो᳘ ऽवृणीत वृत्रे᳘ण स्प᳘र्धमान एता᳘भिॗर्ह्येनम᳘हंस्त᳘स्मादाह युष्मा इ᳘न्द्रो ऽवृणीत वृत्रतू᳘र्य इ᳘ति॥
</details>

<details><summary>मूलम् - विस्वरम्</summary>

**“युष्मा ऽइन्द्रो ऽवृणीत वृत्रतूर्ये”**- (१ अ० १३ मं०) इति । एता उ हीन्द्रो ऽवृणीत वृत्रेण स्पर्द्धमानः । एताभिर्ह्येनमहन्, तस्मादाह- युष्मा इन्द्रो ऽवृणीत वृत्रतूर्य इति ॥ ८ ॥ 
</details>

<details><summary>सायणः</summary>

"[व्याख्यानम् अग्रे]"
</details>

<details><summary>Eggeling</summary>

8. And further (Vāj. S. I, 13 a): 'You Indra chose (for his companions) in the battle against Vr̥tra!' For Indra, when he was battling with Vr̥tra, did choose them (the waters) and with their help he killed him; and for this reason he says, 'You Indra chose in the battle against Vr̥tra!'
</details>


## ०९


<details open><summary>विश्वास-प्रस्तुतिः</summary>

यूयमि᳘न्द्रमवृणीध्वं व्वृत्रतू᳘र्य ऽइ᳘ति॥  
(त्ये) एता᳘ ऽउ ही᳘न्द्रम᳘वृणत व्वृत्रे᳘ण स्प᳘र्द्धमानमेता᳘भि᳘र्ह्येनम᳘हंस्त᳘स्मादाह यूयमि᳘न्द्रमवृणीध्वं व्वृत्रतू᳘र्य ऽइ᳘ति॥
</details>

<details><summary>मूलम् - श्रीधरादि</summary>

यूयमि᳘न्द्रमवृणीध्वं व्वृत्रतू᳘र्य ऽइ᳘ति॥  
(त्ये) एता᳘ ऽउ ही᳘न्द्रम᳘वृणत व्वृत्रे᳘ण स्प᳘र्द्धमानमेता᳘भि᳘र्ह्येनम᳘हंस्त᳘स्मादाह यूयमि᳘न्द्रमवृणीध्वं व्वृत्रतू᳘र्य ऽइ᳘ति॥
</details>

<details><summary>मूलम् - Weber</summary>

यूयमि᳘न्द्रमवृणीध्वं वृत्रतू᳘र्य इ᳘ति॥  
एता᳘ उ हीन्द्रम᳘वृणत वृत्रे᳘ण स्प᳘र्धमानमेता᳘भिॗर्ह्येनम᳘हंस्त᳘स्मादाह यूयमि᳘न्द्रमवृणीध्वं वृत्रतू᳘र्य ऽइ᳘ति॥
</details>

<details><summary>मूलम् - विस्वरम्</summary>

**“यूयमिन्द्रमवृणीध्वं वृत्रतूर्ये”** (१ अ० १३ मं०) इति । एता उ हीन्द्रमवृणत वृत्रेण स्पर्द्धमानम् । एताभिर्ह्येनमहन्, तस्मादाह- यूयमिन्द्रमवृणीध्वं वृत्रतूर्य इति ॥ ९ ॥ 
</details>

<details><summary>सायणः</summary>

**युष्मा [^१_३१] इन्द्र** इति । हे आपः ! युष्मान् वृत्रं हन्तुकाम इन्द्रः साहाय्यकरणार्थं प्रार्थयामास । ताश्च यूयं वृत्रशरीरनिरुद्धा विस्रम्भगमनार्थं वृत्रं हन्तुमिन्द्रं प्रार्थितवत्यः । अत ईदृग्विधं परस्परप्रार्थनं युष्मा इन्द्र इत्यादिना मन्त्रभागेन [^२_३१] प्रतिपाद्यत इत्यर्थः ॥ ८ ॥ ९॥ 

[^१_३१]: तैत्तिरीयपाठस्तु ‘युष्मानिन्द्रो‘- इति । (सं. १ । १ । ५ ।) (ब्रा. ३ । २ । ५) ।

[^२_३१]: यद्यप्ययं संहितायां कण्डिकान्तरगतत्वात्पृथङ्मन्त्र एव बुध्यते, तथापि- एतद्ब्राह्मणविधितो ‘देवीराप’ इति मन्त्रस्यैवांशविशेष इति स्वीकार्यः; अतएव नास्य विनियोगान्तरं दर्शितं कात्यायनेनेति ।
</details>

<details><summary>Eggeling</summary>

9. 'You chose Indra in the battle against Vr̥tra!' for they, too, chose Indra when he was battling with Vr̥tra, and with them he killed him: therefore he says, 'You chose Indra in the battle against Vr̥tra!'
</details>


## १०


<details open><summary>विश्वास-प्रस्तुतिः</summary>

प्रो᳘क्षिताः स्थे᳘ति॥  
त᳘देता᳘भ्यो नि᳘ह्नुते᳘ ऽथ हविः प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमे᳘वैत᳘त्करोति॥
</details>

<details><summary>मूलम् - श्रीधरादि</summary>

प्रो᳘क्षिताः स्थे᳘ति॥  
त᳘देता᳘भ्यो नि᳘ह्नुते᳘ ऽथ हविः प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमे᳘वैत᳘त्करोति॥
</details>

<details><summary>मूलम् - Weber</summary>

प्रो᳘क्षिता स्थेति॥  
त᳘देता᳘भ्यो नि᳘ह्नुते᳘ ऽथ हविः प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यमेॗवैत᳘त्करोति॥
</details>

<details><summary>मूलम् - विस्वरम्</summary>

**“प्रोक्षिताः स्थ”**- (१ अ० १३ मं०) इति । तदेताभ्यो निह्नुते । अथ हविः प्रोक्षति । एको वै प्रोक्षणस्य बन्धुः- मेध्यमेवैतत्करोति ॥ १० ॥ 
</details>

<details><summary>सायणः</summary>

**तदेताभ्य** इति । यद्यपि प्रोक्षणीनामपां स्वातिरिक्तजलेन शुद्ध्यर्थं प्रोक्षणं नास्ति, तथापि ”प्रोक्षिताः स्थ”- इति स्वात्मनैव प्रोक्षिता भवतेति मन्त्रेण प्रतिपादनात् प्रोक्षणवत्त्वसिद्धेः ‘तत्‘ तेन मन्त्रपाठेनाप्रोक्षणजनितमपराधम् ‘एताभ्यः‘ प्रोक्षणीभ्यः 'निह्नुते‘ अपनयति । प्रोक्षणपात्रगतेनैवोदकेन तात्पत्रगतमुदकमनेन मन्त्रेण प्रोक्षितव्यमिति तात्पर्यार्थः [^१_३१] । अत एवोक्तं सूत्रकृता कात्यायनेन- ”प्रोक्षिताः स्थेति तासां प्रोक्षणम्” (श्रौ० सू० २. ८०) इति [^२_३१] । तैत्तिरीयकश्रुतिस्तु एतन्मन्त्रपठनमेवासां प्रोक्षणं मेने, यदाह- ”प्रोक्षिताः स्थेत्याह तेनापः प्रोक्षिता” इति (तै. सं. १ । १ । १ । ३ ।, तै. ब्रा. ३ । २ । ५ ।) एवं संस्कृताभिरद्भिर्हविषः प्रोक्षणं विधत्ते- **अथ हविरि**ति । वक्ष्यमाणस्य हविःप्रोक्षणविधिशेषार्थवादस्य सर्वप्रोक्षणविधिसाधारण्यमाह- **एको वा** इति । ‘बन्धुः‘ अनुकूलं स्तावकमर्थवादवाक्यम्, सर्वस्यापि प्रोक्षणस्य 'एको वै’ एकविधमेव; अतस्तत्सर्वत्र योजनीयमिति भावः । किंपुनस्तदित्याह- **मेध्यमि**ति ॥ १० ॥ 

[^१_३१]: ‘तत् तेन‘ इत्यारभ्य ‘तात्पर्यार्थः‘- इत्यन्तस्य स्थाने ”प्रोक्षणपात्रगतेनैवोदकेन तत्पात्रगतमुदकं प्रोक्षयित्वा तत्तेन मन्त्रपाठेन प्रोक्षणजनितमपराधमेताभ्यः प्रोक्षणीभ्यो निह्नुते अपनयति” इति क्वचित्पुस्तके पाठः ।

[^२_३१]: प्राणीतवारिणा कर्कः स्वैकदेशेन याज्ञिकाः । मन्त्रोच्चारणमात्रेण प्रोक्षणङ्केचिदूचिरे” इति वैद्यनाथमिश्राः । 
</details>

<details><summary>Eggeling</summary>

10. And further (Vāj. S. I, 13 d): 'Consecrated by sprinkling are ye!' With these words he makes amends to them [^egg_117]. He then sprinkles the (first) oblation [^egg_118]. One and the same meaning applies to the (whole process of) sprinkling, viz. he thereby makes sacrificially pure that (which he sprinkles).

[^egg_117]: 22:1 He, in the first place, sprinkles the sprinkling water in the ladle with itself; and the guilt incurred in the act of consecrating it with itself, that is, with something unconsecrated, is made amends for by the accompanying formula, Sāy. Similarly Mahīdhara: 'The unconsecrated (water) cannot consecrate other (water).'

[^egg_118]: 22:2 Before doing so he asks the Brahman's permission (cf. p. 7, note 1), 'O Brahman! shall I sprinkle the oblation?' when the latter, after muttering the mantra, 'Sprinkle the sacrifice! gladden the deities,' &c., gives the permission by 'Õm! sprinkle!' Paddh. on Kāty. II, 3, 36.

</details>


## ११


<details open><summary>विश्वास-प्रस्तुतिः</summary>

स प्रो᳘क्षति॥
(त्य) अग्न᳘ये त्वा जु᳘ष्टं प्रो᳘क्षामी᳘ति तद्य᳘स्यै देव᳘तायै हविर्भ᳘वति त᳘स्यै मे᳘ध्यं करोत्येव᳘मेव᳘ यथापूर्व्व᳘ᳮ हवी᳘ᳮषि प्रोक्ष्य॥
</details>

<details><summary>मूलम् - श्रीधरादि</summary>

स प्रो᳘क्षति॥
(त्य) अग्न᳘ये त्वा जु᳘ष्टं प्रो᳘क्षामी᳘ति तद्य᳘स्यै देव᳘तायै हविर्भ᳘वति त᳘स्यै मे᳘ध्यं करोत्येव᳘मेव᳘ यथापूर्व्व᳘ᳮ हवी᳘ᳮषि प्रोक्ष्य॥
</details>

<details><summary>मूलम् - Weber</summary>

स प्रो᳘क्षति अग्न᳘ये त्वा जु᳘ष्टम् प्रो᳘क्षामी᳘ति तद्य᳘स्यै देव᳘तायै हविर्भ᳘वति त᳘स्यै मे᳘ध्यं करोत्येव᳘मेव᳘ यथापूर्व᳘ᳫं᳘ हवीं᳘षि प्रोक्ष्य॥
</details>

<details><summary>मूलम् - विस्वरम्</summary>

स प्रोक्षति- **”अग्नये त्वा जुष्टं प्रोक्षामि”**- (१ अ. १३ मं.) इति । तद् यस्यै देवतायै हविर्भवति- तस्यै मेध्यं करोति । एवमेव यथापूर्वं हवींषि प्रोक्ष्य ॥ ११ ॥
</details>

<details><summary>सायणः</summary>

विहितं प्रोक्षणमनूद्य मन्त्रं विधत्ते [^१_३२]- **स प्रोक्षती**ति । **अग्नय** इति मन्त्रे देवतादेशनस्य प्रयोजनमाह- **तद्यस्या** इति । उक्तमन्यत्रादिशति- **एवमि**ति । ‘एवं‘ अनेनैव प्रकारेण, यस्यै देवतायै हविर्गृहीतं भवति, तत्तन्नामचतुर्थ्यन्तेनादिशेदित्यर्थः ॥ ११ ॥ 

[^१_३२]: ”हविश्चाग्नये त्वाग्नीषोमाभ्यां त्वेति” “यथादेवतमन्यत्-” (श्रौ. सू. २. ८१-८२.) ।
</details>

<details><summary>Eggeling</summary>

11. He sprinkles, with the text (Vāj. S. I, 13 e): 'Thee, agreeable to Agni, I sprinkle!' Thus for whichever deity the oblation is intended, for that one he thereby renders it sacrificially pure. When he has in the same way as before sprinkled (all) the oblations,--
</details>


## १२


<details open><summary>विश्वास-प्रस्तुतिः</summary>

(क्ष्या᳘) अ᳘थ यज्ञपात्रा᳘णि प्रो᳘क्षति॥  
दै᳘व्याय क᳘र्मणे शुन्धध्वं देवयज्या᳘या ऽइ᳘ति दै᳘व्याय हि क᳘र्मणे शु᳘न्धति देवयज्या᳘यै यद्वो᳘ ऽशुद्धाः पराजघ्नु᳘रिदं᳘ व्वस्त᳘च्छुन्धामी᳘ति तद्य᳘दे᳘वैषामत्रा᳘शुद्धस्त᳘क्षा वान्यो᳘ वामेध्यः क᳘श्चित्पराह᳘न्ति त᳘दे᳘वैषामेत᳘दद्भिर्मे᳘ध्यं करोति त᳘स्मादाह यद्वो᳘ ऽशुद्धाः पराजघ्नु᳘रिदं᳘ व्वस्त᳘च्छुन्धामी᳘ति॥
</details>

<details><summary>मूलम् - श्रीधरादि</summary>

(क्ष्या᳘) अ᳘थ यज्ञपात्रा᳘णि प्रो᳘क्षति॥  
दै᳘व्याय क᳘र्मणे शुन्धध्वं देवयज्या᳘या ऽइ᳘ति दै᳘व्याय हि क᳘र्मणे शु᳘न्धति देवयज्या᳘यै यद्वो᳘ ऽशुद्धाः पराजघ्नु᳘रिदं᳘ व्वस्त᳘च्छुन्धामी᳘ति तद्य᳘दे᳘वैषामत्रा᳘शुद्धस्त᳘क्षा वान्यो᳘ वामेध्यः क᳘श्चित्पराह᳘न्ति त᳘दे᳘वैषामेत᳘दद्भिर्मे᳘ध्यं करोति त᳘स्मादाह यद्वो᳘ ऽशुद्धाः पराजघ्नु᳘रिदं᳘ व्वस्त᳘च्छुन्धामी᳘ति॥
</details>

<details><summary>मूलम् - Weber</summary>

अ᳘थ यज्ञपात्रा᳘णि प्रो᳘क्षति॥  
दै᳘व्याय क᳘र्मणो शुन्धध्वं देवयज्या᳘या इ᳘ति दै᳘व्याय हि क᳘र्मणो शु᳘न्धति देवयज्या᳘यै यद्वो᳘ ऽशुद्धः पराजघ्नु᳘रिदं᳘ वस्त᳘छुन्धामी᳘ति तद्य᳘देॗवैषामत्रा᳘शुद्धस्त᳘क्षा वान्यो᳘ वामेध्यः क᳘श्चित्पराह᳘न्ति त᳘देॗवैषामेत᳘दद्भिर्मे᳘ध्यं करोति त᳘स्मादाह यद्वो᳘ ऽशुद्धाः पराजघ्नु᳘रिदं᳘ वस्त᳘छुन्धामी᳘ति॥
</details>

<details><summary>मूलम् - विस्वरम्</summary>

अथ यज्ञपात्राणि प्रोक्षति- **”दैव्याय कर्मणे शुन्धध्वं देवयज्यायै”** (१ अ. १३ मं.) इति । दैव्याय हि कर्मणे शुन्धति देवयज्यायै- **”यद्वो ऽशुद्धाः पराजघ्नुरिदं वस्तच्छुन्धामि”**- (१ अ. १३ मं.) इति । तद्यदेवैषामत्राशुद्धस्तक्षा वा, अन्यो वा ऽमेध्यः कश्चित् पराहन्ति- तदेवैषामेतदद्भिर्मेध्यं करोति । तस्मादाह- यद्वो ऽशुद्धाः पराजघ्नुरिदं वस्तच्छुन्धामीति ॥ १२॥ १।३ 
</details>

<details><summary>सायणः</summary>

हविःप्रोक्षणानन्तरं यज्ञपात्राणां समन्त्रकं प्रोक्षणं विधत्ते [^१_३२]- **अथे**ति । **दैव्याये**ति । देवानामिदं ‘दैव्यम्‘ । ”देवाद्यञञौ” (पा. सू. ४ । १ । ८३ ।, ४ । १ । ८५. वा. २ ।) इति प्राग्दीव्यतीयो यञ् । 'शुन्धति’ शोधयति । ‘शुन्ध-विशुद्धौ‘ (भ्वा. प. ७४) इति धातुः । **देवयज्यायै**- इति । देवयजनरूपाय कर्मणे इत्यर्थः । मन्त्रस्यापरभागमनूद्य व्याचष्टे- **यद्व** इति । 'तक्षा‘ वर्द्धकिः, ‘अन्यः‘ तद्व्यतिरिक्तो वृषलादिः; स सर्वो ऽप्यशुद्धत्वात् ‘अमेध्यः‘ । तत्संस्पर्शकृतं यत् ‘तत्‘ ‘एषां‘ पात्राणां दोषजातम्, ‘एतत्‘ अनेन प्रोक्षणेनैषां निवर्तयन्, 'तत्’ सर्वं पात्रं यज्ञार्हं करोति । अत ईदृग्विधस्यार्थस्य प्रत्यायनाय यद्व इति मन्त्रभागः पठितव्य इत्युपसंहरति- **तस्मादि**ति । **पराजघ्नु**रिति । पराहतं दूषितं चक्रुरित्यर्थः ॥ १२ ॥ (१ । ३) 

[^१_३२]: ”पात्राणि दैव्यायेति”- (श्रौ. सू. २. ८३) । 

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथभाष्ये प्रथमाध्याये तृतीयं ब्राह्मणम् ॥ १ ॥ ३ ॥ 
</details>

<details><summary>Eggeling</summary>

12. He then sprinkles the sacrificial vessels [^egg_119],

[^egg_119]: 22:3 According to some authorities the vessels are placed together  on one heap, and are then consecrated together by one sprinkling. According to others, each vessel must be consecrated separately. Kāty. Śr. II, 3, 39.

with the text (Vāj. S. I, 13 g), 'Be ye pure for the divine work, for the sacrifice to the gods!' for it is for the divine work, the sacrifice to the gods, that he consecrates them. 'Whatever, that belongs to you, the impure have defiled by touching, that I hereby purify for you!' For whatever belonging to them some impure one--either a carpenter or some other impure person--has on this occasion desecrated by touching, that he thereby renders sacrificially pure for them by means of the water; and therefore he says, 'Whatever, that belongs to you, the impure have defiled by touching, that I hereby purify for you [^egg_120]!'

[^egg_120]: 23:1 After he has done the sprinkling, he puts the remaining water away in some place where nobody is allowed to walk [as between the praṇītās and the Āhavanīya; or (according to Āpastamba) before, or east of, the Gārhapatya, since nobody is allowed to pass between the Gārhapatya and Āhavanīya. The two strainers also remain in the sprinkling water]. Kāty. Śr. II, 3, 40.
</details>

