+++
title = "१"

+++


<details open><summary>विश्वास-प्रस्तुतिः</summary>

हरिः-ओ३म्।
</details>

<details><summary>मूलम् - श्रीधरादि</summary>

हरिः-ओ३म्।
</details>

<details><summary>Eggeling</summary>

The ceremonies begin with the preparation of the sacrificial fires. [First, the fivefold lustration successively of the Āhavanīya and Dakshiṇāgni fire-places, to render them fit for receiving the fire from the Gārhapatya or householder's fire, viz. by thrice sweeping the hearths; thrice besmearing them with gomaya; drawing three lines across them from west to east, or south to north, with the wooden sword (sphya); removing the dust from the lines with the thumb and ring-finger; and thrice sprinkling the lines with water [^egg_83].] Then the Adhvaryu performs the agny-uddharaṇa, or twice taking out of the fire from the Gārhapatya, and putting it successively on the forepart of the Āhavanīya and Dakshiṇāgni hearths. After this takes place the agny-anvādhāna, or putting (fuel) on the fires, by either the householder or the Adhvaryu; two logs being put on each of the three fires. This may be done in three different ways, viz. first on the Āhavanīya, then on the Gārhapatya, and last on the Dakshiṇāgni, in which case the first log is put on by him whilst muttering the verse Rig-veda X, 128, 1 (Taitt. S. IV, 7, 14, 1), 'Let there be lustre, O Agni, at my invocations!' &c., the second log silently. Or the first logs are put on with one of the three mystical words 'bhūr, bhuvaḥ, svar' on the Gārhapatya, Dakshiṇāgni, and Āhavanīya successively, and the second logs again silently. Or both logs may be put on silently, the order of fires being in that case the one in which they originate, viz. Gārhapatya, Āhavanīya, and Dakshiṇāgni.

[^egg_83]: 2:1 The statements enclosed in brackets [ ] are drawn from the comments and Paddhati on Kātyāyana's Śrauta-sūtra.

In the afternoon the householder and his wife partake of the vratopanīya or fast-day food (prepared chiefly of rice, barley, or mudga beans) with clarified butter; whereupon they take the vow in the manner prescribed in the Brāhmaṇa. In the evening, immediately after sunset, and on the following morning just before sunrise, the householder has, as usual, to perform the Agnihotra, a burnt-offering of fresh milk, which has to be made by him twice daily, with certain exceptions, from the Agnyādhāna to the end of his life.
</details>


## ०१


<details open><summary>विश्वास-प्रस्तुतिः</summary>

व्व्रत᳘मुपैष्यन्। 
(न्न᳘) अ᳘न्तरेणाहवनी᳘यञ्च गा᳘र्हपत्यञ्च प्राङ् ति᳘ष्ठन्नप ऽउ᳘पस्पृशति तद्य᳘दप᳘ ऽउपस्पृश᳘त्यमेध्यो वै पु᳘रुषो यद᳘नृतं व᳘दति ते᳘न पू᳘तिरन्तरतो मे᳘ध्या वा ऽआ᳘पो मे᳘ध्यो भूत्वा᳘ व्व्रतमु᳘पायानी᳘ति पवि᳘त्रं वा ऽआ᳘पः पवि᳘त्रपूतो व्व्रतमु᳘पायानी᳘ति त᳘स्माद्वा᳘ ऽअप ऽउ᳘पस्पृशति᳘॥
</details>

<details><summary>मूलम् - श्रीधरादि</summary>

व्व्रत᳘मुपैष्यन्। 
(न्न᳘) अ᳘न्तरेणाहवनी᳘यञ्च गा᳘र्हपत्यञ्च प्राङ् ति᳘ष्ठन्नप ऽउ᳘पस्पृशति तद्य᳘दप᳘ ऽउपस्पृश᳘त्यमेध्यो वै पु᳘रुषो यद᳘नृतं व᳘दति ते᳘न पू᳘तिरन्तरतो मे᳘ध्या वा ऽआ᳘पो मे᳘ध्यो भूत्वा᳘ व्व्रतमु᳘पायानी᳘ति पवि᳘त्रं वा ऽआ᳘पः पवि᳘त्रपूतो व्व्रतमु᳘पायानी᳘ति त᳘स्माद्वा᳘ ऽअप ऽउ᳘पस्पृशति᳘॥
</details>

<details><summary>मूलम् - Weber</summary>

व्रतमु᳘पैष्यन्॥  
अ᳘न्तरेणाहवनी᳘यं च गा᳘र्हपत्यं च प्राङ् ति᳘ष्ठन्नप [^wbr_1] उ᳘पस्पृशति तद्य᳘दप᳘ उपस्पृश᳘त्यमेध्यो वै पु᳘रुषो यद᳘नृतं व᳘दति ते᳘न पू᳘तिरन्तरतो मे᳘ध्या वा आ᳘पो मे᳘ध्यो भूत्वा᳘ व्रतमु᳘पायानी᳘ति पवि᳘त्रं वा आ᳘पः पवि᳘त्रपूतो व्रतमु᳘पायानी᳘ति त᳘स्माद्वा᳘ अप उ᳘पस्पृशति॥  

[^wbr_1]: M.B.C read प्राङ्ति᳘ष्ठ॰ instead of ॰ङ्क्ति॰ and so is the general usage of Vedic manuscripts: see Benefey » die Hymnen des Sâmaveda Leipzig 1848. Brockhaus« p. XLVIII. I have retained this manner of writing only in the Nominative masculine of the themata terminating in ञ्च्.

</details>

<details><summary>मूलम् - विस्वरम्</summary>

अथ दर्शपूर्णमासप्रारम्भः । 
व्रतोपायनम् । 
व्रतमुपैष्यन्नन्तरेणाहवनीयं च गार्हपत्यं च प्राङ् तिष्ठन्नप उपस्पृशति । तद्यदप उपस्पृशति । अमेध्यो वै पुरुषो यदनृतं वदति, तेन पूतिरन्तरतः । मेध्या वा आपः । मेध्यो भूत्वा व्रतमुपायानीति । पवित्रं वा आपः । पवित्रपूतो व्रतमुपायानीति । तस्माद्वा अप उपस्पृशति ॥ १ ॥ 
</details>

<details><summary>सायणः</summary>

**व्रतमुपैष्यन्निति** । पूर्णमासस्य प्राथम्यम्, अत्रैवाग्रे पौर्णमासप्रयोगमभिधाय पश्चाद् दर्शप्रयोगाभिधानात् । कात्यायनेनापि तथाभिधाय "पौर्णमासवदन्यत्” (श्रौ. सू. ४ अ. ७३ सू.) इति पौर्णमासतन्त्रस्य दर्शे ऽतिदेशात् । तथेहैव ब्राह्मणे [^१_२] प्रजापतिपर्वसन्धानप्रस्तावे "पौर्णमासेन चैवामावास्येन च, पौर्णमासीं चामावास्यां च तत्पर्वाभिषज्यन्" (श. ब्रा. १.६.३.३६ ) इति पौर्णमासप्राथम्यम् । तथा तैत्तिरीयके- "पौर्णमास ँ हविरिदमेषां मय्यामावास्य ँ हविरिदमेषां मयि" (तै. ब्रा. ३.७.४.८) इत्यन्वाधानानुमन्त्रणयोर्यजमानमन्त्रयोः पाठक्रमादपि पौर्णमासप्राथम्यमवगम्यते । 

ननु पूर्वो ऽयं पाठक्रमः । श्रुत्यैव तु पौर्णमासप्राथम्यं प्रतिषिध्यते श्रुतिश्च पाठाद्बलीयसी, श्रुत्यर्थपाठमुख्यस्थानप्रवृत्तीनां क्रमप्रमाणानामपि श्रुतेः प्राथम्येन प्राबल्यात् [^२_२] । श्रूयते हि पौर्णमासप्राथम्यस्य निन्दा- "यत्पौर्णमासीं पूर्वामालभेत, प्रतिलोममेवैनावालभेत" (तै. सं. ३.५.१.५) इति । न । तस्य वाक्यस्य "सारस्वतौ होमौ पुरस्ताज्जुहुयादमावास्या वै सरस्वत्यनुलोममेवैनावालभते" (तै. सं. ३.५ १.६) इति सारस्वतहोमविधिशेषत्वेन पौर्णमासप्राथम्यनिन्दार्थवादात् । अत उक्तरीत्या पौर्णमासप्राथम्यमुपपन्नम् । उपस्पर्शनं चेहाचमनं विवक्षितम् । नन्वापस्तम्बेन- "अप आचामत्युपस्पृशति वा" (आप. श्रौ. सू. ४.३.२.९) इत्याचमनप्रतिद्वन्द्विभावेनोपस्पर्शनाभिधानात् स्पर्शनमात्रं तत्प्रतिभाति । सत्यं तत्र तथा । इह तु "तेन पूतिरन्तरतः" इति वाक्यशेषादपो ऽश्नात्यन्तरत एव मेध्यो भवतीति वदता ऽऽचमनमेव [^३_३] । यथा "अक्ताः शर्करा उपदधाति" इत्यत्र घृततैलादिष्वञ्जनसाधनत्वेन संदिह्यमानेषु "तेजो वै घृतम्" (तै. ब्रा. ३.१२.५.१२.) इति वाक्यशेषाद् घृतमिति निश्चयः, तद्वत् । सूत्रितं हि- "संदिग्धेषु वाक्यशेषात्" (मी. सू. १.४.२९) इति । तस्य च व्रतोपायनाङ्गत्वम्, उपैष्यन्निति 'शतृ' प्रत्ययेन व्रतोपायनस्याचमनं प्रति हेतुत्वाभिधानात्; "लक्षणहेत्वोः क्रियायाः" (पा. सू. ३.२.१२६) इति स्मृतेः । प्रधानं हि स्वनिष्पत्त्यर्थमङ्गमनुष्टापयत् तदनुष्ठाने हेतुर्भवति । न च लक्षणे ऽपि शतुर्विधानात् कथं हेत्वर्थनिश्चय इति वाच्यम् । तदा हि भविष्यता व्रतेन लक्षितो हि यस्तत्पूर्वकालः तत्सम्बन्धमाचमनस्य विधातुं व्रतमुपैष्यन्नित्येतत्स्यात् । तत्कालसम्बन्धस्त्वाचमनानन्तरं व्रतोपायनस्य विधानात् पाठादपि सिध्यतीति लक्षणार्थस्वीकारे वचनमनर्थकमिति । ननु व्रतोपायनादपि प्रथममाहवनीयप्रणयनमन्वाधानं च । अत एवापस्तम्बः- "प्रातरग्निहोत्र ँ हुत्वान्यमाहवनीयं प्रणीयाग्नीनन्वादधाति" (आप. श्रौ. सू. १. १. २) इति । कात्यायनस्त्वप्रणीतस्याहवनीयादेरन्वाधानासंभवादर्थसिद्धं प्रणयनं मत्वा [^४_३] अन्वाधानमेव प्रथममाह- “अग्न्यन्वाधानमध्वर्युर्यजमानो वा" (श्रौ. सू. २. २.) इति । ब्राह्मणं तु तदनभिधाय ततः पराचीनं व्रतोपायनं तदङ्गमाचमनं वा कथं प्रथममभिदधाति । अत्राभिधीयते । नियमेन याजमानानां [^५_३] मध्ये व्रतोपायनमेव प्रथमम् । अग्न्यन्वाधानं हि नियमेन न याजमानम् । अध्वर्युर्यजमानो वेति (का. श्रौ. सू. २. २) कात्यायनोक्तेः ॥ नन्वन्वाधानमन्त्रस्य "ममाग्ने वर्चः" [^६_३] (तै. सं. ४. ७. १४. १.) इत्यस्य प्रत्यगाशीष्ट्वान्नियमेन याजमानत्वं युक्तम् । यथा “आयुर्दा अग्ने ऽस्यायुर्मे देहि" (तै. सं. १. ५. ५. १३) इत्यादेः । तस्य हि समाख्यया ऽऽध्वर्यवत्वप्राप्तावपि प्रत्यगाशीष्ट्वलिङ्गेन प्रबलेन समाख्यां बाधित्वा याजमानत्वं निर्णीतम्- “मन्त्राश्च कर्मकरणास्तद्वत्" (मी. सू. ३. ८. १५.) इति । सत्यम् । अकरणमन्त्रत्वात्तत्र तथा ऽस्तु, ममाग्ने वर्च इति तु करणमन्त्रत्वादाध्वर्यवक्रियायां विनियुक्तत्वाद् यजमानेन प्रयोगे तत्प्रतिपादनासामर्थ्यादध्वर्युणैव प्रयोज्यमित्युक्तमुत्तराधिकरणे- "करणेष्वर्थवत्त्वात्" (मी. सू. ३. ८. २५) इति । अत उक्तयुक्तेस्तत्करणमन्वाधानमप्यध्वर्युणैवानुष्ठेयम् । यत्तु कात्यायनेनाध्वर्युर्यजमानो वेत्युक्तम्, तत्र याजमानत्वं [^७_३] शाखान्तरमूलम् । एतच्छाखानुसारेण त्वापस्तम्बादिभिः केवलाध्वर्यवत्वमुक्तमिति विभागः । अथवा । यथा ऽप्रणीतस्यान्बाधानानुपपत्त्या प्रणयनमप्यन्वाधानविधिनैव संगृहीतं कात्यायनसूत्रे, तथा 'अन्तरेणाहवनीयं च गार्हपत्यं च प्राङ् तिष्ठन्' इति वचनादेवाग्निप्रणयनं तत्प्रबलीकरणरूपमन्वाधानं चार्थसिद्धत्वादनुक्तमित्युच्यमानाङ्गमध्ये व्रतोपायनस्य प्राथम्यमविरुद्धम् । 

विहितमुपस्पर्शनमनूद्य प्रशंसति- **तद्यदि**ति । 'तत्' प्रकृतं 'यत्' उपस्पर्शनं तेनान्तरतः 'पूतिः' पवित्रता भवति । अनृतवदनेन हि पुरस्तात् संभावितमपवित्रत्वमिति । ननूपस्पर्शनस्य फलमेवेदं पवित्रत्वं किं न विधीयते ? कथमपि सम्बन्धाभावे ऽपि हि फलविधित्वं दृष्टम्, यथा- "प्रतितिष्ठन्ति य एता रात्रीरुपयन्ति" इति रात्रिसत्रे [^८_४] । अत्रोच्यते । रात्रिसत्रस्य हि अनन्यशेषत्वेन स्वतन्त्रतया विधीयमानस्य युक्तं यदर्थवादो ऽप्यपेक्षितं फलं समर्पयतीति । उपस्पर्शनस्य तु संस्कारतया संस्कार्येणैव प्रयोजनेन निरपेक्षितस्य कथमपेक्षितं फलं समर्थो ऽर्थवादः समर्पयितुम् ? यथा-"यदाङ्क्ते चक्षुरेव भ्रातृव्यस्य वृङ्क्ते" (तै. सं. ६. १. १. १७) इति । अत्र ह्यञ्जनस्य संस्कारतया फलमनपेक्षमाणस्य भ्रातृव्यचक्षुर्वर्जनं न फलमिति । सूत्रितं च "द्रव्यसंस्कारकर्मसु परार्थत्वात्फलश्रुतिरर्थवादः स्यात्" (मी. सू. ४. ३. १) इति । ननु साध्यसाधनेतिकर्तव्यतालक्षणे ऽशत्रये ऽनुप्रविष्टं कंचिदप्यर्थमनभिदधानस्य वाक्यस्यानर्थक्यमेव प्राप्तम्, "आम्नायस्य क्रियार्थत्वादानर्थक्यमतदर्थानाम्" (मी. सू. १.२.१) इति । तत्रैव कस्यचिदंशस्य स्तुत्यापि भवत्यर्थवत्तेति चेत् न । प्रवृत्तिविशेषमकुर्वाणया किं स्तुत्या । अपि च यः स्तुतवास्तुतश्च तावानेव सो ऽर्थः । अत्रोच्यते । इह लिङादियुक्तेषु वाक्येषु द्वे भावने- शब्दात्मिका चार्थात्मिका च । उक्तं च- 

"अभिधां भावनामाहुरन्यामेव लिङादयः । 
अर्थात्मभावना त्वन्या सर्वाख्यातेषु गम्यते" इति । 

एकैका च सा साध्यसाधनेतिकर्त्तव्यताभिस्त्रिभिरंशैरंशत्रयवती । अर्थभावनायां हि स्वर्ग एकः साध्यों ऽशः, तत्करणमाग्नेयादिः साधनम्, प्रयाजादिरितिकर्तव्यतारूपः । तत्रैवार्थभावनायां पुरुषप्रवृत्तिः शब्दभावनाया भाव्यम्, लिङादिस्तद्व्यापारो वा करणम्, आर्थवादिकी स्तुतिरितिकर्तव्यता । तत्रार्थभावनाया अंशत्रयानभिधाने ऽपि शब्दभावनेतिकर्तव्यताभूतां स्तुतिं ब्रुवाणो ऽर्थवादः कथमनर्थकः स्यात् । यदाह सूत्रकारः- 
"विधिना त्वेकवाक्यत्वात् स्तुत्यर्थेन विधीनां स्युः" (मी. सू. १. २. ७) इति । स्तुतिविरहे ह्यंशवैकल्यादपरिपूर्णशब्दभावनया न प्रवृत्तिरर्थभावनायां पुरुषस्येति तस्या अप्यानर्थक्येन मूलोच्छेदप्रसङ्ग इति कथमनर्थिका स्तुतिः स्यात् । यत्त्वर्थवादरहितं केवलं विधिवाक्यम्, तत्र विधिरेव स्तुतिमाक्षिपतीति नोक्तदोषावतारः, इह प्रत्यक्षश्रुतायां स्तुतौ सत्यां किमाक्षेपलेशेनेत्यलम् । अयं च विचार उत्तरत्र सर्वेष्वेवार्थवादेषु द्रष्टव्य इति । अनृतवदननिमित्ताशुद्धिपरिहारेणोपस्पर्शनस्य प्राशस्त्यमभिधाय तत्साधनभूतानामपां स्वतः शुद्धत्वात्स्वसंबन्धिशुद्धिहेतुत्वाच्च तत्प्रशस्तमित्याह- **मेध्या वा** इति ॥ १ ॥ 

[^१_२]: अत्रैव प्रथमकाण्डे ६ । ३ । ३६ द्रष्टव्यम् । 

[^२_२]: अत्र च “श्रुतिलक्षणमनुपूर्व्यं तत्प्रधानत्वात्" (मी. सू. ५ । १ । १ ) इत्यादिपांचमिकप्रयोगविधिसहकारिभूतानां षण्णां प्रमाणानां प्रपञ्चो ऽनुसंधेयः । तथा “स्याद्वा ऽनुपूर्व्यनियमः श्रुत्यर्थक्रमेभ्यः" "विरोधे ऽर्थस्तत्परत्वात्” “श्रुतिः क्रमादानुमानिकत्वात्" इत्यादि (१ । ५ । ५ । १ । ३ । ७) कात्यायनीया परिभाषा ऽप्यनुसंधेयेति । 

[^३_३]: कर्कोपाध्यायसिद्धान्तस्तु- नाचमनं किंत्वालम्भमात्रम् । तद्भाष्यं च “आलंभमात्रं वा । आचमनानुपदेशात् । तस्य च नैमित्तिकत्वात् । शब्दसामर्थ्याच्च । अप उपस्पृशतीति लिङ्गमर्थवादमात्रं दीक्षान्नानवदिति" इति (का. श्रौ. सू. अ. २ । ११) तथा निगमे कात्यायनः “पिबत्याचामति- स्पृशत्युपस्पृशति" इति । सं. ८ ॥ 

[^४_३]: मन्वानो ऽन्वाधानमिति पा० । 

[^५_३]: यजमानसम्बन्धिकर्मणामित्यर्थः । 

[^६_३]: "ममाग्ने वर्च्चो विहवेष्वस्तु वयन्त्वेन्धानास्तन्वं पुषेम । मह्यं नमन्तां प्रदिशश्चतस्रस्त्वयाध्यक्षेण पृतन जयेम" इत्याहवनीये समिधमादधाति (श्रौ. सू. २. ३) । 

[^७_३]: कर्कसिद्धान्तस्तु- कातीयसूत्रे प्रतिपाद्यमानं सर्वं याजमानं शुक्ला यजुःपञ्चदशशाखामूलम् । तद्भाष्यं च "एवं हि स्मरन्ति- या एव काश्चन पञ्च दश वा शाखा उपनिबध्यन्ते । तत्रैव नैयमिकांग प्रधानकर्मोपसंहारः संभाव्यते । किमुत पञ्चदशशाखोपनिबन्धन इति" इति (का. श्रौ. सू. २-२) । 

[^८_४]: "द्वादशरात्रादीनि रात्रिसत्राणि" इति (का. श्रौ. सू. २४ । १ । १) ताण्ड्यब्राह्मणे सत्रकाण्डे च । 
</details>

<details><summary>Eggeling</summary>

1. He who is about to enter on the vow, touches water [^egg_84] whilst standing between the Āhavanīya

[^egg_84]: 2:2 I.e. 'he dips his hand into water contained in a vessel,' Schol. Kāty. Śr. S. I, 10, 14. According to the general rule there given,  the same purificatory act has to be repeated whenever, in the course of ceremonial performances, a sacrificial formula or prayer has been used, which is addressed to, or directed against, Rudra, the Rakshas and Asuras, and the Manes; or one directed against some specified enemy of the sacrificer with the view of exorcising or averting the evil influences with which the latter is supposed to be threatened from that quarter; or lastly, when a touching of one's self has taken place, either accidentally or as part of the ceremonial.

and Gārhapatya fires, with his face turned towards east. The reason why he touches water is, that man is (sacrificially) impure on account of his speaking untruth; and because by that act an internal purification (is effected),--for water is indeed (sacrificially) pure. 'After becoming sacrificially pure, I will enter on the vow,' thus (he thinks); for water is indeed purifying. 'Having become purified through the purifying one, I will enter on the vow,' thus (he thinks, and) this is the reason why he touches water.
</details>


## ०२


<details open><summary>विश्वास-प्रस्तुतिः</summary>

सो ऽग्नि᳘मे᳘वाभी᳘क्षमाणो व्व्रतमु᳘पैति।
(त्य᳘) अ᳘ग्ने व्व्रत᳘पते व्व्रतञ्चरिष्यामि त᳘च्छकेयन्त᳘न्मे राध्यतामि᳘त्यग्निर्व्वै᳘ देवा᳘नां व्व्रत᳘पतिस्त᳘स्मा ऽए᳘वैतत् प्रा᳘हव्व्रत᳘ञ्चरिष्यामि त᳘च्छकेयन्त᳘न्मे राध्यतामि᳘ति ना᳘त्र तिरो᳘हितमिवास्ति॥
</details>

<details><summary>मूलम् - श्रीधरादि</summary>

सो ऽग्नि᳘मे᳘वाभी᳘क्षमाणो व्व्रतमु᳘पैति।
(त्य᳘) अ᳘ग्ने व्व्रत᳘पते व्व्रतञ्चरिष्यामि त᳘च्छकेयन्त᳘न्मे राध्यतामि᳘त्यग्निर्व्वै᳘ देवा᳘नां व्व्रत᳘पतिस्त᳘स्मा ऽए᳘वैतत् प्रा᳘हव्व्रत᳘ञ्चरिष्यामि त᳘च्छकेयन्त᳘न्मे राध्यतामि᳘ति ना᳘त्र तिरो᳘हितमिवास्ति॥
</details>

<details><summary>मूलम् - Weber</summary>

सो ऽग्नि᳘मेॗवाभी᳘क्षमाणो व्रतमु᳘पैति॥  
अ᳘ग्ने व्रतपते व्रतं᳘ चरिष्यामि त᳘छकेयं त᳘न्मे राध्यतामि᳘त्यग्निर्वै᳘ देवा᳘नां व्रत᳘पतिस्त᳘स्मा एवै᳘तत्प्रा᳘ह व्रतं᳘ चरिष्यामि त᳘च्छकेयं त᳘न्मे राध्यतामि᳘ति ना᳘त्र तिरो᳘हितमिवास्ति॥
</details>

<details><summary>मूलम् - विस्वरम्</summary>

सो ऽग्निमेवाभीक्षमाणो व्रतमुपैति - "अग्ने व्रतपते व्रतं चरिष्यामि तच्छकेयं तन्मे राध्यताम्” (१ अ. ५ मं.) इति । अग्निर्वै देवानां व्रतपतिः, तस्मा एवैतत्प्राह- व्रतं चरिष्यामि तच्छकेयम्, तन्मे राध्यतामिति । नात्र तिरोहितमिवास्ति ॥ २ ॥ 
</details>

<details><summary>सायणः</summary>

इदानीमग्निदर्शनलक्षणेनाङ्गान्तरेण सहितं समन्त्रकं व्रतोपायनं विधत्ते- **सो ऽग्निमिति** । 'सः' यजमानः 'अग्निम्' आहवनीयम् । मन्त्रार्थस्तु- हे व्रतस्य पालक ! अग्ने ! अनृतवदनत्यागादिरूपं 'व्रतं' चरिष्यामि । तत्कर्तुं शक्तो भूयासम् । शक्नोतेर्लिङ्याशिष्ययम् । मदीयं 'तद्' व्रतं समृद्धं भवत्विति । 

व्रतपतिपदं व्याकरोति- **अग्निर्वै देवानामि**ति । उभयवाक्यस्याव्याख्येयत्वमत्र- शकेयं राध्यतामिति । तत्र च हेतुमाह- **नात्रे**ति । 'तिरोहितम्' अविस्पष्टार्थं पदम् [^१_४] ॥ २ ॥ 

[^१_४]: वतो ऽत्र अविस्पष्टार्थं पदं नास्ति, अतो व्याख्याने प्रयोजनाभाव इति । 
</details>

<details><summary>Eggeling</summary>

2. Looking towards the (Āhavanīya) fire [^egg_85], he enters on the vow, with the text (Vāj. S. I, 5 a): 'O Agni, Lord of Vows! I will keep the vow! may I be equal to it, may I succeed in it!' For Agni is Lord of Vows to the gods, and it is to him therefore that he addresses these words. In the words, 'I will observe the vow; may I be equal to it; may I succeed in it,' there is nothing that requires explanation.

[^egg_85]: 3:1 'Stepping between the Gārhapatya and Dakshiṇa fires (aparāgnī), and standing west of the Āhavanīya, with his face turned eastward and looking at the fire.' Kāty. Śr. S. II, 1, 11.

</details>


## ०३


<details open><summary>विश्वास-प्रस्तुतिः</summary>

(स्त्य᳘) अ᳘थ स᳘ᳫं᳘स्थिते व्वि᳘सृजते᳘ ऽअ᳘ग्ने व्व्रतपते व्व्रत᳘मचारिषन्त᳘दशकन्त᳘न्मेराधीत्य᳘श्क᳘शक᳘द्ध्येतद्यो᳘ यज्ञ᳘स्य सᳫस्थाम᳘गन्न᳘राधि᳘ ह्यस्मै यो᳘ यज्ञ᳘स्य सᳫस्थाम᳘गन्नेते᳘न᳘ न्वेव भू᳘यिष्ठा ऽइव व्व्रतमु᳘पयन्त्यने᳘न᳘ त्वेवो᳘पेयात्॥
</details>

<details><summary>मूलम् - श्रीधरादि</summary>

(स्त्य᳘) अ᳘थ स᳘ᳫं᳘स्थिते व्वि᳘सृजते᳘ ऽअ᳘ग्ने व्व्रतपते व्व्रत᳘मचारिषन्त᳘दशकन्त᳘न्मेराधीत्य᳘श्क᳘शक᳘द्ध्येतद्यो᳘ यज्ञ᳘स्य सᳫस्थाम᳘गन्न᳘राधि᳘ ह्यस्मै यो᳘ यज्ञ᳘स्य सᳫस्थाम᳘गन्नेते᳘न᳘ न्वेव भू᳘यिष्ठा ऽइव व्व्रतमु᳘पयन्त्यने᳘न᳘ त्वेवो᳘पेयात्॥
</details>

<details><summary>मूलम् - Weber</summary>

अ᳘थ स᳘ᳫं᳘स्थिते वि᳘सृजते॥  
अ᳘ग्ने व्रतपते व्रत᳘मचारिषं तादशकम् त᳘न्मे राधीत्य᳘शकॗद्येतद्यो᳘ यज्ञ᳘स्य संस्थाम᳘गन्न᳘राधि ह्य᳘स्मै यो᳘ यज्ञ᳘स्य संस्थाम᳘गन्नेते᳘नॗ न्वेव [^wbr_2] भू᳘यिष्ठा इव व्रतमु᳘पयन्त्यने᳘नॗ त्वेवो᳘पेयात्॥  

[^wbr_2]: न्वेवो M apograph

</details>

<details><summary>मूलम् - विस्वरम्</summary>

अथ संस्थिते विसृजते- **"अग्ने व्रतपते व्रतमचारिषं तदशकं तन्मे ऽराधि"** (२ अ. २८ मं.) इति । अशकद्ध्येतद्- यो यज्ञस्य संस्थामगन् । अराधि ह्यस्मै- यो यज्ञस्य संस्थामगन् ॥ एतेन न्वेव भूयिष्ठा इव व्रतमुपयन्ति, अनेन त्वेवोपेयात् [^१_५] ॥ ३ ॥ 
</details>

<details><summary>सायणः</summary>

स्वीकृतस्य व्रतस्य यागसमाप्तिपर्यन्ततामाह- **अथे**ति । 'संस्थिते' यागे पर्यवसिते । विसर्जनमन्त्रमाह- **अग्ने व्रतपते व्रतमचारिषमि**ति । अत्राशकमराधीति पूर्वमन्त्राद् वैलक्षण्यम् । तत्र हेतुमाह- **अशकद्धीति** । यो यज्ञस्य पर्यवसानं प्राप्तवान्, 'एतत्' कर्म कर्तुम् 'अशकत्’ शक्तो ऽभूत् । तस्मै तेन कर्मणा ‘अराधि‘ सिद्धम्, तत्कर्म असिद्ध्यदित्यर्थः । अगन्निति गमेर्लुङि ”मन्त्रे घसेति” (पा. सू. २. ४. ८०) च्लेर्लुकि, हल्ङ्यादिलोपे ”मो नो धातोः” (पा. सू. ८. २. ६४.) इति मकारस्य नकारः । अत्र व्रतोपायने मन्त्रान्तरं विधातुं पूर्वमन्त्रात्तस्यैव विशेषमाह- **एतेनेति** । यतः 'एतेन' वक्ष्यमाणेनेदमहमित्यादिना बहवो व्रतमुपयन्ति अतस्तु हेतोरनेनैवोपेयात् । एवकारेणैष मन्त्रः प्रशस्यते, न तु पूर्वो निषिध्यते । अत एव कात्यायनो द्वयमप्याह- ”अग्ने व्रतपते” 'इदमहमिति वा‘ [^२_५] (श्रौ. सू. २. ११) इति ॥ ३ ॥ 

[^१_५]: इदमहमिति वक्ष्यमाणेन मन्त्रेण वा व्रतग्रहणं कुर्यादित्यर्थः । 

[^२_५]: अन्तरेणापराग्नी गत्वा परेणाहवनीयं प्राङ् तिष्ठन्नग्निमीक्षमाणो ऽप उपस्पृश्य व्रतमुपैत्यग्ने व्रतपत इदमहमिति वा‘ (श्रौ. सू. २.११) ।
</details>

<details><summary>Eggeling</summary>

3. After the completion (of the sacrifice) he divests himself (of the vow), with the text (Vāj. S. II, 28 a), 'O Agni, Lord of Vows! I have kept the vow; I have been equal to it; I have succeeded in

it;' for he who has attained the completion of the sacrifice, has indeed been equal to it; and he who has attained the completion of the sacrifice, has succeeded in it. It is in this way that most (sacrificers) will probably enter on the vow; but one may also enter on it in the following way.
</details>


## ०४


<details open><summary>विश्वास-प्रस्तुतिः</summary>

(द्द्व) द्वयं वा᳘ ऽइदन्न᳘ तृती᳘यमस्ति। 
सत्य᳘ञ्चैवा᳘नृतञ्च सत्य᳘मेव᳘ देवा ऽअ᳘नृतम्मनु᳘ष्या  ऽइद᳘महम᳘नृतात्सत्यमु᳘पैमी᳘ति त᳘न्मनु᳘ष्येभ्यो देवानु᳘पैति॥
</details>

<details><summary>मूलम् - श्रीधरादि</summary>

(द्द्व) द्वयं वा᳘ ऽइदन्न᳘ तृती᳘यमस्ति। 
सत्य᳘ञ्चैवा᳘नृतञ्च सत्य᳘मेव᳘ देवा ऽअ᳘नृतम्मनु᳘ष्या  ऽइद᳘महम᳘नृतात्सत्यमु᳘पैमी᳘ति त᳘न्मनु᳘ष्येभ्यो देवानु᳘पैति॥
</details>

<details><summary>मूलम् - Weber</summary>

द्वयं वा᳘ इदं न᳘ तृती᳘यमस्ति॥  
सत्यं᳘ चैवा᳘नृतं च सत्य᳘मेव᳘ देवा अ᳘नृतम् मनुॗष्या इद᳘महम᳘नृतात्सत्यमु᳘पैमी᳘ति त᳘न्मनुॗष्येभ्यो देवानु᳘पैति॥
</details>

<details><summary>मूलम् - विस्वरम्</summary>

द्वयं वा इदं न तृतीयमस्ति- सत्यं चैवानृतं च सत्यमेव देवाः, अनृतं मनुष्याः । ** “इदमहमनृतात्सत्यमुपैमि"** (१ अ. ५ मं.) इति । तन्मनुष्येभ्यो देवानुपैति ॥ ४ ॥ 
</details>

<details><summary>सायणः</summary>

इदमहमिति मन्त्रे कर्मत्वेनापादानत्वेन च सत्यानृतयोरुभयोरेवोपादाने कारणमाह- **द्वयं वा** इति । यद् 'इदं‘ जगत् तत्सर्वमनृतं सत्यं वेति कोटिद्वयमेव, न तृतीया कोटिरस्ति । सत्यमेव देवाः, चिरावस्थानात्, नियमेन सत्यवादित्वाद्वा । अनृतं मनुष्याः, स्वप्नदृष्टवदल्पकालावस्थानात् प्रायेणानृतवादित्वाद्वा । तथा च देवमनुष्याणां सत्यानृतवादित्वमैतरेयके ऽप्याम्नातम्-”सत्यसंहिता वै देवा अनृतसंहिता मनुष्याः” (ऐ. बा. १. १. ६) इति । सत्यानृतवदनसाहित्यं हि तत्र विवक्षितो ऽर्थः;- ”तस्माद्दीक्षितेन सत्यमेव वदितव्यम्” इति वाक्यशेषात् । यदनेन मन्त्रेणोच्यते ‘तन्मनुष्येभ्यो देवानुपैति’ इत्येवमात्मकमिममर्थमयं मन्त्र आहेत्यर्थः ॥ ४ ॥ 
</details>

<details><summary>Eggeling</summary>

4. Twofold, verily, is this, there is no third, viz. truth and untruth. And verily the gods are the truth, and man is the untruth. Therefore in saying (Vāj. S. I, 5 b), 'I now enter from untruth into truth,' he passes from the men to the gods [^egg_86].

[^egg_86]: 4:1 I.e. 'he obtains a divine body (devatāśarīram),' Mahīdh.; man's existence is untruth on account of its perishableness,' id.

</details>


## ०५


<details open><summary>विश्वास-प्रस्तुतिः</summary>

स वै᳘ सत्य᳘मेव᳘ व्वदेदेत᳘द्ध वै᳘ देवा᳘ व्व्रत᳘ञ्चरन्ति य᳘त्सत्यन्त᳘स्मात्ते य᳘शो य᳘शो ह भवति य᳘ ऽएवं᳘ व्विद्वा᳘न्त्सत्यं व्व᳘दति॥
</details>

<details><summary>मूलम् - श्रीधरादि</summary>

स वै᳘ सत्य᳘मेव᳘ व्वदेदेत᳘द्ध वै᳘ देवा᳘ व्व्रत᳘ञ्चरन्ति य᳘त्सत्यन्त᳘स्मात्ते य᳘शो य᳘शो ह भवति य᳘ ऽएवं᳘ व्विद्वा᳘न्त्सत्यं व्व᳘दति॥
</details>

<details><summary>मूलम् - Weber</summary>

स वै᳘ सत्य᳘मेव᳘ वदेत्॥  
एतद्धवै᳘ देवा᳘ व्रतं᳘ चरन्ति य᳘त्सत्यं त᳘स्मात्ते य᳘शो य᳘शो ह भवति य᳘ एवं᳘ विद्वां᳘त्सत्यंव᳘दति॥
</details>

<details><summary>मूलम् - विस्वरम्</summary>

स वै सत्यमेव वदेत् । एतद्ध वै देवा व्रतं चरन्ति- यत् सत्यम्; तस्मात्ते यशः । यशो ह भवति- य एवं विद्वान् सत्यं वदति ॥ ५ ॥ 
</details>

<details><summary>सायणः</summary>

अनेन मन्त्रेण व्रतमुपेयुषो नियममाह- **स वा** इति । ‘सः’ इत्थं कृतव्रतोपायनः 'सत्यमेव' इत्येवकारकरणादनृतं न वदेदित्यर्थः । असत्येवकारे यद्यत् सत्यं, तत्तदवश्यं वक्तव्यं स्यात्, -ग्रहं संमार्ष्टीतिवदेकत्वस्याविवक्षितत्वात्; अनृतवचनं चाप्रतिषिद्धं स्यात्, इष्यते च तन्निषेधः । अत एव तैत्तिरीयके दर्शपौर्णमासप्रकरणे समाम्नायते- ”तस्यैतद् व्रतं- नानृतं वदेत् [^१_६]” (तै. सं. २.५.५.११) इति । यद्यप्याहिताग्निमात्रस्यानृतवदनमन्यत्र प्रतिषिध्यते- ”तस्मादाहिताग्निर्नानृतं वदेत्” इति, तथाप्यनृतवदनवर्जनस्य दर्शपूर्णमासाङ्गत्वसिद्धये पुनरिह वक्तव्यमेव, इतरथा ह्यनृतवदने ऽपि पुरुष एव प्रत्यवेयात्, क्रतुः पुनरविगुण एव स्यात्- ”को नाम क्रतुमव्यस्थः कलञ्जादीनि भक्षयेत् । न क्रतोस्तत्र वैगुण्यं यथा चोदितसिद्धितः ॥ ”इति न्यायात् । नन्वनेनापि वचनेन कथमनृतवदननिषेधस्य कर्माङ्गत्वसिद्धिः ? वदेदिति प्रत्ययार्थस्य कर्तुः प्राधान्यात् तदर्थ एवायं प्रतिषेध इति हि युक्तम् । कर्मप्रकरणात् कर्माङ्गतेति चेत्, नः प्रतिषेध्यपाठादपि क्रियायास्तावत्कर्तृशेषतः पदश्रुत्या प्रतीयते, तदर्थं प्रतिषेध्यम्; तादर्थ्येनैव प्रतिषेधो ऽपि चाभिधीयते इति श्रौतेन पुरुषार्थत्वेन प्रबलेन प्राकरणिकी दर्शपूर्णमासार्थता बाध्यते । ननु न वदेदिति पदद्वयगम्यप्रतिषेधस्य कर्तुः संबन्धः, पदद्वयं वाक्यमिति कथं प्रतिषेधस्य कर्तुः संबन्धः । श्रौत इति चेत्, न; यथा ग्रहं संमार्ष्टीति पदद्वयगम्यसंमार्गस्य ग्रहशेषता, तथापि द्वितीयायाः क्रियासामान्यं प्रति ग्रहस्य शेषत्वाभिधानात् तद्विशेषस्य संमार्गस्य पदान्तरेणोपस्थापने ऽपि शेषशेषिभावस्य श्रौतता, तद्वत् । अत इह पुरुषार्थो निषेधो विधीयते । स्मृत्यैव विहित इति चेत्, तथापि हि तस्या एषैव श्रुतिर्मूलं भविष्यति; द्वयोरर्थसाम्यात् । अतो युक्तः श्रुत्या प्रकरणबाध इति । अथ मतम्- अविरोधे न दुर्बलं प्रबलेन निराक्रियते, न तु स्वयं प्रबलमित्येव दुर्बलस्य हिंसा न्याय्या । न चेह प्रकृतक्रियया कर्तुः संबन्धे प्रकरणबाधः, अतो न केवलक्रत्वर्थतेति । ननु पुरुषमात्रार्थो ऽनृतनिषेधः स्मृत्यैव सिद्धः, स एव ऋतुगतपुरुषार्थो ऽपि भविष्यतीति किमनेन विशेषनिषेधेन ? न च तस्याः स्मृतेरियं श्रुतिर्मूलमिति युक्तम्; सामान्यविशेषतया मूलमूलिभावासंभवात् । एवं तहिं सर्वविशेषगामिना सामान्येन स्मृतिसिद्धस्य निषेधस्य प्रकरणाबाधायात्र ऋतुगतपुरुषविशेषे ऽनुवादो ऽस्तु तस्य प्रत्ययार्थत्वेन प्राधान्यादित्युक्तम् । स्यादेवं यदि कर्तुः प्रत्ययार्थत्वं स्यात्, न त्वेतदस्ति । अनन्यलब्धस्यैव शब्दार्थत्वात् । अवश्याभिधातव्यया भावनयैवाक्षेपात् कर्तुः प्रतीतेः । न च ”लः कर्मणि च” (पा. सू. ३. ४.६९) इति स्मृतिबलात् कर्तुः प्रत्ययार्थता । तस्याः स्मृतेः ”द्व्येकयोः” (पा. सू. १. ४. २२) इत्यनेनैकवाक्यत्वे प्रत्ययाभिधेयत्वेनोच्यमानयोर्द्वित्वैकत्वयोर्व्यावर्तकत्वेनैव कर्तुः समर्पणात्, कर्तृद्वित्वे द्विवचनं कर्त्रैकत्व एकवचनमिति । अतो भावनयासख्यया वाक्षेपादेव कर्तुः प्रतीतिः सिद्धेति न स प्रधानतया प्रत्ययार्थः । अतः क्रियाया एव प्राधान्यात् तस्या एवाङ्गत्वेनानृतनिषेधो विधीयते । न च स्मृत्या पुरुषार्थतया विहितस्यानृतवदननिषेधस्य कथमिह प्रकरणात् क्रत्वर्थतेति वाच्यम्; “खादिरो यूपो भवति[^२_६]” "खादिरं वीर्यकामस्य” (ऐ. ब्रा. २. १. १.) इतिवत् संयोगपृथक्त्वेनोभयार्थत्वसिद्धेः । उक्तं हि- "एकस्य तूभयत्वे संयोगपृथक्त्वम्” (मी. सू. ४. ३. ५) इति । अतः सत्यमेव वदेदिति दर्शपूर्णमासांगत्वेनानृतप्रतिषेधस्य विधिरयमिति सिद्धम् । तदाह कात्यायनः ”इदमहमिति वा सत्यवाद्यतः; ”कर्माङ्गमुत्तरे सत्यवदनम्” (श्रौ. स. २. ११. १३.) इति । **तस्मात्ते यश** इति । यशस्विनां देवानां यशो ऽपि यशः प्रतिपादनाय प्रशस्तम् 'एवम्' ॥ ५ ॥ 

[^१_६]: ”नवा ऽऽहितग्निना ऽनृतं वदितव्यम्” इत्यग्रे ऽत्रैव (२। २। २। २०) ज्ञेयम् । 

[^२_६]: अस्मिन्नेव ब्राह्मणे ३ । ६ । २ । १२ इत्यत्रास्ति । 
</details>

<details><summary>Eggeling</summary>

5. Let him then only speak what is true; for this vow indeed the gods do keep, that they speak the truth; and for this reason they are glorious: glorious therefore is he who, knowing this, speaks the truth.
</details>


## ०६


<details open><summary>विश्वास-प्रस्तुतिः</summary>

(त्य᳘)अ᳘थ स᳘ᳫं᳘स्थिते व्वि᳘सृजते॥  
इद᳘महं य᳘ ऽएवा᳘स्मि᳘ सो ऽस्मीत्य᳘मानुष ऽइव वा᳘ ऽएत᳘द्भवति य᳘द्ब्रत᳘मुपै᳘ति न हि त᳘दवंक᳘ल्पते य᳘द्ब्रूया᳘दिद᳘मह᳘ᳫं᳘ सत्याद᳘नृतमु᳘पैमी᳘ति त᳘दु ख᳘लु पु᳘नर्मानुषो᳘ भवति त᳘स्मादिद᳘महं य᳘ ऽएवा᳘स्मि᳘ सो ऽस्मी᳘त्येवं᳘ व्व्रतं व्वि᳘सृजेत॥
</details>

<details><summary>मूलम् - श्रीधरादि</summary>

(त्य᳘)अ᳘थ स᳘ᳫं᳘स्थिते व्वि᳘सृजते॥  
इद᳘महं य᳘ ऽएवा᳘स्मि᳘ सो ऽस्मीत्य᳘मानुष ऽइव वा᳘ ऽएत᳘द्भवति य᳘द्ब्रत᳘मुपै᳘ति न हि त᳘दवंक᳘ल्पते य᳘द्ब्रूया᳘दिद᳘मह᳘ᳫं᳘ सत्याद᳘नृतमु᳘पैमी᳘ति त᳘दु ख᳘लु पु᳘नर्मानुषो᳘ भवति त᳘स्मादिद᳘महं य᳘ ऽएवा᳘स्मि᳘ सो ऽस्मी᳘त्येवं᳘ व्व्रतं व्वि᳘सृजेत॥
</details>

<details><summary>मूलम् - Weber</summary>

अ᳘थ स᳘ᳫं᳘स्थिते वि᳘सृजते॥  
इद᳘महं य᳘ एवा᳘स्मिॗ सो ऽस्मीत्य᳘मानुष इव वा᳘ एत᳘द्भवति य᳘द्व्रतमुपै᳘ति न हि त᳘दवक᳘ल्पते य᳘द्ब्रूया᳘दिद᳘मह᳘ᳫं᳘ सत्याद᳘नृतमु᳘पैमी᳘ति त᳘दु ख᳘लु पु᳘नर्मानुषो᳘ भवति त᳘स्मादिद᳘महं य᳘ एवा᳘स्मिॗ सो ऽस्मी᳘त्येवं᳘ व्रतं वि᳘सृजेत॥
</details>

<details><summary>मूलम् - विस्वरम्</summary>

अथ संस्थिते विसृजते- "इदमहं य एवास्मि सो ऽस्मि”(२ अ. २८ मं.) इति । अमानुष इव वा एतद् भवति- यद् व्रतमुपैति । न हि तदवकल्पते यद् ब्रूयाद्- 'इदमहं सत्यादनृतमुपैमि’- इति, तदु खलु पुनर्मानुषो भवति । तस्मादिदमहं य एवास्मि सो ऽस्मीत्येव व्रतं विसृजेत ॥ ६ ॥
</details>

<details><summary>सायणः</summary>

"अग्ने व्रतपते” इति मन्त्रवत् मन्त्रेणाभ्युपेतस्य व्रतस्य प्रसङ्गाद्विसर्जनमाह- **अथ संस्थित** इति । अत्रत्यविसर्जनमन्त्रस्यायमर्थः [^१_७]। व्रतोपायनात् प्रागहं य एव मनुष्यो ऽस्मि, व्रतं मुक्त्वा स एव मनुष्यः 'इदमस्मि'; न तु व्रतसमय इव देवः । इदमिति क्रियाविशेषणत्वान्नपुंसकम् । नन्वसौ मनुष्यो व्रतसमये ऽपि मनुष्य एव, तत्किमुच्यते य एव मनुष्यो ऽस्मि स एवेदमस्मीति ? तत्राह- अमानुष इवेति । मनुष्यो ऽपि हि तदा ऽन्यात्मकत्वात् सत्यवदनाद्वा देव इवेत्युक्तम्, व्रतत्यागे तु कृते व्रतारम्भात् प्रागिव स्वभावसिद्धं मनुष्यत्वमेवेति । ननु यथा व्रतोपायने ऽनृतात् सत्यमुपैमीत्युक्तम्, एवं तत्त्यागे सत्यादनृतमुपैमीति किं नोक्तमित्यत आह- नहीति । महत उत्कृष्टाद्देवत्वात् प्रच्युतत्वेनात्यन्तनिकृष्टमानुषत्वप्राप्तिकथनस्य परुषत्वादनवकल्पनं, तदाह- तदु खल्विति ॥ ६ ॥ 

[^१_७]: ”व्रतं विसृजते येनोपेयात्” इति (का. श्रौ. सू. ३ । ८ । २९) पूर्वं हि व्रतग्रहणे द्वौ मन्त्रायुक्तो” अग्ने व्रतपते-इदमहमिति वे” ति (का. श्रौ. सू. २ । १ । ११) अत्रेदमहमित्येव मंत्रः श्रुतिसंमतः इति हरिस्वामिनः । श्रुतिश्चैवाग्रे (१ । ९ । ३ । २३) द्रष्टव्या । 
</details>

<details><summary>Eggeling</summary>

6. After the completion (of the sacrifice) he divests himself (of the vow), with the text (Vāj. S. II, 28 b): 'Now I am he who I really am.' For, in entering upon the vow, he becomes, as it were, nonhuman; and as it would not be becoming for him to say, 'I enter from truth into untruth;' and as, in fact, he now again becomes man, let him therefore divest himself (of the vow), with the text: 'Now I am he who I really am.'
</details>


## ०७


<details open><summary>विश्वास-प्रस्तुतिः</summary>

(ता) अथा᳘तो ऽशनानशन᳘स्यैव॥  
त᳘दु हा᳘षाढः सावयसो᳘ ऽनशनमेव᳘ व्व्रतं᳘ मेने म᳘नो ह वै᳘ देवा᳘ मनु᳘ष्यस्या᳘जानन्ति त᳘ ऽएनमेत᳘द्व्रत᳘मुपय᳘न्तं व्विदुः प्रात᳘र्न्नो यक्ष्यत ऽइ᳘ति᳘ ते ऽस्य व्वि᳘श्वे देवा᳘ गृहाना᳘गछन्ति᳘ ते ऽस्य गृहेषू᳘पवसन्ति स᳘ ऽउपवसथः॥
</details>

<details><summary>मूलम् - श्रीधरादि</summary>

(ता) अथा᳘तो ऽशनानशन᳘स्यैव॥  
त᳘दु हा᳘षाढः सावयसो᳘ ऽनशनमेव᳘ व्व्रतं᳘ मेने म᳘नो ह वै᳘ देवा᳘ मनु᳘ष्यस्या᳘जानन्ति त᳘ ऽएनमेत᳘द्व्रत᳘मुपय᳘न्तं व्विदुः प्रात᳘र्न्नो यक्ष्यत ऽइ᳘ति᳘ ते ऽस्य व्वि᳘श्वे देवा᳘ गृहाना᳘गछन्ति᳘ ते ऽस्य गृहेषू᳘पवसन्ति स᳘ ऽउपवसथः॥
</details>

<details><summary>मूलम् - Weber</summary>

अथा᳘तो ऽशनानशन᳘स्यैव॥  
त᳘दुहा᳘षाढः सावयसो ऽनशनमेव᳘ व्रत᳘म् मेने म᳘नो ह वै᳘ देवा᳘ मनुष्य᳘स्या᳘जानन्ति त᳘ एनमेत᳘द्व्रत᳘मुपय᳘न्तं विदुः प्रात᳘र्नो यक्ष्यत इतिॗ ते ऽस्य वि᳘श्वे देवा᳘ गृहाना᳘गछन्तिॗ ते ऽस्य गृहेषू᳘पवसन्ति स᳘ उपवसथः॥
</details>

<details><summary>मूलम् - विस्वरम्</summary>

अथातो ऽशनानशनस्यैव । तदु हाषाढः सावयसो ऽनशनमेव व्रतं मेने । मनो ह वै देवा मनुष्यस्या ऽऽजानन्ति, त एनमेतद् व्रतमुपयन्तं विदुः- 'प्रातनों यक्ष्यते’इति । ते ऽस्य विश्वेदेवा गृहानागच्छन्ति, ते ऽस्य गृहेषूपवसन्ति- स उपवसथः ॥ ७ ॥
</details>

<details><summary>सायणः</summary>

व्रतप्रसङ्गादागतं तद्विसर्जनं समाप्य पूर्वेद्युर्यजमानेन व्रतानन्तरं यत् कर्त्तव्यं तत् प्रतिजानीते- **अथात** इति । यतो व्रतानन्तरमशनानशनापरनामकमारण्याद्यशनमेव यजमानेन कर्तव्यम्, 'अतः‘ तदनन्तरमेव तस्य निरूपणं क्रियत इत्यर्थः । प्रतिज्ञातस्याशनानशनपक्षस्य प्रशंसार्थं केवलानशनपक्षं निरसितुमपन्यस्यति- **तदु हे**ति । 'तत्’ तस्मिन्नशनानशनविषये सवयसः पुत्रः ‘सावयसः‘ 'अषाढ’ नामकः सर्वात्मना ऽशनत्यागमेव व्रतं मेने । तथा मन्यमानस्याषाढस्याशयमाह- **मनो हे**त्यादि । अनुपन्यस्तमपि मनुष्यस्य मनः 'आ’ समन्तात् [देवाः] जानन्ति । अतो यो ऽसौ यजमानो व्रतमुपैति, एष नः प्रातरवश्यं यक्ष्यते इति ज्ञात्वा 'विश्वे’ सर्वे ते देवाः व्रतदिवसे यजमानस्य गृहानागच्छन्ति उपवसथनामनिर्वचनेन देवानामागमनं द्रढयति- **ते ऽस्ये**ति । 'उप’ समीपे यजमानस्य वसन्ति देवा अस्मिन्निति पर्वदिवस 'उपवसथ’- नामक इत्यर्थः ॥ ७ ॥ 
</details>

<details><summary>Eggeling</summary>

7. Now then of the eating (or) fasting [^egg_87]. And on this point Āshāḍḥa Sāvayasa, on the one hand, was of opinion that the vow consisted in fasting. For assuredly, (he argued,) the gods see through the mind of man; they know that, when he enters on this

[^egg_87]: 4:2 The discussion which here follows refers to the evening meal which the sacrificer is allowed to take after he has performed the Agnihotra. Cf. Kāty. Śr. S. II, 1, 13.

vow, he means to sacrifice to them the next morning. Therefore all the gods betake themselves to his house, and abide by (him or the fires, upa-vas) in his house; whence this (day) is called upa-vasatha [^egg_88].

[^egg_88]: 5:1 The primary meaning of upa-vas probably is 'to dwell or abide near (? the gods or fires);' its secondary and technical meaning being 'to fast,' whence upavasatha, 'a fasting or fast-day,' literally 'the abiding near (? or honouring, the gods or fires).' Cf. III, 9, 2, 7. The term is more usually applied to the preliminary fast-day of the Soma-sacrifice; but the latter being considered the most solemn and efficacious of sacrificial rites, a strong tendency prevails to establish some kind of connection between it and the other ceremonies. Cf. Kāty. Śr. S. IV, 15, 36.

</details>


## ०८


<details open><summary>विश्वास-प्रस्तुतिः</summary>

(स्त᳘) त᳘न्न्वेवा᳘नवक्लृप्तम्॥  
यो᳘ मनु᳘ष्येष्व᳘नश्नत्सु पू᳘र्वो ऽश्नीयाद᳘थ कि᳘मु यो᳘ देवेष्व᳘नश्नत्सु पू᳘र्वो ऽश्नीयात्त᳘स्मादु᳘ नै᳘वाश्नीयात्॥
</details>

<details><summary>मूलम् - श्रीधरादि</summary>

(स्त᳘) त᳘न्न्वेवा᳘नवक्लृप्तम्॥  
यो᳘ मनु᳘ष्येष्व᳘नश्नत्सु पू᳘र्वो ऽश्नीयाद᳘थ कि᳘मु यो᳘ देवेष्व᳘नश्नत्सु पू᳘र्वो ऽश्नीयात्त᳘स्मादु᳘ नै᳘वाश्नीयात्॥
</details>

<details><summary>मूलम् - Weber</summary>

तॗन्न्वेवा᳘नवकॢप्तम्॥  
यो᳘ मनुॗष्येष्व᳘नश्नत्सु पू᳘र्वो ऽश्नीयाद᳘थ कि᳘मु यो᳘ देवेष्व᳘नश्नत्सु पू᳘र्वो ऽश्नीयात्त᳘स्मादुॗ नैॗवाश्नीयात्॥
</details>

<details><summary>मूलम् - विस्वरम्</summary>

तन्वेवानवक्लृप्तम्- यो मनुष्येष्वनश्नत्सु पूर्वो ऽश्नीयात्, अथ किमु- यो देवेष्वनश्नत्सु पूर्वो ऽश्नीयात् । तस्मादु नैवाश्रीयात् ॥ ८ ॥
</details>

<details><summary>सायणः</summary>

अस्तु किं ततः ? इति चेत्- **मनुष्येष्वि**ति । गृहे मनुष्येष्वागतेषु अनश्नत्सु 'यः‘ कश्चिद् यजमानः स्वयं पूर्वं भुञ्जीतेति यत् तदेवानुचितमिति वितर्कयामः । अथ यः कचिद् देवेष्वनश्नत्सु पूर्वो ऽश्रीयादिति यत्, तस्यानवक्लृप्तिः किमु वक्तव्या ? कैमुतिकन्यायफलमाह- तस्माद्विति । 'उ’ इत्यसन्देहे तस्मादेव हेतोरशनवर्जनलक्षणे ऽर्थे नास्ति सन्देह इत्यर्थः ॥ ८ ॥ 
</details>

<details><summary>Eggeling</summary>

8. Now, as it would even be unbecoming for him to take food, before men (who are staying with him as his guests) have eaten; how much more would it be so, if he were to take food before the gods (who are staying with him) have eaten: let him therefore take no food at all.
</details>


## ०९


<details open><summary>विश्वास-प्रस्तुतिः</summary>

(त्त᳘) त᳘दु होवाच या᳘ज्ञवल्क्यः॥  
(ल्क्यो) य᳘दि᳘ नाश्ना᳘ति पितृदेव᳘त्यो भवति य᳘द्यु ऽअश्ना᳘ति देवान᳘त्यश्नाती᳘ति स य᳘दे᳘वाशितम᳘नशितन्त᳘दश्नीयादि᳘ति य᳘स्य वै᳘ हविर्न᳘ गृह्ण᳘न्ति त᳘दशितम᳘नशितᳫं स य᳘दश्ना᳘ति तेना᳘पितृदेवत्यो भवति य᳘द्यु त᳘दश्ना᳘ति य᳘स्य हविर्न᳘ गृह्ण᳘न्ति ते᳘नो देवान्ना᳘त्यश्नाति॥
</details>

<details><summary>मूलम् - श्रीधरादि</summary>

(त्त᳘) त᳘दु होवाच या᳘ज्ञवल्क्यः॥  
(ल्क्यो) य᳘दि᳘ नाश्ना᳘ति [^१_८] पितृदेव᳘त्यो भवति य᳘द्यु ऽअश्ना᳘ति देवान᳘त्यश्नाती᳘ति स य᳘दे᳘वाशितम᳘नशितन्त᳘दश्नीयादि᳘ति य᳘स्य वै᳘ हविर्न᳘ गृह्ण᳘न्ति त᳘दशितम᳘नशितᳫं स य᳘दश्ना᳘ति तेना᳘पितृदेवत्यो भवति य᳘द्यु त᳘दश्ना᳘ति य᳘स्य हविर्न᳘ गृह्ण᳘न्ति ते᳘नो देवान्ना᳘त्यश्नाति॥

[^१_८]: अस्यैव विशेषतया संपत्तिः (कां. ११ अ. १ प्र. १ वा. ७) इत्यत्र प्रतिपादिता ।
</details>

<details><summary>मूलम् - Weber</summary>

त᳘दु होवाच या᳘ज्ञवल्क्यः॥  
य᳘दिॗ नाश्ना᳘ति पितृदेव᳘त्यो भवति य᳘द्यु अश्ना᳘ति देवान᳘त्यश्नाती᳘ति स य᳘देॗवाशितम᳘नशितं त᳘दश्नीयादि᳘ति य᳘स्य वै᳘ हविर्न᳘ गृह्ण᳘न्ति त᳘दशितम᳘नशितᳫं स य᳘दश्ना᳘ति तेना᳘पितृदेवत्यो भवति य᳘द्यु त᳘दश्ना᳘ति य᳘स्य हविर्न᳘ गृह्ण᳘न्ति ते᳘नो देवान्ना᳘त्यश्नाति॥
</details>

<details><summary>मूलम् - विस्वरम्</summary>

तदुहोवाच याज्ञवल्क्यः । यदि नाश्नाति- पितृदेवत्यो भवति, यद्यु अश्नाति- देवानत्यश्नाति, इति स यदेवाशितमनशितं तदश्रीयाद्- इति । यस्य वै हविर्न गृह्णन्ति तदशितम्- अनशितम् । स यदश्नाति- तेनापितृदेवत्यो भवति । यद्यु तदश्नाति- यस्य हविर्न गृह्णन्ति तेनो देवान् नात्यश्नाति ॥ ९ ॥ 
</details>

<details><summary>सायणः</summary>

अषाढेन चेन्मुनिना निर्णीतो ऽनशनपक्षः, तर्हि स एव परमार्थः, कथमशनानशनपक्षः ? इति चेत्, अस्यापि मुनिनैव याज्ञवल्क्येन सोपपत्तितो निर्णीतत्वादित्याह- **तदुहे**ति । ‘तदु‘ तस्मिन्नप्यशनानशनपक्षे याज्ञवल्क्य उपपत्तिम् ‘उवाच’ आह । अशनानशनलक्षणस्वमतसमर्थनाय प्रत्येकपक्षौ दूषयति- **यदी**ति । दैविके हि कर्मणि देवान् प्रत्युद्दिष्टस्यैव हविषः प्रथममनुपयोगः, काममन्यस्य; पित्र्ये पुनरतिनियमाद्धविषो ऽन्यदप्यनुपयोज्यमिति पितृदेवत्यतामापादयतीति याज्ञवल्क्यस्याशयः । तत्किं दैविके कर्मणि प्रागपि भोक्तव्यमिति यस्तमाशयमजानानः शङ्कते, तं प्रत्याह- **यद्यु** इति । ‘यद्यु’ यदि त्वश्नाति, तदा अशिशिषतो देवानतिक्रम्य स्वयं भुक्तवान् स्यात् । अशनानशनपक्षयोरुभयोरपि दोषश्चेत् का गतिः ? इति तत्राह- **स यदि**ति । यद् द्रव्यमशितमप्यनशितवद् भवति तदश्नीयात् । किं तदिति तदाह- **यस्ये**ति । ‘यस्य‘ द्रव्यस्य संबन्ध्यन्नं ”हविः” देवा न गृह्णन्ति तदशितमपि सदनशितवद् भवति । तथात्वे यथोदीरितदोषद्वयाभावमाह- **स यदि**ति । अशनादेव न पितृदेवतात्वम्; अश्यमानस्य देवायोग्यत्वादेव न देवानामतिक्रमः ॥ ९ ॥ 
</details>

<details><summary>Eggeling</summary>

9. Yājñavalkya, on the other hand, said: 'If he does not eat, he thereby becomes a sacrificer to the Manes; and if he does eat, he eats before the gods have eaten: let him therefore eat what, when eaten, counts as not eaten.' For that of which no offering is made, even though it is eaten, is considered as not eaten. When he therefore eats, he does not become a sacrificer to the Manes; and by eating of that of which no offering is made, he does not eat before the gods have eaten.
</details>


## १०


<details open><summary>विश्वास-प्रस्तुतिः</summary>

स वा᳘ ऽआरण्य᳘मे᳘वाश्नीयात्॥  
(द्या᳘) या᳘ वा ऽआरण्या ऽओ᳘षधयो य᳘द्वा व्वृ᳘क्ष्यं᳘ त᳘दु ह स्माहा᳘पि व्व᳘र्कुर्व्वार्ष्णो मा᳘षान्मे पचत न वा᳘ ऽएते᳘षाᳫं हवि᳘र्गृह्णन्ती᳘ति त᳘दु त᳘था न᳘ कुर्याद्व्रीहियव᳘योर्व्वा᳘ ऽएत᳘दुपचं य᳘च्छमीधान्यं त᳘द्व्रीहियवा᳘वे᳘वैते᳘न भू᳘याᳫं सौ᳘ करोति त᳘स्मादारण्य᳘मे᳘वाश्नीयात्॥
</details>

<details><summary>मूलम् - श्रीधरादि</summary>

स वा᳘ ऽआरण्य᳘मे᳘वाश्नीयात्॥  
(द्या᳘) या᳘ वा ऽआरण्या ऽओ᳘षधयो य᳘द्वा व्वृ᳘क्ष्यं᳘ त᳘दु ह स्माहा᳘पि व्व᳘र्कुर्व्वार्ष्णो मा᳘षान्मे पचत न वा᳘ ऽएते᳘षाᳫं हवि᳘र्गृह्णन्ती᳘ति त᳘दु त᳘था न᳘ कुर्याद्व्रीहियव᳘योर्व्वा᳘ ऽएत᳘दुपचं य᳘च्छमीधान्यं त᳘द्व्रीहियवा᳘वे᳘वैते᳘न भू᳘याᳫं सौ᳘ करोति त᳘स्मादारण्य᳘मे᳘वाश्नीयात्॥
</details>

<details><summary>मूलम् - Weber</summary>

स वा᳘ आरण्य᳘मेॗवाश्नीयात्॥  
या᳘ वारण्या ओ᳘षधयो य᳘द्वा वृक्ष्यं᳘ त᳘दु ह स्माहा᳘पि ब᳘र्कुर्वार्ष्णो मा᳘सान्मे पचत न वा᳘ एते᳘षाᳫं हविर्गृह्णन्ती᳘ति त᳘दु त᳘था न᳘ कुर्याद्व्रीहियव᳘योर्वा᳘ एत᳘दुपजं [^wbr_3] य᳘छमीधान्यं त᳘द्व्रीहियवा᳘वेॗवैते᳘न भू᳘यांसौ करोति त᳘स्मादारण्य᳘मेवा᳘श्नीयात्॥  

[^wbr_3]: ॰दुपचं Sây.

</details>

<details><summary>मूलम् - विस्वरम्</summary>

स वा आरण्यमेवाश्नीयात् । या वा आरण्या ओषधयः, यद्वा वृक्ष्यम् । तदु ह स्मा ऽऽहापि वर्कुर्वार्ष्णः- 'माषान्मे पचत, न वा एतेषां हविर्गृह्णन्तीति’तदु तथा न कुर्यात् । व्रीहियवयोर्वा एतदुपचम्- यच्छमीधान्यम्, तद् व्रीहियवावेवैतेन भूयांसौ करोति । तस्मादारण्यमेवाश्नीयात् ॥ १० ॥
</details>

<details><summary>सायणः</summary>

अथ किं तादृक् प्राश्यद्रव्यम् ? इति तदाह- **स वा** इति । आरण्यग्रहणं प्रकृतदर्शपूर्णमासहविर्व्यतिरिक्तोपलक्षणम् । ‘वृक्ष्यं‘ वृक्षोद्भवं फलम् । भुक्तोपलक्षणत्वे मुनिविशेषव्यवहारं प्रभाणयति- **तदु हे**ति । वृषा नाम कश्चित्, तस्य पुत्रो 'वार्ष्णः‘ तस्य नाम ‘वर्कुः’ इति । मुनेर्मतमपवदति- **तदु तथे**ति । तत्र हेतुः- **व्रीहियवयोरि**ति । ‘शमीधान्यं‘ तिलमाषादि । उपचिनोतीति ‘उपचम्‘ । अल्पेनापि माषपिष्टेन मिश्रितं व्रीहिपिष्टं त्रिचतुरान् यामानपि स्थापितम् ‘उपचितं‘ बहु भवति इति प्रसिद्धं तदाह- **व्रीहियवावि**ति । अतो माषोपयोगे व्रीहियवावेव यत उपयुक्तौ स्याताम्, अतस्तथा न कुर्यात् । अतो युक्तमारण्यमेवाश्नीयादिति [^१_९] । तदेवं व्यवस्थितं सकृदशनम् ॥ १० ॥ 

[^१_९]: ”वृक्षारण्यौषधीनामश्नीयाद्वा” (श्रौ. सू. २. १४.) । 
</details>

<details><summary>Eggeling</summary>

10. Let him therefore eat only what grows in the forest, be it forest plants or the fruit of trees. And in regard to this point Barku Vārshṇa said: 'Cook ye beans for me, for no offering is made of them!' This, however, he should not do; for pulse

serves as an addition to rice and barley; and hence he increases the rice and barley by means of it: let him therefore eat only what grows in the forest.
</details>


## ११


<details open><summary>विश्वास-प्रस्तुतिः</summary>

(त्स᳘) स᳘ ऽआहवनीयागारे᳘वैताᳫं रा᳘त्रिᳫं श᳘यीत॥  
गार्हपत्यागारे᳘ वा देवान्वा᳘ ऽएष᳘ ऽउपा᳘वर्त्तते यो᳘ व्व्रत᳘मुपै᳘ति स या᳘ने᳘वोपाव᳘र्त्तते ते᳘षामे᳘वैतन्म᳘ध्ये शेते ऽधः᳘ शयीताध᳘स्तादिव हि श्रे᳘यस ऽउपचारः॥
</details>

<details><summary>मूलम् - श्रीधरादि</summary>

(त्स᳘) स᳘ ऽआहवनीयागारे᳘वैताᳫं रा᳘त्रिᳫं श᳘यीत॥  
गार्हपत्यागारे᳘ वा देवान्वा᳘ ऽएष᳘ ऽउपा᳘वर्त्तते यो᳘ व्व्रत᳘मुपै᳘ति स या᳘ने᳘वोपाव᳘र्त्तते ते᳘षामे᳘वैतन्म᳘ध्ये शेते ऽधः᳘ शयीताध᳘स्तादिव हि श्रे᳘यस ऽउपचारः॥
</details>

<details><summary>मूलम् - Weber</summary>

स᳘ आहवनीयागारे᳘ वैतां रा᳘त्रीं श᳘यीत॥  
गार्हपत्यागारे᳘ वा देवान्वा᳘ एष᳘ उपावर्तते यो᳘ व्रत᳘मुपै᳘ति स या᳘नेॗवोपाव᳘र्त्तते ते᳘षामेॗवैतन्म᳘ध्ये शेते ऽधः᳘ शयीताध᳘स्तादिव हि श्रे᳘यस उपचारः॥
</details>

<details><summary>मूलम् - विस्वरम्</summary>

स आहवनीयागारे वैतां रात्रिं शयीत, गार्हपत्यागारे वा । देवान् वा एष उपावर्तते- यो व्रतमुपैति । स यानेवोपावर्तते- तेषामेवैतन्मध्ये शेते । अधः शयीत । अधस्तादिव हि श्रेयस उपचारः ॥ ११ ॥ 
</details>

<details><summary>सायणः</summary>

**स आहवनीये**ति । तां रात्रिमाहवनीयागारे गार्हपत्यागारे वा शयीत [^१_९] । तत्रैव शयने हेतुः- **देवान् वा** इति । ‘उपावर्तते‘ समीपे शेते । ‘अधः शयीत‘। न पुनः खट्वाद्युपरि । यत उपरि [^२_९] स्थितं श्रेयांसमध एव स्थिता उपचरन्ति ॥ ११ ॥ 

[^१_९]: ”आहवनीयगृहशाय्यधो गार्हपत्यस्य वा” (श्रौ. सू २. १५.) । 

[^२_९]: ‘उपस्थितं श्रेयांसः अध उपस्थिता‘ इति पा. 
</details>

<details><summary>Eggeling</summary>

11. Let him sleep that night in the house of the Āhavanīya fire or in the house of the Gārhapatya fire. For he who enters on the vow approaches the gods; and he sleeps in the midst of those very gods whom he approaches. Let him sleep on the ground [^egg_89]; for from below, as it were, one serves one's superior.

[^egg_89]: 6:1 A shake-down of grass (āstaraṇam,? a blanket) is not forbidden. Paddh. on Kāty. Śr. II, 1.

After the morning's performance of the Agnihotra and the subsequent rising of the sun, the sacrificer chooses his Brahman, or superintending priest. [In the first place he gets six seats ready, covered with sacrificial grass: two of these, to be used by the Brahman and sacrificer during the ceremony of election, are placed somewhere on the north side of the sacrificial ground; another south of the Āhavanīya fire, to serve for the Brahman's permanent seat (brahmasādanam), and west of the latter (placed so as to be quite close to the altar to be constructed hereafter, cf. Kāty. Śr. I, 8, 28), the sacrificer's permanent seat; finally a seat north of each of the two fires, the Gārhapatya and the Āhavanīya, to be used by the Adhvaryu on certain occasions. The sacrificer and future Brahman then having seated themselves on the two first-mentioned seats on the north side, the former with his face turned northward, and the latter looking toward east; the sacrificer, holding the wooden sword (sphya) in his left hand, touches the right knee of the Brahman with his right hand, in which he holds barley-corns and] chooses him for his Brahman with the formula: ['Thou, of such and such a family, N.N. Śarman! we are about to perform the Full-moon sacrifice,'] 'O Lord of the earth! Lord of the world! Lord of the great universe! we choose thee for our Brahman!' The chosen one then mutters (cf. Vāj. S. p. 57): 'I am the lord of the earth, I lord of the world, I lord of the great universe (mahābhūta)! earth! ether! heaven! O God Savitr̥, thee they choose for their Brahman, their lord of prayer (Br̥haspati)!' &c., 'Br̥haspati is Brahman to the gods, I to the men!' He (or, according
</details>


## १२


<details open><summary>विश्वास-प्रस्तुतिः</summary>

स वै᳘ प्रात᳘रप᳘ ऽएव᳘॥  
प्रथमे᳘न क᳘र्मणाभि᳘पद्यते ऽपः प्र᳘णयति यज्ञो वा  ऽआ᳘पो यज्ञ᳘मे᳘वैत᳘त्प्रथमे᳘न क᳘र्मणाभि᳘पद्यते ताः प्र᳘णयति यज्ञ᳘मे᳘वैतद्वि᳘तनोति॥
</details>

<details><summary>मूलम् - श्रीधरादि</summary>

स वै᳘ प्रात᳘रप᳘ ऽएव᳘॥  
प्रथमे᳘न क᳘र्मणाभि᳘पद्यते ऽपः प्र᳘णयति यज्ञो वा  ऽआ᳘पो यज्ञ᳘मे᳘वैत᳘त्प्रथमे᳘न क᳘र्मणाभि᳘पद्यते ताः प्र᳘णयति यज्ञ᳘मे᳘वैतद्वि᳘तनोति॥
</details>

<details><summary>मूलम् - Weber</summary>

स वै᳘ प्रात᳘रप᳘ एव᳟॥  
प्रथमे᳘न क᳘र्मणाभि᳘पद्यते ऽपः प्र᳘णयति यज्ञोवा आ᳘पो यज्ञ᳘मेॗवैत᳘त्प्रथमे᳘न क᳘र्मणाभि᳘पद्यते ताः प्र᳘णयति यज्ञ᳘मेॗवैतद्वि᳘तनोति॥
</details>

<details><summary>मूलम् - विस्वरम्</summary>

अपां प्रणयनम् । 
स वै प्रातरप एव प्रथमेन कर्मणाभिपद्यते । अपः प्रणयति । यज्ञो वा आपः- यज्ञमेवैतत् प्रथमेन कर्मणाभिपद्यते । ताः प्रणयति- यज्ञमेवैतद् वितनोति ॥ १२ ॥
</details>

<details><summary>सायणः</summary>

अथ प्रभाते ऽध्वर्योः कर्तव्यतामाह- **स वा** इति । ‘सः‘ प्रसिद्धो ऽध्वर्युः प्रथमेन कर्मणा ऽप एवाभिमुख्येन प्राप्नोति । किं तत्प्रथमं कर्म ? तदाह- **अपः प्रणयती**ति । एतच्चापां प्रणयनम् ”अथ [^१_९] संयौति” इति वक्ष्यमाणसंयवनार्थम् [^२_९] । अतः संयवनात् प्राक् प्रणीतानां नाशे पुनः प्रणयनं कार्यम्, कृते तु संयवने तन्नाशे ऽपि प्रयोजनस्य जातत्वान्न पुनः प्रणेतव्यम् । ननु अन्तर्वेदि प्रणीता निनयति [^३_९]- इत्युपरितननिनयनार्थं पुनः कस्मान्न प्रणयनमिति चेत्, न; संयवनप्रसक्तौ तासामेवापां प्रतिपत्तिमात्रम्, अतो न तदपां प्रणयनस्य प्रयोजकम्; न हि चात्वाले प्राशनं कृष्णविषाणां प्रयुङ्क्ते । अथोभयं साधयतः प्रणयनस्य कथं संयवनमेव प्रयोजनम्, न तु अन्तर्वेदि निनयनमिति चेत् (न ।) ”पूर्णपात्रं निनयति [^४_९]” इति द्वितीयया ऽपां संस्कारकर्मत्वप्रतीतेर्निनयनस्योपयुक्तसंस्कारतया प्राशनवत् प्रतिपत्तित्वात् । संयवने तु समानप्रकरणे शाखान्तरे ”प्रणीताभिः (हवींषि) संयौति” (आप. श्रौ. सू. १. २४. ३) इति तृतीयया ऽपां संयवनं प्रति गुणत्वप्रतीतेः । अतः संयवनार्थमेव प्रणयनम् । उक्तं प्रणयनं प्रशंसति- **यज्ञो वा** इति । अपां यज्ञसाधनतया यज्ञरूपत्वात्तद्विस्तरात्मकस्य प्रणयनस्य यज्ञविस्ताररूपत्वात् प्राशस्त्यम् ॥ १२ ॥ 

[^१_९]: इहैवाग्रे २. २. ३. द्रष्टव्यम् । 

[^२_९]: कर्कसिद्धान्तस्तु-प्रणीताः सर्वार्था एव न संयवनार्थाः । तद्भाष्यं च ”तत्र केचित्प्रणीताभिः संयौतीति वाक्यसामर्थ्यात्संयवनार्थतामाहुः । द्रव्यप्रक्लृप्तेः परार्थत्वात्तत्र चाविशेषात्सर्वार्थत्वादनुवादो ऽयमित्यपरे । किंचाग्नीषोमीयप्रतिषेधानुपपत्तेः । संयवनार्थत्वे हि तदभावादेव प्रणीता न स्युर्व्यर्थः प्रतिषेध इति । निरूढे च प्रतिप्रसवानुपपत्तेः । तत्रापि हि नैव संयवनमस्ति । सर्वार्थत्वे पुनः प्रतिषेधप्रति प्रसवावुपपद्येते । सूत्रकारस्थानाच्च प्रणीताद्युपसदिति । तस्मात्सर्वार्थाः” इति । (का. श्रौ. अ. २-५)। 

[^३_९]: अत्रैव ब्राह्मणे (२ । २ । २) । (का. श्रौ. सू.) ”श्रपणस्य पश्चादुपविशत्यन्तर्वेदि वा- उपसर्जनीरानयत्यन्यः” इति (२ । ५ । ११ । १२) ॥ 

[^४_९]: अत्रैवाग्रे ९। ३। १ द्रष्टव्यम् । 
</details>

<details><summary>Eggeling</summary>

12. By way of his first act on the following morning he (the Adhvaryu priest) betakes himself to the water, and brings water forward [^egg_90]: for

[^egg_90]: 7:1 He, in the first place, pours water into a jug [usually made of varaṇa wood (Cratæva Roxburghii), four-cornered, about a span or twelve fingers' breadths deep and four fingers' breadths square, and furnished with a handle], puts it down north of the Gārhapatya fire, and touches it with the formula: 'I, the existent, will operate with thee (?tvā karishyāmi), O existent one!' He then addresses himself to the Brahman: 'O Brahman! shall I bring the water forward?' and to the patron or sacrificer: 'Sacrificer, restrain thy speech!' The Brahman,---after muttering the mantra (as he does, with certain modifications, on similar occasions when his permission is asked in the course of the performance): 'Lead on the sacrifice! gladden the deities! May the sacrificer be on the vault of heaven! Where the world of the seven pious R̥shis is, thither do thou lead this sacrifice and sacrificer!'--replies aloud: 'Hail (õm)! bring forward!'

water is (one of the means of) sacrifice. Hence by this his first act he approaches (engages in) the sacrifice; and by bringing (water) forward, he spreads out (prepares) the sacrifice.
</details>


## १३


<details open><summary>विश्वास-प्रस्तुतिः</summary>

स प्र᳘णयति॥  
क᳘स्त्वा युनक्ति स᳘ त्वा युनक्ति क᳘स्मै त्वा युनक्ति त᳘स्मै त्वा युनक्ती᳘त्येता᳘भिर᳘निरुक्ताभिर्व्या᳘हृतिभिर᳘निरुक्तौ वै᳘ प्रजा᳘पतिः प्रजा᳘पतिर्यज्ञस्त᳘त्प्रजापतिमे᳘वैत᳘द् यज्ञं᳘ युनक्ति॥
</details>

<details><summary>मूलम् - श्रीधरादि</summary>

स प्र᳘णयति॥  
क᳘स्त्वा युनक्ति स᳘ त्वा युनक्ति क᳘स्मै त्वा युनक्ति त᳘स्मै त्वा युनक्ती᳘त्येता᳘भिर᳘निरुक्ताभिर्व्या᳘हृतिभिर᳘निरुक्तौ वै᳘ प्रजा᳘पतिः प्रजा᳘पतिर्यज्ञस्त᳘त्प्रजापतिमे᳘वैत᳘द् यज्ञं᳘ युनक्ति॥
</details>

<details><summary>मूलम् - Weber</summary>

स प्र᳘णयति॥  
क᳘स्त्वा युनक्ति स᳘ त्वा युनक्ति क᳘स्मै त्वा युनक्ति त᳘स्मै त्वा युनक्ती᳘त्येता᳘भिर᳘निरुक्ताभिर्व्या᳘हृतिभिर᳘निरुक्तो वै᳘ प्रजा᳘पतिह् प्रजा᳘पतिर्यज्ञस्त᳘त्प्रजा᳘पतिमेॗवैत᳘द्यज्ञं᳘ युनक्ति॥
</details>

<details><summary>मूलम् - विस्वरम्</summary>

स प्रणयति- **”कस्त्वा युनक्ति, स त्वा युनक्ति, कस्मै त्वा युनक्ति, तस्यै त्वा युनक्ति”** (१ अ. ६. मं) इति- एताभिरनिरुक्ताभिर्व्याहृतिभिः । अनिरुक्तो वै प्रजापतिः, प्रजापतिर्यज्ञः- तत्प्रजापतिमेवैतद् यज्ञं युनक्ति ॥ १३ ॥ 
</details>

<details><summary>सायणः</summary>

उक्तं प्रणयनमनूद्य कस्त्वेति व्याहृतिचतुष्टयात्मकं मन्त्रं विधत्ते- **स प्रणयती**ति । हे प्रणीतोदक ! को नाम त्वां यज्ञेन ‘युनक्ति‘ योक्तुं समर्थः ? यः समर्थः ‘सः‘ युनक्ति । ”कस्मै” त्वा प्रयोजनाय युनक्ति ? यस्मै युनक्ति, तस्मै युनक्ति । योजने कर्ता प्रयोजनं च दुर्ज्ञातमित्यर्थः । व्याह्रियन्त इति व्याहृतयो मन्त्राः, दुर्ज्ञानत्वाभिधानादनिश्चित्य वचनाच्च ‘अनिरुक्ताः‘। व्याहृतिविशेषणस्यानिरुक्तत्वस्य प्रयोजनमाह- **अनिरुक्तो वा** इति । अनिर्ज्ञातो हि पदार्थः क इति पर्यनुयुज्यते । अतो ऽसावनिरुक्तः प्रजापति ‘कः‘ इत्युच्यते । ”को ह वै नाम प्रजापतिः” (तै. ब्रा. २. २. १०) इति श्रुतिः । अतः श्रुतिसाम्यात् प्रजापतेरनिरुक्तत्वम् । अथवा वाचकमन्त्रोच्चारणमन्तरेण मनसैव प्रजापतेर्होमादपि प्रजापतिरनिरुक्तः [^१_१०] । ”यत्तूष्णीं तत्प्राजाप्रत्यं स मनसा जुहोति, मन इव हि प्रजापतिः” (तै. सं. ६. ६. १०. ३) इति श्रुतेः । अस्त्वनिरुक्तः प्रजापतिः, प्रस्तुते किमायातमित्यत आह- **प्रजापतिर्यज्ञ** इति । ”प्रजापतिर्यज्ञमसृजत [^२_१०]”(तै. ब्रा. १. ७. १. ४.) इति यज्ञस्रष्टृत्वश्रुतेः कार्यस्य कारणादभेदात् । तथा ”एष वै सप्तदशः प्रजापतिर्यज्ञमन्त्रायत्तः” (तै. सं. १. ६. ११. १) इति सप्तदशसमुदायात्मकस्य प्रजापतेः सकलयज्ञानुगमश्रुतेः । अनुगच्छतश्च सामान्यादेर्लोके न पृथग् अनुगन्तव्यः । व्यक्तावभिमानदर्शनात् । यस्मात् प्रजापतिर्यज्ञः, अतो ऽनिरुक्ताभिर्व्याहृतिभिः प्रणयनादनिरुक्तप्रजापत्यात्मकतया निरुक्तं यज्ञमेव 'युनक्ति’ प्रारभत इत्यर्थः ॥ १३ ॥ 

[^१_१०]: ”अनिरुक्तं वा उपांशु” इति, ”अनिरुक्तं हि मनो ऽनिरुक्तं ह्येतद्यत्तूष्णीम्” इति चेहैव (१। ३ । ५ । १०=२ । ४ । ४ । ५) । 

[^२_१०]: (ऐ. ब्रा. ७ । ४ । १) । 
</details>

<details><summary>Eggeling</summary>

13. He brings it forward with those mysterious words (Vāj. S. I, 6): 'Who (or Prajāpati) joins (or yokes) thee (to this fire) [^egg_91]? He joins thee. For what (or, for Prajāpati) does he join thee? For that (or him) he joins thee!' For Prajāpati is undefined [^egg_92] (mysterious); Prajāpati is the sacrifice: hence he thereby yokes (gets ready for the performance) Prajāpati, this sacrifice.

[^egg_91]: 8:1 'Ka (i.e. who? or Prajāpati) joins thee (i.e. places thee, O water, by the side of the Āhavanīya fire)? (I) . . Casmai (i.e. for what purpose? or, for whom? or, for Prajāpati) does he join thee? (!)' Mahīdh. Dark is the meaning of these words because of the ambiguity of ka, the interrogative pronoun, which speculative theology also takes for a mystic name of Prajāpati. Cf. XI, 5, 4, seq.; Max Müller, History of Ancient Sanskrit Literature, p. 433.

[^egg_92]: 8:2 Cf. also I, 6, 1, 20, where Sāyaṇa says that Prajāpati is anirukta, because he represents all deities.

</details>


## १४


<details open><summary>विश्वास-प्रस्तुतिः</summary>

य᳘द्वे᳘वापः᳘ प्रण᳘यति॥  
(त्य) अद्भिर्वा᳘ ऽइदᳫं स᳘र्वमाप्तन्त᳘त्प्रथमे᳘नै᳘वैतत्क᳘र्मणा स᳘र्वमाप्नोति॥
</details>

<details><summary>मूलम् - श्रीधरादि</summary>

य᳘द्वे᳘वापः᳘ प्रण᳘यति॥  
(त्य) अद्भिर्वा᳘ ऽइदᳫं स᳘र्वमाप्तन्त᳘त्प्रथमे᳘नै᳘वैतत्क᳘र्मणा स᳘र्वमाप्नोति॥
</details>

<details><summary>मूलम् - Weber</summary>

य᳘द्वेॗवापः᳘ प्रण᳘यति॥  
अद्भिर्वा᳘ इदᳫं स᳘र्वमाप्तं त᳘त्प्रथमे᳘नैॗवैतत्क᳘र्मणा स᳘र्वमाप्नोति॥
</details>

<details><summary>मूलम् - विस्वरम्</summary>

यद्वेवापः प्रणयति । अद्भिर्वा इदं सर्वमाप्तम् । तत्प्रथमेनैवैतत्कर्मणा सर्वमाप्नोति ॥ १४ ॥ 
</details>

<details><summary>सायणः</summary>

प्रशब्दोपात्तप्रकर्षसूचितप्राथम्यद्वारा प्रणयनं प्रागस्तावीत्- **यज्ञो वा** इति । तच्च नयतिपदोपात्तप्रापणात्मकविस्तारद्वारत इति ‘अथापः‘- इत्यस्यावयवार्थपर्यालोचनयापि द्विधा [^१_१०] स्तौति- **यद्वेवे**ति । अनियोग एवकारः । न नियोगेन प्रागुक्तरीत्या स्तुतिः, किं त्वेवमप्यस्तीत्यर्थः । आप्नुवन्ति सकलं जगदित्यापः । तादृशामपां प्रणयनात् प्रथममेव सर्वमाप्तं स्यादित्यपि प्रशस्तं तत्प्रणयनमित्यर्थः ॥ १४ ॥ 

[^१_१०]: इदं पदं क्वचिन्नास्ति । 
</details>

<details><summary>Eggeling</summary>

14. The reason why he brings forward water is, that all this (universe) is pervaded by water [^egg_93]; hence by this his first act he pervades (or gains) all this (universe).

[^egg_93]: 8:3 A play on the word āpaḥ (ap), 'water,' and the root āp, 'to obtain, to pervade.'

</details>


## १५


<details open><summary>विश्वास-प्रस्तुतिः</summary>

य᳘द्वे᳘वास्या᳘त्र॥  
हो᳘ता वाध्वर्यु᳘र्वा ब्रह्मा वा᳘ग्नीध्रो वा स्वयं᳘ वा य᳘जमानो᳘ नाभ्याप᳘यति त᳘दे᳘वास्यैते᳘न स᳘र्वमाप्त᳘म्भवति॥
</details>

<details><summary>मूलम् - श्रीधरादि</summary>

य᳘द्वे᳘वास्या᳘त्र॥  
हो᳘ता वाध्वर्यु᳘र्वा ब्रह्मा वा᳘ग्नीध्रो वा स्वयं᳘ वा य᳘जमानो᳘ नाभ्याप᳘यति त᳘दे᳘वास्यैते᳘न स᳘र्वमाप्त᳘म्भवति॥
</details>

<details><summary>मूलम् - Weber</summary>

य᳘द्वेॗवास्या᳘त्र॥  
हो᳘ता वाध्वर्यु᳘र्वा ब्रह्मा वा᳘ग्नीध्रो वा स्व᳘यं वा य᳘जमानोॗ नाभ्याप᳘यति त᳘देॗवास्यैते᳘न स᳘र्वमाप्त᳘म् भवति॥
</details>

<details><summary>मूलम् - विस्वरम्</summary>

यद्वेवास्यात्र होता वा अध्वर्युर्वा ब्रह्मा वा अग्नीध्रो वा स्वयं वा यजमानो नाभ्यापयति- तदेवास्यैतेन सर्वमाप्तं भवति ॥ १५ ॥ 
</details>

<details><summary>सायणः</summary>

अथवा ऽस्य कर्मणो यदेवाङ्गं प्रापयितव्यमध्वर्य्वादयः प्रमादान्न प्रापयन्ति, तद्वैकल्यमुदकाचमनप्रोक्षणादिना परिहरन्त आपयन्ति, अतो ऽप्याप इति तत्प्रणयनं प्रशस्तम् ॥ ९५ ॥ 
</details>

<details><summary>Eggeling</summary>

15. And whatever here in this (sacrifice) the Hotr̥, or the Adhvaryu, or the Brahman, or the Āgnīdhra, or the sacrificer himself, does not succeed in accomplishing, all that is thereby obtained (or made good).
</details>


## १६


<details open><summary>विश्वास-प्रस्तुतिः</summary>

य᳘द्वे᳘वापः᳘ प्रण᳘यति॥  
देवा᳘न् ह वै᳘ यज्ञे᳘न य᳘जमानाँस्ता᳘नसुररक्षसा᳘नि ररक्षुर्न्न यक्ष्यध्व ऽइ᳘ति तद्यद᳘रक्षँस्त᳘स्माद्र᳘क्षाᳫंसि॥
</details>

<details><summary>मूलम् - श्रीधरादि</summary>

य᳘द्वे᳘वापः᳘ प्रण᳘यति॥  
देवा᳘न् ह वै᳘ यज्ञे᳘न य᳘जमानाँस्ता᳘नसुररक्षसा᳘नि ररक्षुर्न्न यक्ष्यध्व ऽइ᳘ति तद्यद᳘रक्षँस्त᳘स्माद्र᳘क्षाᳫंसि॥
</details>

<details><summary>मूलम् - Weber</summary>

य᳘द्वेॗवापः᳘ प्रण᳘यति॥  
देवा᳘न्ह वै᳘ यज्ञे᳘न य᳘जमानांस्ता᳘नसुररक्षसा᳘नि ररक्षुर्न᳘ यक्ष्यध्व ऽइति तद्यद᳘रक्षंस्त᳘स्माद्र᳘क्षांसि॥
</details>

<details><summary>मूलम् - विस्वरम्</summary>

यद्वेवापः प्रणयति । देवान् ह वै यज्ञेन यजमानांस्तानसुररक्षसानि ररक्षुः- ’न यक्ष्यध्व‘ इति । तद् यदरक्षन् तस्माद्रक्षांसि ॥ १६ ॥
</details>

<details><summary>सायणः</summary>

न केवलमवयवार्थपर्यालोचनया, उदकप्रभावपर्यालोचनयापि प्राशस्त्यं वक्तुमारभते- **देवान् हे**ति । असुराश्च रक्षांसि च ‘असुररक्षसानि‘ । ”अनसन्तान्नपुंसकाच्छन्दसि” (पा. सू. ५. ४. १०३.) इत्यसन्तत्वात् समासान्तः । ‘न यक्ष्यध्व इति‘ यष्टुं न लभध्वं यूयमिति वदन्तो 'ररक्षुः‘ प्रतिबन्धयेयुरित्यर्थः [^१_११] ॥ १६॥ 

[^१_११]: प्रतिबबन्धुरिति क्वचित्पाठः । 
</details>

<details><summary>Eggeling</summary>

16. Another reason why he brings forward water is this: whilst the gods were engaged in performing sacrifice, the Asuras and Rakshas forbade (raksh)

them, saying, 'Ye shall not sacrifice!' and because they forbade (raksh), they are called Rakshas.
</details>


## १७


<details open><summary>विश्वास-प्रस्तुतिः</summary>

त᳘तो देवा᳘ ऽएतं व्व᳘ज्रन्ददृशुः॥  
(र्य᳘) य᳘दपो व्व᳘ज्रो वा ऽआ᳘पो व्व᳘ज्रो हि वा ऽआ᳘पस्त᳘स्माद् ये᳘नैता य᳘न्ति निम्न᳘ङ्कुर्व्वन्ति य᳘त्रोपति᳘ष्ठन्ते नि᳘र्दहन्ति तत्त᳘ ऽएतं व्व᳘ज्रमु᳘दयच्छँस्तस्या᳘भये ऽनाष्ट्रे᳘ निवाते᳘ यज्ञ᳘मतन्वत त᳘थो ऽए᳘वैष᳘ ऽएतं व्व᳘ज्रमु᳘द्यच्छन्ति तस्या᳘भये ऽनाष्ट्रे᳘ निवाते᳘ यज्ञ᳘न्तनुते त᳘स्मादपः प्र᳘णयति॥
</details>

<details><summary>मूलम् - श्रीधरादि</summary>

त᳘तो देवा᳘ ऽएतं व्व᳘ज्रन्ददृशुः॥  
(र्य᳘) य᳘दपो व्व᳘ज्रो वा ऽआ᳘पो व्व᳘ज्रो हि वा ऽआ᳘पस्त᳘स्माद् ये᳘नैता य᳘न्ति निम्न᳘ङ्कुर्व्वन्ति य᳘त्रोपति᳘ष्ठन्ते नि᳘र्दहन्ति तत्त᳘ ऽएतं व्व᳘ज्रमु᳘दयच्छँस्तस्या᳘भये ऽनाष्ट्रे᳘ निवाते᳘ यज्ञ᳘मतन्वत त᳘थो ऽए᳘वैष᳘ ऽएतं व्व᳘ज्रमु᳘द्यच्छन्ति तस्या᳘भये ऽनाष्ट्रे᳘ निवाते᳘ यज्ञ᳘न्तनुते त᳘स्मादपः प्र᳘णयति॥
</details>

<details><summary>मूलम् - Weber</summary>

त᳘त देवा᳘ एतं व᳘ज्रं ददृशुः॥  
य᳘दपो व᳘ज्रो वा आ᳘पो व᳘ज्रो हि वा आ᳘पस्त᳘स्माद्ये᳘नैता य᳘न्ति निम्नं᳘ कुर्वन्ति य᳘त्रोपति᳘ष्ठन्ते नि᳘र्दहन्ति [^wbr_4] तत᳘ एतं व᳘ज्रमु᳘दयछंस्तस्या᳘भये ऽनाष्ट्रे᳘ निवाते᳘ यज्ञ᳘मतन्वत त᳘थो एॗवैस᳘ एतं व᳘ज्रमु᳘द्यछति तस्या᳘भये ऽनाष्ट्रे᳘ निवाते᳘ यज्ञं᳘ तनुते त᳘स्मादपः प्र᳘णयति॥  

[^wbr_4]: नि᳘र्दृहन्ति M.

</details>

<details><summary>मूलम् - विस्वरम्</summary>

ततो देवा एतं वज्रं ददृशुः- यदपः । वज्रो वा आपः । वज्रो हि वा आपस्तस्माद् येनैता यन्ति, निम्नं कुर्वन्ति; यत्रोपतिष्ठन्ते, निर्दहन्ति । तत एतं वज्रमुदयच्छन् । तस्याभये ऽनाष्ट्रे निवाते यज्ञमतन्वत । तथो एवैष एतं वज्रमुद्यच्छन्ति । तस्याभये ऽनाष्ट्रे निवाते यज्ञं तनुते । तस्मादपः प्रणयति ॥ १७ ॥ 
</details>

<details><summary>सायणः</summary>

**ततो देवा** इति । इत्थं प्रतिबद्धा देवाः ‘एतम्‘ अब्लक्षणं वज्रं ददृशुः । अपां वज्रत्वं 'ता एता आपो वज्री भूत्वा‘ (तै. ब्रा. १. ७. १. ६. ७.) इत्यादिश्रुत्यन्तरे प्रसिद्धम् [^१_११] । तदाह- **वज्रो वा** इति । न केवलं प्रसिद्धिबलाद्वज्रत्वम्, उपपत्तिबलाच्चेत्याह- **वज्रो ही**ति । उपपत्तेः प्रसिद्धिं वैशब्द आह । तां प्रसिद्धामुपपत्तिं दर्शयति- **तस्मादि**ति । यस्मादापो वज्रः, तस्मादेता आपः ‘येन‘ पथा गच्छन्ति, तं पन्थानं ‘निम्नं‘ गतं कुर्वन्ति । गत्वा वा ‘यत्र‘ तृणगुल्मादावुपतिष्ठन्ते, तत् ‘निर्दहन्ति‘ निःसारं कुर्वन्ति । ते देवाः ‘एतम्‘ उदकलक्षणं वज्रम् ‘उदयच्छन्‘ उक्तप्रकारप्रणयनात्मकमुद्यमनं तस्य कृतवन्त इत्यर्थः । ‘तस्य‘ वज्रस्य संबन्धिनि ‘अभये‘ तेन वज्रेण परिहृतभये ‘अनाष्ट्रे’ नाशयन्तीति नाष्ट्राण्यसुररक्षसानि- तद्रहिते 'निवाते’ तत्संस्पृष्टेन वातेनापि रहिते, स्थाने । यथा देवाः कृतवन्तः, तथैवैषामध्वर्युः ॥ १७ ॥ 

[^१_११]: ”अपां फेनेन नमुचेः शिर इन्द्रोदवर्तयः ।” (माध्यं. सं. अ. १९-७१) (ऋ. सं. ८।१४|१३) । 
</details>

<details><summary>Eggeling</summary>

17. The gods then perceived this thunderbolt, to wit, the water: the water is a thunderbolt, for the water is indeed a thunderbolt; hence wherever it goes, it produces a hollow (or depression of ground); and whatever it comes near, it destroys (lit. it burns up). Thereupon they took up that thunderbolt, and in its safe and foeless shelter they spread (performed) the sacrifice. And thus he (the Adhvaryu priest) likewise takes up this thunderbolt, and in its safe and foeless shelter spreads the sacrifice. This is the reason why he brings forward water.
</details>


## १८


<details open><summary>विश्वास-प्रस्तुतिः</summary>

ता᳘ ऽउत्सिच्यो᳘त्तरेण गा᳘र्हपत्यᳫं सादयति॥  
यो᳘षा वा ऽआ᳘पो व्वृ᳘षाग्नि᳘र्गृहावै गा᳘र्हपत्यस्त᳘द् गृहे᳘ष्वेवैत᳘न्मिथुन᳘म्प्रज᳘ननं क्रियते व्व᳘ज्रं व्वा᳘ ऽएष ऽउ᳘द्यच्छति᳘ यो ऽपः᳘ प्रण᳘यति यो वा ऽअ᳘प्रतिष्ठितो व्वज्रमु᳘द्यछति᳘ नैनᳫं शक्नोत्यु᳘द्यन्तुᳫं स᳘ᳫं हैनᳫं शृणाति॥
</details>

<details><summary>मूलम् - श्रीधरादि</summary>

ता᳘ ऽउत्सिच्यो᳘त्तरेण गा᳘र्हपत्यᳫं सादयति॥  
यो᳘षा वा ऽआ᳘पो व्वृ᳘षाग्नि᳘र्गृहावै गा᳘र्हपत्यस्त᳘द् गृहे᳘ष्वेवैत᳘न्मिथुन᳘म्प्रज᳘ननं क्रियते व्व᳘ज्रं व्वा᳘ ऽएष ऽउ᳘द्यच्छति᳘ यो ऽपः᳘ प्रण᳘यति यो वा ऽअ᳘प्रतिष्ठितो व्वज्रमु᳘द्यछति᳘ नैनᳫं शक्नोत्यु᳘द्यन्तुᳫं स᳘ᳫं हैनᳫं शृणाति॥
</details>

<details><summary>मूलम् - Weber</summary>

ता᳘ उत्सिच्यो᳘त्तरेण गा᳘र्हपत्यᳫं सादयति॥  
यो᳘षा वा आ᳘पो वृ᳘षाग्नि᳘र्गृहा वै गा᳘र्हपत्यस्त᳘द्गृहे᳘ष्वेॗवैत᳘न्मिथुन᳘म् प्रज᳘ननं क्रियते व᳘ज्रं वा᳘ एष उद्यछतिॗ यो ऽपः᳘ प्रण᳘यति यो वा अ᳘प्रतिष्ठितो व᳘ज्रमुद्यछतिॗ नैनं शक्नोत्यु᳘द्यन्तुᳫं स᳘ᳫं᳘ हैनं शृणाति॥
</details>

<details><summary>मूलम् - विस्वरम्</summary>

ता उत्सिच्योत्तरेण गार्हपत्यं सादयति । योषा वा आपः, वृषाग्निः । गृहा वै गार्हपत्यः । तद् गृहेष्वेवैतन्मिथुनं प्रजननं क्रियते । वज्रं वा एष उद्यच्छति- यो ऽपः प्रणयति । यो वा अप्रतिष्ठितो वज्रमुद्यच्छति- नैनं शक्नोत्युद्यन्तुम्, सं हैनं शृणाति ॥ १८ ॥
</details>

<details><summary>सायणः</summary>

प्रणयनप्रकारमाह- **ता उत्सिच्ये**ति । चमसादिपात्रस्योपारं सिक्त्वा पूरयित्वा । न पुनस्तेन पात्रेण कुतश्चिज्जलाशयादुद्धृत्य । गार्हपत्यस्योत्तरभागे स्थापयेत् । आपस्तम्बस्तु [^१_१२] स्थापितपात्रस्य समन्त्रकं पूरणमाह, इह ब्राह्मणे पूरितस्य स्थापनम् । अतस्तथैवोक्तं कात्यायनेन-”गार्हपत्यमुत्तरेणोदपात्रं निधाय” (श्रौ. सू. २. ३. १.) इति[^२_१२] ॥ अवश्यं प्राङ्नेतव्यानामपां किं गार्हपत्यस्योत्तरदेशे स्थापनेनेत्याशङ्क्य तत्प्रयोजनकथनेन स्तौति- **योषा वा आप** इति । अप्शब्दस्य स्त्रीलिङ्गत्वात् । **वृषे**ति । अग्निशब्दस्य पुँल्लिङ्गत्वात् । ”गृहपतिना संयुक्ते ञ्यः” (पा. सू. ४. ४. ९०.) इत्यग्निविशेषो गार्हपत्यः । तदावास इह लक्षणया गार्हपत्य उच्यते । अत एव तस्य गृहत्वमुक्तम् [^३_१२]- गृहा वै गार्हपत्यः- इति । उदपात्रस्थापनं प्रयोजनान्तरेण स्तौति- **वज्रं वा** इति । अप्रतिष्ठितः असंबद्धः । **नैनमि**ति । तमेनमशक्तम्, अनुद्यन्तारं ‘संशृणाति‘ हिनस्ति । ”शॄ हिंसायाम्” (क्र्या. प. ९६) "प्वादीनां ह्रस्वः” (पा. सू. ७. ३. ८०.) अतो हिंसापरिहाराय स्वयं संनद्ध एवोद्यच्छेत ॥ १८॥ 

[^१_१२]: (आप. श्रौ. ४।१।४) । 

[^२_१२]: एता एवापः प्रणीता इत्युच्यन्ते उपरिष्टात् अष्टाविंशतितमे (२८) पृष्ठे तृतीया टिप्पणी द्रष्टव्या ।

[^३_१२]: इहैव पूर्वं (१।१।१८) ।   
</details>

<details><summary>Eggeling</summary>

18. After pouring out some of it (into the jug) he puts it down north of the Gārhapatya fire. For water (ap) is female and fire (agni) is male; and the Gārhapatya is a house: hence a copulation productive of offspring is thereby effected in this house. Now he who brings forward the water, takes up a thunderbolt; but when he takes up the thunderbolt, he cannot do so unless he is firmly placed; for otherwise it destroys him.
</details>


## १९


<details open><summary>विश्वास-प्रस्तुतिः</summary>

स यद्गा᳘र्हपत्ये सादयति॥  
गृहा वै गा᳘र्हपत्यो गृहा वै᳘ प्रतिष्ठा त᳘द्गृहे᳘ष्वे᳘वैत᳘त्प्रतिष्ठा᳘याम्प्र᳘तितिष्ठति त᳘थो हैनमेष व्व᳘ज्रो न᳘ हिनस्ति त᳘स्माद्गा᳘र्हपत्ये सादयति॥
</details>

<details><summary>मूलम् - श्रीधरादि</summary>

स यद्गा᳘र्हपत्ये सादयति॥  
गृहा वै गा᳘र्हपत्यो गृहा वै᳘ प्रतिष्ठा त᳘द्गृहे᳘ष्वे᳘वैत᳘त्प्रतिष्ठा᳘याम्प्र᳘तितिष्ठति त᳘थो हैनमेष व्व᳘ज्रो न᳘ हिनस्ति त᳘स्माद्गा᳘र्हपत्ये सादयति॥
</details>

<details><summary>मूलम् - Weber</summary>

स यद्गा᳘र्हपत्ये सादयति॥  
गृहा वै गार्हपत्यो गृहा वै᳘ प्रतिष्ठा᳘याम् प्रतितिष्ठति त᳘थो हैनमेष व᳘ज्रो न᳘ हिनस्ति त᳘स्माद्गा᳘र्हपत्ये सादयति॥
</details>

<details><summary>मूलम् - विस्वरम्</summary>

स यद् गार्हपत्ये सादयति । गृहा वै गार्हपत्यः, गृहा वै प्रतिष्ठा, तद् गृहेष्वेवैतत् प्रतिष्ठायां प्रतितिष्ठति । तथो हैनमेष वज्रो न हिनस्ति । तस्माद् गार्हपत्ये सादयति ॥ १९ ॥ 
</details>

<details><summary>सायणः</summary>

उद्यन्तुः प्रतिष्ठामुक्त्वा उद्यन्तव्यस्यापि प्रतिष्ठामाह- **स यदि**ति । **गृहा वै प्रतिष्ठे**ति । कोशे स्थापितस्यासेरिव वातादिस्पर्शविरहात्तैक्ष्ण्यस्याविनाशो वज्रस्य प्रतिष्ठा । तीक्ष्णीभूतः स वज्रः स्वप्रयोक्तुरभिमतफलनिष्पादनात् तद्विरहदुःखात्मिकां हिंसामस्य न करोतीत्याह- **तथो हे**ति । गार्हपत्योपश्लिष्टे तदुत्तरभागे । ‘वटे गावः सुंशेरते‘ इतिवदौपश्लेषिकाधिकरणे सप्तमी [^१_१२] ॥ १९॥ 

[^१_१२]: (पा. सू १ । ४ । ४५) । "औपश्लेषिको वैषयिको ऽभिव्यापकश्चेत्याधारस्त्रिधा” इति सि. कौ. । 
</details>

<details><summary>Eggeling</summary>

19. The reason then why he places it near the Gārhapatya fire is, that the Gārhapatya is a house, and a house is a safe resting-place; so that he thereby stands firmly in a house, and therefore in a safe resting-place: in this way that thunderbolt does not destroy him,--for this reason he places it near the Gārhapatya fire.
</details>


## २०


<details open><summary>विश्वास-प्रस्तुतिः</summary>

ता ऽउ᳘त्तरेणाहवनी᳘यम्प्र᳘णयति॥  
यो᳘षा वा ऽआ᳘पो व्वृ᳘षाग्नि᳘र्मिथुन᳘मे᳘वैत᳘त्प्रज᳘ननं क्रियत ऽएव᳘मिव हि᳘ मिथुनं᳘ क्लृप्त᳘मुत्त᳘रतो हि स्त्री पु᳘माᳫंसमुपशे᳘ते॥
</details>

<details><summary>मूलम् - श्रीधरादि</summary>

ता ऽउ᳘त्तरेणाहवनी᳘यम्प्र᳘णयति॥  
यो᳘षा वा ऽआ᳘पो व्वृ᳘षाग्नि᳘र्मिथुन᳘मे᳘वैत᳘त्प्रज᳘ननं क्रियत ऽएव᳘मिव हि᳘ मिथुनं᳘ क्लृप्त᳘मुत्त᳘रतो हि स्त्री पु᳘माᳫंसमुपशे᳘ते॥
</details>

<details><summary>मूलम् - Weber</summary>

ता उ᳘त्तरेणाहवनी᳘यम् प्र᳘णयति॥  
यो᳘षा वा आ᳘पो वृक्षाॗग्निर्मिथुन᳘मेॗवैतत्प्रज᳘ननं क्रियत एव᳘मिव हि᳘ मिथुनं᳘ कॢप्त᳘मुत्तरतो हि स्त्री पु᳘मांसमुपशे᳘ते॥
</details>

<details><summary>मूलम् - विस्वरम्</summary>

ता उत्तरेणाहवनीयं प्रणयति । योषा वा आपः, वृषाग्निः- मिथुनमेवैतत्प्रजननं क्रियते एवमिव हि मिथुनं क्लृप्तम्- उत्तरतो हि स्त्री पुमांसमुपशेते ॥ २० ॥
</details>

<details><summary>सायणः</summary>

सादितानामपां प्रणयनमाह- **ता उत्तरेणे**ति । आहवनीयस्य संनिहितोत्तरभागे ‘प्रणयति’ नीत्वा सादयति [^१_१३]। ”एनबन्यतरस्यामदूरे ऽपञ्चम्याः” (पा. सू. ५. ३. ३५)- इत्यनेन ‘एनप्’। ”एनपा द्वितीया” (पा. सू. २. ३. ३१)- इति षष्ठ्यर्थे द्वितीया । अपामग्नेश्च मिथुनतामुपपादयति- **एवमिव हि मिथुनं क्लृप्तमि**ति ॥ २० ॥ 

[^१_१३]: ”अनुज्ञात उत्तरेणाहवनीय ᳫँ सम्प्रति निदधाति कस्त्वेति” (२। ३ । ३) । 
</details>

<details><summary>Eggeling</summary>

20. He then carries it north of the Āhavanīya fire [^egg_94]. For water is female and fire is male: hence

[^egg_94]: 9:1 After the water has been brought forward by the Adhvaryu from the house of the Gārhapatya fire, its technical name is Praṇītāḥ,  'brought forward.' On putting it down north of the Āhavanīya, he covers the jug over with sacrificial grass.

a copulation productive of offspring is thereby effected. And in this way alone a regular copulation can take place, since the woman lies on the left (or north) side of the man.
</details>


## २१


<details open><summary>विश्वास-प्रस्तुतिः</summary>

ता ना᳘न्तरेण स᳘ञ्चरेयुः॥  
(र्ने) ने᳘न्मिथुन᳘ञ्चर्य᳘माणम᳘न्तरेण सञ्च᳘रानि᳘ति ता᳘ नातिहृ᳘त्य साद᳘ये᳘न्नो ऽअ᳘नाप्ताः सादयेत्स य᳘दतिहृ᳘त्य साद᳘येद᳘स्ति वा᳘ ऽअग्ने᳘श्चापाञ्च व्वि᳘भ्रातृव्यमिव स य᳘थेव ह त᳘दग्नेर्भ᳘वति य᳘त्रास्या᳘प ऽउपस्पृश᳘न्त्यग्नौ हा᳘धि भ्रा᳘तृव्यं व्वर्द्धयेद्य᳘दतिहृ᳘त्य साद᳘येद्य᳘द्यु ऽअ᳘नाप्ताः साद᳘ये᳘न्नो हाभिस्तङ्का᳘मम᳘भ्यापयेद्य᳘स्मै का᳘माय प्रणीय᳘न्ते त᳘स्मादुसम्प्र᳘त्येवो᳘त्तरेणाहवनी᳘यम्प्र᳘णयति॥
</details>

<details><summary>मूलम् - श्रीधरादि</summary>

ता ना᳘न्तरेण स᳘ञ्चरेयुः॥  
(र्ने) ने᳘न्मिथुन᳘ञ्चर्य᳘माणम᳘न्तरेण सञ्च᳘रानि᳘ति ता᳘ नातिहृ᳘त्य साद᳘ये᳘न्नो ऽअ᳘नाप्ताः सादयेत्स य᳘दतिहृ᳘त्य साद᳘येद᳘स्ति वा᳘ ऽअग्ने᳘श्चापाञ्च व्वि᳘भ्रातृव्यमिव स य᳘थेव ह त᳘दग्नेर्भ᳘वति य᳘त्रास्या᳘प ऽउपस्पृश᳘न्त्यग्नौ हा᳘धि भ्रा᳘तृव्यं व्वर्द्धयेद्य᳘दतिहृ᳘त्य साद᳘येद्य᳘द्यु ऽअ᳘नाप्ताः साद᳘ये᳘न्नो हाभिस्तङ्का᳘मम᳘भ्यापयेद्य᳘स्मै का᳘माय प्रणीय᳘न्ते त᳘स्मादुसम्प्र᳘त्येवो᳘त्तरेणाहवनी᳘यम्प्र᳘णयति॥
</details>

<details><summary>मूलम् - Weber</summary>

ता ना᳘न्तरेण सं᳘चरेयुः॥  
ने᳘न्मिथुनं᳘ चर्य᳘माणम᳘न्तरेण संच᳘रानि᳘ति ताॗ नातिहृ᳘त्य साद᳘येॗन्नो अ᳘नाप्ताः सादयेत्स य᳘दतिहृ᳘त्य साद᳘येद᳘स्ति वा᳘ अग्ने᳘श्चापां᳘ च वि᳘भ्रातृव्यमिव स य᳘थेव ह त᳘दग्नेर्भ᳘वति य᳘त्रास्या᳘प उपस्पृश᳘न्त्यग्नौ हा᳘धि भ्रा᳘तृव्यं वर्धयेद्य᳘दतिहृत्य साद᳘येद्य᳘द्य अ᳘नाप्ताः साद᳘येॗन्नो हाभिस्तं का᳘ममॗभ्यापयेद्य᳘स्मै का᳘माय प्रणीय᳘न्ते त᳘स्मादु सम्प्र᳘त्येवो᳘त्तरेणाहवनी᳘यम् प्र᳘णयति॥
</details>

<details><summary>मूलम् - विस्वरम्</summary>

ता नान्तरेण संचरेयुः- नेन्मिथुनं चर्यमाणमन्तरेण संचरानिति । ता नातिहृत्य सादयेत्, नो अनाप्ताः सादयेत् । स यदतिहृत्य सादयेत्- अस्ति वा अग्नेश्चापां च विभ्रातृव्यमिव । स यथेव ह तदग्नेर्भवति यत्रास्याप उपस्पृशन्ति, अग्नौ हाधि भ्रातृव्यं वर्द्धयेत्- यदतिहृत्य सादयेत् । यद्यु अनाप्ताः सादयेत्- नो हा ऽऽभिस्तं काममभ्यापयेद्- यस्मै कामाय प्रणीयन्ते । तस्मादु संप्रत्येवोत्तरेणाहवनीयं प्रणयति ॥ २१ ॥ 
</details>

<details><summary>सायणः</summary>

**ता नान्तरेणे**ति । अन्तरेणेति बलादग्निमिति लभ्यते । तासामपामग्नेश्च मध्ये न [^१_१३] संचरेयुरित्यर्थः । तत्र कारणमाह- **नेदि**ति । नेदिति परिभये । ”अथापि नेत्येष इदित्येतेन संप्रयुज्यते परिभये” (१ . ३. ६) इति हि निरुक्तम् । संचारे हि चर्यमाणं मिथुनमन्तरेण परस्परं संगतयोः स्त्रीपुंसयोर्मध्ये संचारान्मिथुनविच्छेद- लक्षणा भीतिः ‘संचरान्’ संचरेयुरिति । हेतुहेतुमद्भावरूपे लिङर्थे 'लेट् [^२_१३]’। झेरन्तादेशः [^३_१३], ”इतश्च लोपः” (पा. सू. ३. ४. ९७) इतीकारलोपे संयोगान्तलोपः [^४_१३], तस्यासिद्धत्वान्नलोपाभावः [^५_१३] ॥ साक्षादुत्तरभागे आहवनीयप्रणयनं विवक्षितमिति दर्शयितुं ततः प्राक् प्रत्यगासादनं निषेधति- **ता नातिहृत्ये**ति । ‘अतिहृत्य‘ उत्तरभागमतीत्य प्राग्भागे । ‘अनाप्ताः‘ उत्तरभागमप्राप्ताः, प्रत्यगपि नासादयेत् । तदतिहरणपक्षमनुवदति- **स यदि**ति ॥ तत्र दोषं वक्तुमुपोद्धातमाह- **अस्ति वा** इति । “व्यन्त्सपत्ने” (पा. सू. ४. १. १४५) इति स्मृतेः ‘भ्रातृव्यः’ शत्रुः, तस्य भावो भ्रातृव्यं शात्रवम्, युवादित्वाद् भावे ऽण् [^६_१३] । विशिष्टं भ्रातृव्यम् । अग्नेरपां च परस्परविनाशकत्वान्महदस्ति वैरमित्यर्थः । अस्तु, किं तत इत्याह- **स यथेवे**ति । ‘तत्‘ अद्भिः सह महद्वैरमग्नेर्यथा ‘भवति‘ स्वकार्यनिर्वापणरूपमुपद्रवं कर्तुं प्रभवति, तथा 'सः’ अतिहरन्नध्वर्युः कुर्यादित्यर्थः । तथा ऽकरणे का हानिः ? तत्राह- **यत्रे**ति । ‘यत्र‘ कर्मणिः ‘अस्य‘ प्रणयनपात्रस्य संबन्धिनरप ’उपस्पृशन्ति‘ ऋत्विग्यजमानाः । तत्रोपस्पर्शनमग्नौ ‘भ्रातृव्यम्‘ शत्रुमुदकलक्षणम् ‘वर्धयेत्‘ उत्तेजयेत् । अतिहरणस्य वैरकरणसंबन्धार्थः प्रथमो ऽनुवादः, चरमस्तु भ्रातृव्यवर्द्धनसमर्थनार्थ इत्यपौनरुक्त्यम् ॥ अतिहरणपक्षे दोष उक्तः । अनाप्तिपक्षे दोषमाह- **यद्यु** इति । स्वसमये ऽप्राप्तत्वात् तासामपां कामप्रापकत्वं दूरापास्तमित्यर्थः । इत्थं तमुपोद्घातमुक्त्वौपोद्घातिकमाह- **तस्मादि**ति । ‘संप्रत्येव’ सम्यगुत्तरभाग एव, न पुरतो न पश्चात् । अत उक्तं कात्यायनेन- ”उत्तरेणाहवनीयँ संप्रति निदधाति” (श्रौ.सू. २. ३. ३) इति ॥ २१ ॥ 
 
[^१_१३]: ”नान्तरेण गच्छेयुः” (का. श्रौ. सू. २ । ३ । ४) । 

[^२_१३]: (पा. सू. ३ | ३ | १५६) । 

[^३_१३]: (पा. सू. ३ । ४ । ७) ।

[^४_१३]: (पा. सू. ८ । २ । २३) । 

[^५_१३]: (पा. सू. ८ । २। १) । 

[^६_१३]: ”हायनान्तयुवादिभ्यो ऽण्” इति (पा. सू. ५ । १ । १३०) । 
</details>

<details><summary>Eggeling</summary>

21. Let nobody pass between the water (and the fire), lest by passing between them he should disturb the copulation which is taking place. Let him set the water down without carrying it beyond (the north side of the fire, i.e. not on the eastern side); nor should he put it down before reaching (the north side, i.e. not on the western side). For, if he were to put the water down after carrying it beyond,--there being, as it were, a great rivalry between fire and water,--he would cause this rivalry to break forth on the part of the fire; and when they (the priests and the sacrificer) touch the water of this (vessel), he would, by carrying it and setting it down beyond (the northern side), cause the enemy to rise (spirt) in the fire. If, on the other hand, he were to put it down before gaining (the northern side), he would not gain by it the fulfilment of the wish for which it has been brought forward. Let him therefore put it down exactly north of the Āhavanīya fire.
</details>


## २२


<details open><summary>विश्वास-प्रस्तुतिः</summary>

(त्य᳘) अ᳘थ तृ᳘णैः प᳘रिस्तृणाति॥  
द्वन्द्वम्पा᳘त्राण्युदा᳘हरति शू᳘र्पञ्चाग्निहोत्रह᳘वणीञ्च स्स्फ्य᳘ञ्च कपा᳘लानि च श᳘म्याञ्च कृष्णाजिन᳘ञ्चोलूखलमुसले᳘ दृषदुपले तद्द᳘श द᳘शाक्षरा वै᳘ व्विरा᳘ड्विराड् वै᳘ यज्ञस्त᳘द्विरा᳘जमे᳘वैत᳘द्यज्ञ᳘मभिस᳘म्पादयत्य᳘थ य᳘द्द्वन्द्वं द्वन्द्वं᳘ वै᳘ व्वी᳘र्य्यं यदा वै द्वौ᳘ सᳫंर᳘भेते ऽअ᳘थ त᳘द्वी᳘र्य्यम्भवति द्वन्द्वं वै᳘ मिथुन᳘म्प्रज᳘ननम्मिथुन᳘मे᳘वैत᳘त्प्रज᳘ननं क्रियते॥
</details>

<details><summary>मूलम् - श्रीधरादि</summary>

(त्य᳘) अ᳘थ तृ᳘णैः प᳘रिस्तृणाति॥  
द्वन्द्वम्पा᳘त्राण्युदा᳘हरति शू᳘र्पञ्चाग्निहोत्रह᳘वणीञ्च स्स्फ्य᳘ञ्च कपा᳘लानि च श᳘म्याञ्च कृष्णाजिन᳘ञ्चोलूखलमुसले᳘ दृषदुपले तद्द᳘श द᳘शाक्षरा वै᳘ व्विरा᳘ड्विराड् वै᳘ यज्ञस्त᳘द्विरा᳘जमे᳘वैत᳘द्यज्ञ᳘मभिस᳘म्पादयत्य᳘थ य᳘द्द्वन्द्वं द्वन्द्वं᳘ वै᳘ व्वी᳘र्य्यं यदा वै द्वौ᳘ सᳫंर᳘भेते ऽअ᳘थ त᳘द्वी᳘र्य्यम्भवति द्वन्द्वं वै᳘ मिथुन᳘म्प्रज᳘ननम्मिथुन᳘मे᳘वैत᳘त्प्रज᳘ननं क्रियते॥
</details>

<details><summary>मूलम् - Weber</summary>

अ᳘थ तृ᳘णैः प᳘रिस्तृणाति॥  
द्वन्द्वम् पा᳘त्राण्युदा᳘हरति शू᳘र्पं चाग्निहोत्रहवणीं च स्फ्यं᳘ च कपा᳘लानि च श᳘म्यां चकृष्णाजिनं᳘ चोलूखलमुसले᳘ दृषदुपल तद्द᳘श द᳘शाक्षरा वै᳘ विरा᳘ड्विराड्वै᳘ यज्ञस्त᳘द्विरा᳘जमेवैत᳘द्यज्ञ᳘मभिस᳘म्पादयत्य᳘थ य᳘द्द्वन्द्वं᳘ द्वन्द्वं वै᳘ वीर्यं᳘ यदा वै द्वौ᳘ सं र᳘भेते अ᳘थ त᳘द्वीर्य᳘म् भवति द्वन्द्वं वै᳘ मिथुन᳘म् प्रज᳘ननम् मिथुन᳘मेॗवैत᳘त्प्रज᳘ननं क्रियते॥
</details>

<details><summary>मूलम् - विस्वरम्</summary>

पात्रासादनम् । 
अथ तृणैः परिस्तृणाति । द्वन्द्वं पात्राण्युदाहरति- शूर्पं चाग्निहोत्रहवणीं च । स्फ्यं च कपालानि च । शम्यां च कृष्णाजिनं च । उलूखलमुसले । दृषदुपले । तद्दश । दशाक्षरा वै विराट् । विराड् वै यज्ञः । तद्विराजमेवैतद्यज्ञमभि संपादयति । अथ यद् द्वन्द्वम् । द्वन्द्वं वै वीर्यम् । यदा वै द्वौ संरभेते- अथ तद्वीर्यं भवति । द्वन्द्वं वै मिथुनं प्रजननम् । मिथुनमेवैतत्प्रजननं क्रियते ॥ २२ ॥ 
</details>

<details><summary>सायणः</summary>

प्रणीताप्रणयनानन्तरं परिस्तरणं पात्रासादनं चाह- **अथ तृणैरि**त्यादि [^१_१४] । ‘द्वन्द्वं‘ द्वे द्वे । ”द्वन्द्वं रहस्यमर्यादावचनव्युत्क्रमणयज्ञपात्रप्रयोगाभिव्यक्तिषु” (पा. सू. ८. १. १५) इति निपातितम् । पात्रपदं यज्ञनिर्वर्तकानां स्फ्यादीनामप्युपलक्षकम् [^२_१४] । अर्थतः प्राप्तां संख्यामनूद्य प्रशंसति- **तद्दशे**ति । तस्मिन् प्रयोग एवं परिगणने कृते दश संपद्यन्ते । विराजश्छन्दसो ऽक्षरेषु दशत्वमस्ति । प्रथमश्च यज्ञो ज्योतिष्टोमः । ”एष वाव प्रथमो यज्ञो यज्ञानां यज्ज्योतिष्टोमः [^३_१४]” (तै. सं. ७. ४. १०. ११) इति श्रुतेः । तत्र च नवत्युत्तरशतसंख्याकाः स्तोत्रियाः । तास्वेकोनविंशतिसंख्यया विभज्यमानासु दश लभ्यन्त इत्यस्ति तत्रापि दश संख्या । अतो दशसंख्यायोगाद् विराड्यज्ञयोरेकत्वादिह दशसंख्यासंपत्त्या विराडात्मको यज्ञ एव साकल्येन संपादितो भवति । एवं दशत्वं स्तुत्वा द्विशः प्रयोगमनूद्य स्तौति- **अथ यदि**ति । 'संरभेत' 'रभ राभस्ये' (भ्वा. आ. ९९९.) राभस्यं कार्योपक्रमः, किमपि कार्यं कर्तुमुपक्रमेते ॥ २२ ॥ 

[^१_१४]: ”तृणसंज्ञास्तु ये दर्भा एकपत्राः स्मृतास्तु ये । ते वहिःसंज्ञका दर्भा रत्निमात्राधिकाश्च ये” इति कातीये यज्ञपार्श्वे । 

[^२_१४]: उपलक्षणमिति क्वचित्पाठः । 

[^३_१४]: (ऐ. ब्रा. ३ | ४ । ५) (ताण्ड्य. ब्रा. १६ । १) । 

इति सायणाचार्यविरचिते मानवीये वेदार्थप्रकाशे माध्यन्दिनशतपथभाष्ये प्रथमाध्याये प्रथमं ब्राह्मणम् ।
</details>

<details><summary>Eggeling</summary>

22. He now strews sacrificial grass all round (the fires) [^egg_95], and fetches the utensils, taking two at a

[^egg_95]: 10:1 Kāty. Śr. II, 3, 6: 'Having strewn sacrificial grass around the fires, beginning on the east side,' which the Comm. interprets: 'He strews eastward and northward-pointed grass around first the Āhavanīya, then the Gārhapatya, and last the Dakshiṇāgni, beginning each time on the eastern side, and then moving around from left to right, and turning his right side towards the fire, so as to end on the north side' (cf. Kāty. IV, 13, 15). The Paddhati, on  the other hand, following Āpastamba, interprets it to the effect that on the eastern and western sides he strews the grass with its tops turned northward, and on the southern and northern sides with the tops turned eastward.

time, viz. the winnowing basket and the Agnihotra ladle, the wooden sword and the potsherds, the wedge and the black antelope skin, the mortar and the pestle, the large and the small mill-stones. These are ten in number; for of ten syllables consists the Virāj (metre), and radiant (virāj) [^egg_96] also is the sacrifice: so that he thereby makes the sacrifice resemble the Virāj. The reason why he takes two at a time is, because a pair means strength; for when two undertake anything, there is strength in it. Moreover, a pair represents a productive copulation, so that a productive copulation (of those respective objects) is thereby effected.

[^egg_96]: 11:1 Or, 'and the sacrifice also is Virāj,' as the scholiast interprets the passage on the ground that at the performance of the Jyotishṭoma 190 stotriyā verses are used, and that this number is dividable by ten, the number of syllables in the Virāj metre; cf. Weber, Ind. Streifen I, 36, note 4. See also X, 4, 3, 21, where the fire is identified with the virāj on the ground that there are ten fires, viz. eight dhishṇya fires and the Āhavanīya and Gārhapatya. In VIII, 4, 5, 5 virāj is explained as 'that which rules.'
</details>

