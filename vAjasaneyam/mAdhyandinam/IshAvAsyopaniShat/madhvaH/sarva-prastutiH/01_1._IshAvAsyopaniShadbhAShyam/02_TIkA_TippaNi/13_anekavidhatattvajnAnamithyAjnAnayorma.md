+++
title = "१३ अनेकविधतत्त्वज्ञानमिथ्याज्ञानयोर्मध्ये एकविधस्य फलसाहित्येनोदाहरणम्"

+++


## .....एव ( एवं) सृष्टिकर्तृत्वं नाङ्गीकुर्वन्ति ये हरेः

**१४. अनेकविधतत्त्वज्ञानमिथ्याज्ञानयोर्मध्ये एकविधस्य फलसाहित्येनोदाहरणम्**

# अन्धं तमः प्रवि॒शन्त येऽसम्भूतिमुपासते । 

# ततो भूय इव ते तमो य उ सम्भूत्या रताः ॥१२॥

## भाष्यम्

***.....एव ( एवं) सृष्टिकर्तृत्वं नाङ्गीकुर्वन्ति ये हरेः **I ***

***तेऽपि यान्ति तमो घोरं तथा संहारकर्तृताम् । ***

***नाङ्गीकुर्वन्ति तेऽप्येवं तस्मात् सर्वगुणात्मकम् । ***

***सर्वकर्तारमीशेशं सर्वसंहारकारकम् (सर्वसंहारकारणम्)**  
॥ १२ ॥ १३ ॥***

### **ईशावास्योपनिषद्भाष्यटीका**

‘अन्यथाज्ञानमेव अनर्थसाधनं, यथार्थज्ञानमेव मोक्षसाधनम्', इत्येतद्विवरणार्थम्, “अन्धं तमः प्रविशन्ति” इत्युत्तरमन्त्रत्रयम् । तत्राद्यमन्त्रस्यार्थः “एवम्” इति । ‘यथाऽन्यथोपासका, अन्यथाज्ञानानिन्दका इत्यर्थः' । “असम्भूतिं” जगत्सृष्टेरकर्तारम् इत्यस्य तात्पर्यं “सृष्टि” इति । अत्रापि “उ” शब्दो अवधारणार्थः । “सम्भूत्याम्" इत्यनेन सम्बध्यते तेन सम्भूत्यां “उ” जगत्स्रष्टृत्व एव । ‘जगत्स्रष्टैव विष्णुः, न तु संहारकर्ता इत्यस्मिन्नर्थे रता इत्येषोऽर्थो लभ्यते । तस्मादुक्तम् " तथा " इति । 'तेऽप्येवं सृष्टिकर्तृत्वानङ्गीकारिण इव तमो यान्ति' इत्यर्थः । ततः किं ?' इत्यत आह " तस्माद् इति । यस्मादेवं सृष्टिकर्तृत्वानङ्गीकारे अनर्थः विद्याद्' इति वाक्यशेषः । सृष्टिकर्तृत्वानङ्गीकारे अनर्थकथनमुपलक्षणार्थम्' इति ज्ञापयितुं “सर्वगुणात्मकम्” इत्युक्तम् । एतदप्युपलक्षणम्, उपसंहारे अधिकस्यापि वक्ष्यमाणत्वात् ॥ १२ ॥

### **ईशावास्योपनिषद्भाष्यटीकाप्रकाशिका**

न विद्यते सम्भूतिर्यस्माद्' इति व्युत्पत्तिमभिप्रेत्याह “जगत्सृष्टेरकर्तारम्” इति । “उपसंहारेऽधिकस्यापि वक्ष्यमाणत्वाद्” इत्यत्र “सर्वदोषविनिर्मुक्तम्" इत्यादिम्लोकत्रयेण बहुप्रमेयाणां निरूप्यमाणत्वाद् आधिक्यमिति भावः ॥

------------------------------------------------------------------------

अन्यदेवाहुः सम्भवादन्यदाहुरसम्भवात्

# अन्यदेवाहुः सम्भवादन्यदाहुरसम्भवात् 

# इति शुश्रुम धीराणां ये नस्तद्विचचक्षिरे ॥१३॥

### ईशावास्योपनिषद्भाष्यटीका

‘किं विपक्षे बाधकसद्भावादेवैतज्ज्ञातव्यम्?' नेति ब्रूमः मोक्षोपयोगित्वादपि', इति प्रतिपादयितुं “अन्यदेवाहुः सम्भवाद्” इति द्वितीयो मन्त्रः । तत्र ‘सम्भवात् सृष्टिकर्तृत्वज्ञानात्, असम्भवात् सम्भवविपरीतसंहारकर्तृत्वज्ञानाद्', इत्यर्थः ॥ १३ ॥

