+++
title = "०४ 'अहं ब्रह्मास्मि' इति श्रुत्यर्थः"

+++


## तदिदं ब्रह्म यो हेयत्वादिगुणमेतर्ह्यपि वेद

**\[ 'अहं ब्रह्मास्मि' इति श्रुत्यर्थः \]**

## **भाष्यं**

तदिदं ब्रह्म यो हेयत्वादिगुणमेतर्ह्यपि वेद। अहंशब्दस्याहेयत्वानङ्गीकारे इदं- शब्दोऽपि व्यर्थः ।

### **भावबोधटिप्पणी**

तदिदमप्येतर्हि य एवं वेदाहं ब्रह्मस्मीति वाक्यस्य 'यो यो हेयं परं ब्रह्मा सदैवास्ति' इति मानगम् । इदानीमपि जानातीति व्याख्यानमयुक्तम् । परं ब्रह्मेत्यस्य श्रौतब्रह्मशब्दानुवादपरत्वेन तदिदंशब्दयोर्वैयर्थ्यापातात् । प्रकार- समर्पकशब्दमध्यगतब्रह्मशब्दस्य विशेष्यपरत्वानुपपत्तेश्च । तस्मात्तदिदं यत्सर्वभूता- नुप्रविष्टं ब्रह्मैतर्हि एतस्मिन्नपि काले यः कश्चिद् व्यावृत्तबाह्यौत्सुक्य आत्मानमेवैवं वेदाहं ब्रह्मस्मीति सकलधर्मातीतब्रह्मैवाहमस्मि केवलमिति यो वेद स एतादृक्ब्रह्मज्ञानादविद्याकृतासर्वत्वनिवृत्त्या इदं सर्वं भवतीति व्याख्येयमित्यतः स्वयं तावत्तद्वाक्यं सम्यग्व्याचष्टे - तदिदमिति ॥ तदिदमित्य- नुबादेन ब्रह्मेति व्याख्यातम् । अहं ब्रह्मास्मीत्यस्यार्थः– अहेयत्वादिगुण- मिति । तथाच प्रमाणवाक्ये परं ब्रह्मेत्येतदिदं शब्दार्थकथनपरं ब्रह्मशब्दयोगेन गुणपूर्णत्वार्थकश्चेति भावः । इदानीमपव्याख्यानं दूषयति- अहंशब्दस्येति ॥ अर्थत्वेनेति शेषः । आत्मानमेवेत्यस्य समुच्चयार्थोऽपिशब्दः । तदत्र न श्रूयत इति चेत् । परेण 'तदात्मानमेवावेत्' इति पूर्ववाक्यानुसारेणात्राप्यात्मान- मेवेत्यध्याहृत्य व्याख्यानात् । यद्वा, न केवलं तदात्मानमेवावेदित्यत्र तदात्मान- मिति व्यर्थम् । अत्र वाक्ये इदंशब्दोऽपीति योज्यम् । तच्छब्दसमुच्चयार्थो वा । तथाच अहंशब्दस्याहेयार्थकत्वमनङ्गीकृत्य अस्मदादेशरूपत्वाङ्गीकारे एतर्ह्यपि एवं वेदाहं ब्रह्मास्मीत्येतावता अधिकारिणो ब्रह्मत्वानुसन्धानलाभेन आत्मानमेवेत्यध्याहारस् तदिदंशब्दौ च व्यर्थाः स्युरित्यर्थः । अहेयत्वार्थकत्वे तु अहं ब्रह्मास्मीत्येतैर्विशेषणैः किं वेदेति विशेष्याकाङ्क्षानिवर्तकत्वेन तदिदंशब्दौ न व्यर्थाविति भावः ॥

------------------------------------------------------------------------

सर्वस्वरूपत्वं हि दुर्विद्वद्भिरङ्गीरक्रियते

## **भाष्यं**

सर्वस्वरूपत्वं हि दुर्विद्वद्भिरङ्गीरक्रियते ।

### **भावबोधटिप्पणी**-

इदानीं ' स इदं सर्वं भवति' इत्यस्य स एतादृब्रह्मज्ञानादविद्या-कृताऽसर्वत्वनिवृत्त्येदं सर्वं भवतीति परकृतं व्याख्यानं दूषयति- सर्वेति ॥ हिशब्दः प्रसिद्ध्यर्थः । नाधिकारिणः सर्वस्वरूपत्वमङ्गीकर्तुं युक्तम् । मिथ्याभूत- जडपदार्थस्वरूपत्वाङ्गीकारेऽधिकारिचेतनस्यापि मिथ्यात्वापातात् । त्वयाऽन- ङ्गीकाराञ्च । जडस्वरूपत्वं नाम तद्व्यतिरेकेण जडस्यासत्वमिति चेद् विशेषनिषेधस्य शेषाभ्यनुज्ञानार्थत्वेनाऽनन्दादिवज् जीवचैतन्यवच्च ब्रह्मचैतन्या- त्मकतया सत्वापातात् । नापि जडस्य तत्राऽरोपितत्वं शुत्यादावारोपितरूप्ये तत्स्वरूपत्वव्यवहाराभावात् । उक्तवक्ष्यमाणन्यायैः प्रपञ्चस्य सत्यत्वाच्च । सर्वचैतन्यस्वरूपत्वमेव विवक्षितमिति चेन्न । तत्रापि प्रमाणाभावात् । न तावत्तत्र प्रत्यक्षमस्ति । तस्य तदभावावेदकत्वात् । विमतानि शरीराणि देवदत्तस्यैव भोगायतनानि शरीरत्वात् सम्प्रतिपन्नशरीरवदित्यस्य विमतानि कलत्राणि देवदत्तस्यैव भोगायतनानि कलत्रत्वात् सम्प्रतिपन्नकलत्रवदित्या- भाससमानयोगक्षेमतया अपहास्यत्वात् । विमता आत्मानो देवदत्तात्परमार्थतो न भिद्यन्ते आत्मत्वाद्देवदत्तवदित्यनेन सर्वचैतन्याभेदसिद्धिरिति चेत्, न । आत्मत्वानिरुक्तेः । तथाहि । किं तदात्मत्वम् ? न तावज्जातिविशेषस् तस्याऽत्मनि परेण वस्तुतोऽनभ्युपगमात् । नापि प्रमातृत्त्वम् । तस्यापि त्वयाऽनभ्युपगमात् । नापि ज्ञानरूपत्वम् । ज्ञातृज्ञेयशून्यतयाऽऽत्मनो ज्ञानरूपत्वासम्भवात् । नापि स्वप्रकाशत्वम् । स्वविषयप्रकाशत्वस्यासिद्धत्वात् । अवेद्यत्वं स्वप्रकाशत्वमिति चेत् । तर्हि अज्ञानासिद्धिः । अन्यथा स्वरूपासिद्ध्यापत्तेः । अनुमानवैयर्थ्याच्च । विमता घटा एतद्घटान भिद्यन्ते घटत्वादेतद् घटवदित्याभाससमानयोगक्षेमत्वाच्च । आगमाश्च पूर्वमेव सम्यग्व्याख्याता इति सर्वस्वरूपत्वे न किञ्चित्प्रमाणम् । तथाचाप्रामाणिकं सर्वप्रमाणविरुद्धं चाधिकारिणः सर्वस्वरूपत्वं मिथ्याज्ञानित्वेनाऽग्रह- बशादेवाङ्गीकुर्वाणा दुर्विद्वांस इति न तत्प्रेक्षावद्भिरादरणीयमिति भावः । एतेन ‘तस्मात्सर्वमभवत्’इत्यस्य तस्माद् ब्रह्मात्मैकत्वज्ञानादविद्याकृताऽसर्वत्व- निवृत्त्या स्वाभाविकं सर्वत्वं प्राप्तमिति सर्वं भविष्यन्त इत्यस्य सर्वं निरवशेषं भविष्यन्त इति च व्याख्यानं परास्तम् ॥

