+++
title = "०१ मुक्तानां शरीरं विद्यते"

+++


## अशरीरा क्रिया गौणदेहादेस्ते ह्यभावतः

**\[ मुक्तानां शरीरं विद्यते \]**

## **भाष्यम्**

अशरीरा क्रिया गौणदेहादेस्ते ह्यभावतः ।

चिदानन्दशरीरादेः सदेहाद्या विमोक्षिणः ॥

अनिन्द्रिया अनाहारा अनिष्यन्दाः सुगन्धिनः ॥ इत्यादेश्व ॥

### **भावबोधटिप्पणी**

ननु श्यामावदाताः शतपत्रलोचना इत्यादिना मुक्तानां शरीरं प्रतीयते स तत्र पर्येतीत्यादिना क्रिया च तचाशरीरं वा वसन्तमित्यादिप्रमाणविरुद्धमित्यतस् तयोर्विरोधं परिहरति– अशरीरेति । ते विमोक्षिणः सत्वादिगुणमयदेहादेरभावत अशरीरक्रिया उच्यन्ते चिदानन्दशरीरादेः सदेहाद्या उच्यन्त इत्यर्थः । किमेवं प्रमाणद्वयव्यवस्थाकल्पनया सर्वथा देहाद्यभाव एवार्थः किं न स्याद् इति चेत्र । इन्द्रियादिशून्यानामपि भोगोक्तेस्तदन्यथानुपपत्त्योक्तव्यवस्थाया अङ्गीकार्यत्वादिति भावेनाह- अनिन्द्रिया इति ॥ ४ ॥

------------------------------------------------------------------------

मयट् प्राचुर्ये स्वरूपे च

## **भाष्यम्**

मयट् प्राचुर्ये स्वरूपे च ।

आत्मायमाततत्वाद्धि ब्रह्म पूर्णगुणत्वतः ।

दूरस्थत्वात् स इत्युक्तः समीपस्थो ह्ययं स्मृतः ॥

पूर्णज्ञानस्वरूपत्वाद् विज्ञानमय ईर्यते ।

सर्वमन्तृस्वरूपत्वात् स एवोक्तो मनोमयः ॥

बलपूर्णस्वरूपत्वात् स प्राणमय ईरितः ।

सर्वद्रष्टृस्वरूपत्वाच्चक्षुर्मय इतीर्यते ।

सर्वश्रोतृस्वरूपत्वात् स श्रोत्रमय ईरितः ।

सर्वाधारात् सुगन्धत्वात् पृथिवीमय उच्यते ।

सर्वतृप्तिकरत्वाच्च विष्णुरापोमयः स्मृतः ।

सर्वकर्तृस्वरूपत्वाच्छुतो वायुमयो हरिः ।

अवकाशप्रदातृत्वादाकाशमय ईर्यते ।

पूर्णतेजःस्वरूपत्वात्तेजोमय उदाहृतः ।

सृष्ट्यादीच्छास्वरूपत्वात् स्मृतः काममयो हरिः ।

सर्वदुष्टप्रतीपत्वात् स हि क्रोधमयो मतः ।

सुखादिधर्मरूपत्वाज्ज्ञेयो धर्ममयः प्रभुः ।

अप्राकृतस्वरूपत्वादनेतन्मय एव च ।

### **भावबोधटिप्पणी**

विज्ञानमयो मनोमय इत्यादौ मयटो विकारार्थत्वप्रतीतिनिरासायार्थद्वयमाह-मयडीति॥ स वा अयमात्मेत्यादिकं जीवपरमिति परकीयव्याख्याननिरासाय तावत्पदचतुष्टयं प्रमाणेन व्याचष्टे -- आत्मेति । विज्ञानमय इत्यादिशब्दपञ्चकं व्याचष्टे- पूर्णेत्यादिना ॥ मयटः प्राचुर्यार्थत्वमभिप्रेत्य पूर्णेत्युक्तं स्वरूपार्थत्वमभिप्रेत्य स्वरूपत्वादियुक्तम् । एवमुत्तरत्रापि । सर्वं मनुत इति सर्वमन्ता तत्स्वरूपत्वा- दित्यर्थः। एवं सर्वद्रष्टृस्वरूपत्वादित्यादिकं व्याख्येयम् । पृथिवीमय इत्यादिशब्दपञ्चकस्यार्थमाह्- सर्वाधारादिति ॥ पृथिवीवद्धारकत्वाद्गन्धवत्त्वाच पृथिवीत्युच्यते । मयटः प्राचुर्यार्थत्वेन सर्वाधारत्वात्सुगन्धत्वाच्च पृथिवीमय इत्युच्यत इत्यर्थः । एवमप्तृप्तिकरत्वादाप इत्युच्यते सर्वतृप्तिकरत्वादापो मयः स्मृत इत्यादि व्याख्येयम्। अवकाशप्रदातृत्वादाकाश ईर्यते सर्वेषामवकाशप्रदातृत्वात् स्वातन्त्र्येणावकाशप्रदातृत्वाद्वा आकाशमय इत्यर्थः । पूर्णतेजःस्वरूपत्वादित्यनेन मयटोऽर्थद्वयमुक्तम् । काममयः क्रोधमयो धर्ममय इति पदत्रयं व्याचष्टे– सृष्ट्यादीति ॥ अतेजोमयअकाममयो ऽक्रोधमयो ऽधर्ममय इति शब्दचतुष्टयस्य विरोधपरिहारायार्थमाह्– अप्राकृतेति । प्राकृतेजः स्वरूपत्वाद्यभावादेवातेजोमय इत्याद्युक्त इत्यर्थः । यद्वा अतेजोमय इत्यादिवदविज्ञानमय इत्याद्यपि ग्राह्यमिति भावेन तस्यार्थमाह– अप्राकृतेति । प्राकृतविज्ञानादिस्वरूपत्वाभावादेवा- विज्ञानमय इत्याद्युक्त इत्यर्थः ।

