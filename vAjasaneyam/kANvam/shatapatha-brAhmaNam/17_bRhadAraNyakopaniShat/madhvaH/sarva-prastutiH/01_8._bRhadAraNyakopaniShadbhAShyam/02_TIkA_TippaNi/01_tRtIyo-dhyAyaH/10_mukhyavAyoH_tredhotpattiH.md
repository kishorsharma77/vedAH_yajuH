+++
title = "१० मुख्यवायोस् त्रेधोत्पत्तिः"

+++


## स त्रेधाऽत्मानं व्यकुरुताऽदित्यं तृतीयं वायुं ..

\[**मुख्यवायोः प्रेोत्पत्तिः** \]

# **उपनिषत्**

स त्रेधाऽत्मानं व्यकुरुताऽदित्यं तृतीयं वायुं तृतीयं स एष प्राणस्त्रेधा विहितस्तस्य प्राची दिक् शिरोऽसौ चासौ चेर्मावथास्य प्रतीची दिक् पुच्छमसौ चासौ च सक्थ्यौ दक्षिणा चोदीची च पार्श्वे द्यौः पृष्ठमन्तरिक्षमुदरमियमुरस्स एषोऽप्सु प्रतिष्ठितो यत्र क्व चैति तदेव प्रतितिष्ठत्येवं विद्वान् ॥ ३ ॥

## **भाष्यं**

वायुरग्निरिति प्रोक्तो ह्यग्रणीत्वादधाङ्गिनाम् ।

नेतृत्त्वाददनाच्चापि तस्य स्रष्टा जनार्दनः ॥

स वायुर्वायुरूपेण जगत्पाति शरीरगः ।

आदित्यस्थेन रूपेण जगद् याति प्रकाशयन् ॥

अग्निस्थेन तु रूपेण हूयते सर्वयष्टृभिः ।

आदाय यात्यायुरिति स एवादित्य उच्यते ॥

तत्सम्बन्धात्तु तन्नाम सूर्यस्याग्नेस्तथैव च ॥

### **भावबोधटिप्पणी**

अथ भाष्यार्थः

‘स त्रेधाऽत्मानं व्यकुरुत' इत्यस्य स जातः प्रजापतिस् त्रेधा त्रिप्रकारमात्मानं स्वयमेव कार्यकारणसङ्घातं व्यकुरुतं व्यभजद् इत्यादि परव्याख्यानमप्रामाणिकं प्रमाणविरुद्धं चेति भावेन खण्डं प्रमाणेन व्याचष्टे - वायुरित्यादिना ॥ स त्रेधेत्युक्तत्वादनिं तृतीयमित्यपि ग्राह्यमिति सूचयन् अग्निशब्दं तावत्प्रकारान्तरेण वायौ निर्वक्ति- वायुरिति ॥ ' स त्रेधाऽत्मानम्' इत्युक्तरूपाणां मूलानुक्त- व्यापारानाह– स वायुरिति ॥ हूयते हविरादाय हूयते हविः प्रक्षेपाधिकरणत्वेन हूयते वा । आदित्यशब्दस्य सूर्यपरत्वप्रतीतिं निवारयितुं वायौ निर्वक्ति— आदायेति ॥ आयुरादायेत्यन्वयः । आदिद् इत्यस्यार्थः - आदायेति ॥ यकारस्यार्थः– यातीति ॥ आयुरिति योग्यतया सम्बद्ध्यते । तर्ह्यादित्याग्निशब्दयोः सूर्यादौ प्रसिद्धिः कथमित्यत आह- तत्सम्बन्धादिति । अत्रोपनिषदि अन्ते ग्राह्यवाक्यगताग्निशब्दस्यादौ निर्वचनेन आदौ प्रयुक्तवाक्यगतादित्य- शब्दस्यान्ते निर्वचनेन मध्यवाक्यप्रतिपाद्यवायोर्व्यापारस्याऽदावुक्त्या त्रयाणां रूपाणां साम्यमेव न क्रमेण निर्देशे प्राधान्यादिकं निमित्तमित्यभिप्रेत्योपनिषदि आदित्यं तृतीयं वायुं तृतीयम् अग्निं तृतीयमित्युक्तमिति सूचितम् ॥

------------------------------------------------------------------------

स एष कूर्मरूपेण वायुरण्डोदके स्थितः

## **भाष्यं**

स एष कूर्मरूपेण वायुरण्डोदके स्थितः ॥

विष्णुना कूर्मरूपेण धारितोऽनन्तधारकः ।

अस्य पादा हि चत्वारो ह्यण्डोदे कोणसंस्थिताः ॥

उरस्तु भूमिसंश्लिष्टमतिरिच्य भुवं पुनः ।

पार्श्वतः पृष्ठतश्चैव शिरश्चोदकसंस्थितम्॥

आकाशमुदरे तस्य द्यौः पृष्ठे संस्थिता विभोः ।

एवं विद्वांस्तु यत्रैति तत्रैव प्रतितिष्ठति ॥ इति प्रभञ्जने ॥

### **भावबोधटिप्पणी**

‘तस्य प्राची दिक् शिरः' इत्यादेः ' तस्यास्य प्रथमाग्नेर् अश्वमेधक्रतूप- योगिकस्यार्कस्य विराजश् चित्यात्मकस्याश्वस्येव दर्शनमुच्यते' इत्यादि परेषां व्याख्यानं निर्मूलमिति भावेन व्याचष्टे - स एष इत्यादिना ॥ ' स एषोऽप्सु प्रतिष्ठितः' इत्यंशं व्याचष्टे - स एष इति । विष्णोः कूर्मरूपप्रतिपादक- प्रमाणानुरोधेनाऽह - विष्णुनेति ॥ अनन्तः शेषः । असौ चासौ चेर्मोम् असौ चासौ च सक्थ्यौ इति वाक्यद्वयतात्पर्यं वदन् कूर्मस्वरूपस्य पादाः कुत्र सन्तीति जिज्ञासायामाह - अप्स्विति ॥ ईम सक्थ्यावित्यस्य चत्वारः पादा इत्यनेन तात्पर्यमुक्तं भवति । असौ चासौ चेत्यादेः कोणसंस्थिता इत्यनेन। अण्डोदे कोणसंस्थिताश्चत्वारः पादा अप्सु संस्थिता इति सम्बन्धः । आद्यः हिशब्दो ऽप्सु संस्थितत्वस्य द्वितीयस्तु कोणसंस्थितत्वस्य प्रसिद्धिद्योतकः । इयमुर इत्येतद् व्याचष्टे– उरस्त्विति ॥ ननु शिर आद्यवयवानामपि भूमि- संश्लिष्टत्वात् किं विशिष्योच्यते ' उरस्तु भूमिसंश्लिष्टम्' इत्यत आह-- अति- रिच्येति । पार्श्वेन पुच्छेन च सह शिरश्च भुवमतिरिच्यैवोदकसंस्थितमि- त्यर्थः । ‘अन्तरिक्षमुदरम्’ इत्येतद् व्याचष्टे - आकाशमिति ॥ ‘द्यौः पृष्ठम्’ इत्येतद् व्याचष्टे द्यौरिति ॥ ' यत्र क्वचैति' इत्यादि व्याचष्टे - एवं विद्वा- निति । तदेवेत्यस्यार्थः- तत्रैवेति ॥

