+++
title = "२१ 'तमसो मा ज्योतिर्गमय' इति मन्त्रार्थः"

+++


## अथातः पवमानानामेवाभ्यारोहः स वै खलु ..

**\[" तमसो मा ज्योतिर्गमय” इति मन्त्रार्थः \]**

# **उपनिषत्**

अथातः पवमानानामेवाभ्यारोहः स वै खलु प्रस्तोता साम प्रस्तौति स यत्र प्रस्तूयात् तदेतानि जपेदसतो मा सद्गमय तमसो मा ज्योतिर्गमय मृत्योर्माऽमृतं गमयेति स यदाहासतो मा सद्गमयेति मृत्युर्वा असत्सदमृतं मृत्योर्माऽमृतं गमयामृतं मां कुर्वित्येवैतदाह तमसो मा ज्योतिर्गमयेति मृत्युर्वै तमो ज्योतिरमृतं मृत्योर्माऽमृतं गमयामृतं मां कुर्वित्येवैतदाह ॥ २८ ॥

मृत्योर्मामृतं गमयेति नात्र तिरोहितमिवास्त्यथ यानीतराणि स्तोत्राणि तेष्वात्मनेऽन्नाद्यमागायेत् तस्मादु तेषु वरं वृणीत यं कामं कामयेत तं स एष एवं विदुद्गाताऽऽत्मने वा यजमानाय वा यं कामं कामयते तमागायति तद्धैतल्लोकजिदेव न हैवालोक्यताया आशास्ति य एवमेतत्साम वेद ॥ २९ ॥

इत्युद्गीथब्राह्मणम् ॥ ३-३

## **भाष्यम्**

॥ पवमाना इति प्रोक्ता मुख्यवायुत्वयोगिनः ॥

अनादिकालसम्बद्धा योग्यता सा प्रकीर्तिता ।

सर्वाधिक्यारोहणं तु तेषामेव विमुक्तिगम् ॥

प्रस्तावकाले प्रस्तोतुं योग्यो वायुपदस्य यः ।

जपेद् यजूंषि त्वेतानि त्रीणि विष्णुं सदा स्मरन् ॥

असतो मा सदित्यादि विष्णुप्रार्थनभाञ्जि च ।

### **भावबोधटिप्पणी**

अथ भाष्यार्थः

ननु वायोरेकत्वात्पवमानानामित्युक्तिः कथमित्यत आह- पवमाना इतीति ॥ योगिनो योग्याः । योग्यता च नाऽगन्तुकेत्याइ - अनादीति ॥ इदानीम् ‘अथातः’इत्येतद् व्याचष्टे - सर्वेति । विमुक्तिगमित्यनेनाथेत्युक्ततात्पर्यम् । ' स वै खलु प्रस्तोता ' इत्यादि जपेदित्यन्तं वाक्यं व्याचष्टे - प्रस्तावेति ॥ प्रस्तावकाले जपेदिति सम्बन्धः । योग्य इत्यस्य पूर्वेणोत्तरेण च सम्बन्धः । य इति श्रवणात् स इति लभ्यते । तुशब्द एवार्थे स्मरन्नेवेति सम्बन्धः

------------------------------------------------------------------------

द्वात्रिंशल्लक्षणैः सम्यग्युक्ता वायुत्वयोग्यकाः

## **भाष्यं**

द्वात्रिंशल्लक्षणैः सम्यग्युक्ता वायुत्वयोग्यकाः ।

नियमेनैव विष्णोस्तु प्रादुर्भावा विशेषतः ।

सहस्रारेण चक्रेण चिह्निता दक्षिणे करे ॥

गदयाऽष्टाश्रया चैव शतावर्तेन कम्बुना ।

वामे करे तथाऽब्जेन सहस्रदलशोभिना ॥

अष्टाविंशल्लक्षणाश्च गिरीशपदंयोगिनः ।

चतुर्विंशतिमारभ्य षोडशादासुराः स्मृताः ॥

अष्टकादृषयश्वोक्तास्तद्नाश्चक्रवर्तिनः ॥

### **भावबोधटिप्पणी**

ननु वायुत्वयोग्यानां किं लक्षणं येन तेषां वायुपदयोग्यतां ज्ञात्वोद्गातृत्त्वेन वरणमित्यत आह- द्वात्रिंशदिति ॥
सरस्वतीव्यावृत्त्यर्थं सम्यगिति । सरस्वत्य- पेक्षयेति शेषः । तेन एवशब्दसम्बन्धः । नियमेन वायुत्वयोग्यका इति सम्बन्धः । सम्यग् द्वात्रिंशल्लक्षणोपेतः कश्चिदपि वायुपदायोग्यो नेत्यर्थः । ननु रामकृष्णादौ विद्यमानमिदं लक्षणं कथं वायुपदयोग्यताज्ञापकमित्यत आह - विष्णोरिति । प्रादुर्भावास्त्विति सम्बन्धः । वायुपदयोग्यापेक्षया विशेषतः सम्यग्द्वात्रिंश- ल्लक्षणैर्युताः । तथाच सरस्वत्यपेक्षयैवेत्युक्त्याऽतिव्याप्तिपरिहार इति भावः ।
सर्वात्मनाऽन्यानिष्ठं भगवतो लक्षणान्तरमाह- सहस्रारेणेति ॥ सरस्वत्या इव सम्यगित्यनेनैव रुद्रादेरपि व्यावृत्तिः किन्नेत्याह- अष्टाविंशदिति ॥
षोडशादा षोडशपर्यन्तम्। षोडशादारभ्य अष्टकादा अष्टकपर्यन्तम् ऋषयश्वोक्ता इत्यर्थः ॥

