+++
title = "०५ ऋषिपरम्परा"

+++


## अथ वंशः पौतिमाषीपुत्रः कात्यायनीपुत्रात्

**ऋषिपरम्परा**

# **उपनिषत्**

पञ्चमब्राह्मणम्

अथ वंशः पौतिमाषीपुत्रः कात्यायनीपुत्रात्

कात्यायनीपुत्रो गौतमीपुत्राद्

गौतमीपुत्रो भारद्वाजीपुत्राद्

भारद्वाजीपुत्रः पाराशरीपुत्रात्

पाराशरीपुत्र औपस्वस्तिपुत्राद्

औपस्वस्तिपुत्रः पाराशरीपुत्रात्

पाराशरीपुत्रः कात्यायनीपुत्रात्

कात्यायनीपुत्रः काण्वीपुत्राच्च कापीपुत्राच्च कापीपुत्रः ॥ १ ॥

आत्रेयीपुत्राद् आत्रेयीपुत्रो

गौतमीपुत्राद् गौतमीपुत्रः

भारद्वाजीपुत्राद् भारद्वाजीपुत्रः

पाराशरीपुत्रात् पाराशरीपुत्रः

वात्सीपुत्राद् वात्सीपुत्रः

पाराशरीपुत्रात् पाराशरीपुत्रो बर्कारुणीपुत्राद्

बार्कारुणीपुत्रो आर्तभागीपुत्राद्

आर्तभागीपुत्रः शौंगीपुत्रात् शौंगीपुत्रः

सांकृतीपुत्रात् सांकृतीपुत्र

आलम्बायनीपुत्राद् आलम्बायनीपुत्र

आलम्बीपुत्राद् आलम्बीपुत्रो

जायन्तीपुत्राज् जायन्तीपुत्रो

मांडूकायनीपुत्रान् माण्डूकायनीपुत्रः

माण्डूकीपुत्रान्माण्डूकीपुत्रः शांडिलीपुत्राच्छांडिलीपुत्रो राथीतरीपुत्राद्

राथीतरीपुत्रो भालुकीपुत्राद् भालुकीपुत्रः

क्रौञ्चिकीपुत्राभ्यां क्रौञ्चिकीपुत्रौ

वेदभृतीपुत्राद् वेदभृतीपुत्रः

कार्शिकेयीपुत्रात् कार्शिकेयीपुत्रः

प्राचीनयोगीपुत्रात् प्राचीनयोगीपुत्रः

सांजीवीपुत्रात् सांजीवीपुत्रः

प्राश्नीपुत्राद् आसुरिवासिनः प्राश्नीपुत्रा

आसुरायणाद् असुरायण

आसुरेरासुरिः ॥ २ ॥

याज्ञवल्क्याद् याज्ञवल्क्य

उद्दालकाद् उद्दालको

ऽरुणाद् अरुण

उपवेशेर् उपवेशिः

कुश्रेः कुश्रिर्

वाजस्रवसो वाजश्रवा

जिह्वावतो बाध्योगाज् जिह्वावान् बाध्योगो

असिताद् वार्षगणाद् असितो वार्षगणः

हरितात् कश्यापात् हरितः कश्यपः

शिल्पात् कश्यपात् शिल्पः कश्यपः

कश्यपान् नैध्रुवेः कश्यपो नैध्रुविर्

वाचो वागम्भ्रिण्या अम्भ्रिण्यादादित्यादादित्यानीमानि शुक्लानि यजूंषि वाजसनेयेन याज्ञवल्क्येनाख्यायन्ते ॥ ३ ॥

समानमा सांजीवीपुत्रात्

सांजीवीपुत्रो माण्डूकायनेर्

माण्डूकायनिर् मांडव्यान्

मांडव्यः कौत्सात्

कौत्सो माहिक्लेर्

माहिक्लिर् वामकक्षायणाद्

वामकक्षायणः शाण्डिल्यात्

शाण्डिल्यो वात्स्याद्

वात्स्यः कुश्रेः

कुश्रिर्यज्ञवर्चसो

राजस्तम्बायनाद् यज्ञवर्चा राजस्तम्बायनस्

तुरात् कावषेयात् तुरः कावषेयः

प्रजापतेः प्रजापतिर् ब्रह्मणो

ब्रह्म स्वयम्भुब्रह्मणे नमः ॥ ४ ॥

॥ इति पञ्चमं ब्राह्मणम्

इति बृहदारण्यके अष्टमोऽध्याय

इति बृहदारण्यकोपनिषत्

### **भावबोधटिप्पणी**

अध्यायद्वयोक्तविद्याप्रवर्तकऋषिपरम्परामाह - अथ वंश इति ॥ आदित्यानि आदित्येन प्रोक्तानि इमानि शुक्लानि शुद्धानि यजूंषि वाजसनेयेन याज्ञवल्क्येनाख्यायन्ते प्रकटीक्रियन्त इत्यर्थः । प्रजापतिर्ब्रह्मा ब्रह्मणः परब्रह्मणः श्रुतवानित्यर्थः । परब्रह्म कस्माच्छुतमित्यत आह- ब्रह्म स्वयम्भ्विति ॥ यद्वा प्रजापतिः रुद्रो ब्रह्मणः को वा ब्रह्मशब्दवाच्य इत्यत आह- ब्रह्म स्वयम्भ्विति ॥ स्वस्मादेव स्वयं भवतीति स्वयम्भु अवतारत्रयविशिष्टो मुख्यो वायुर्ब्रह्मेत्यर्थः । यद्वक्ष्यति स्वयम्भु ब्रह्मसञ्ज्ञोऽसाविति । वेदपुरुषोऽपि अन्ते मङ्गलमाचरति-- ब्रह्मणे नम इति । परस्मै ब्रह्मणे नम इत्यर्थः ॥

------------------------------------------------------------------------

पञ्चाग्निविद्यया चैव तथैव प्राणविद्यया

## **भाष्यम्**

पञ्चाग्निविद्यया चैव तथैव प्राणविद्यया ।

प्रजातिकर्मणा चैव तथा ज्ञानप्रदानतः ॥

आचार्यवंशविज्ञानाद् यः पूज्यः पुरुषोत्तमः ।

सर्वान्तर्यामिको नित्यो नमस्तस्मै परात्मने ॥ इति सद्भावे ॥

इति पञ्चमं ब्राह्मणम्

### **भावबोधटिप्पणी**

एवं पञ्चाग्निविद्या भगवत्परतया व्याख्याता न केवलमेतावत् किन्त्वयमध्यायः सर्वोऽपि भगवत्पर इति भावेनैतदध्यायस्य भगवत्परत्वे प्रमाणमाह- पञ्चाग्नि- विद्ययेति । एवकारत्रयस्य प्रत्येकं पुरुषोत्तम इत्यनेन सम्बन्धः । तेन विद्यानां प्रसिद्धार्थकत्वं व्यवच्छिनत्ति । चशब्दौ तथाशब्दौ च परस्परसमुच्चये । ज्ञानप्रदानतो य आचार्यस्तेषां वंशज्ञानादित्यर्थः । यद्वा ज्ञानप्रदानेन योऽयमाचार्यवंश- स्तद्विज्ञानादित्यर्थः । ज्ञानप्रदानत इति आचार्यपुत्रपौत्रादिपरम्पराव्युदासः । ननु पञ्चाग्निविद्याया उक्तप्रकारेण भगवत्परत्वेऽपि प्राणादिविद्यायाः कथं भगवत्- परत्वं तत्र स्पष्टं प्राणादेरेव प्रतिपाद्यत्वप्रतीतेरित्यतः सर्वत्र युक्तिमाह- सर्वान्तर्यामिक इति । तथाच प्राणाद्यन्तर्यामिण एव प्राणादिविद्या प्रतिपाद्यत्वमिति भावः ॥ २ ॥

