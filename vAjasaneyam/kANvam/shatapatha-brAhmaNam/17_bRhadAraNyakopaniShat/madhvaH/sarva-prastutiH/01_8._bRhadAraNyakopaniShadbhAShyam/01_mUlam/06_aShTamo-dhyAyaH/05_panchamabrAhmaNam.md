+++
title = "०५ पञ्चमब्राह्मणम्"

+++


## अथ वंशः पौतिमाषीपुत्रः कात्यायनीपुत्रात्..

**बृहदारण्यकोपनिषद्भाष्यम्**

**पञ्चमब्राह्मणम्**

## अथ वंशः पौतिमाषीपुत्रः कात्यायनीपुत्रात्

## कात्यायनीपुत्रो गौतमीपुत्रात्

## गौतमीपुत्रो भारद्वाजीपुत्रात्

## भारद्वाजीपुत्रः पाराशरीपुत्रात्

## पाराशरीपुत्र औपस्वस्तिपुत्रात्

## औपस्वस्तिपुत्रः पाराशरीपुत्रात्

## पाराशरीपुत्रः कात्यायनीपुत्रात्

## कात्यायनीपुत्रः काण्वीपुत्राच्च कापीपुत्राच्च कापीपुत्रः ॥ १ ॥

## आत्रेयीपुत्राद् आत्रेयीपुत्रो

## गौतमीपुत्राद् गौतमीपुत्रः

## भारद्वाजीपुत्राद् भारद्वाजीपुत्रः

## पाराशरीपुत्रात् पाराशरीपुत्रः

## वात्सीपुत्राद् वात्सीपुत्रः

## पाराशरीपुत्रात् पाराशरीपुत्रो बर्कारुणीपुत्रात्

## बार्कारुणीपुत्रो आर्तभागीपुत्रात्

## आर्तभागीपुत्रः शौंगीपुत्रात् शौंगीपुत्रः

## सांकृतीपुत्रात् सांकृतीपुत्र

## आलम्बायनीपुत्राद् आलम्बायनीपुत्रः

## आलम्बीपुत्राद् आलम्बीपुत्रो

## जायन्तीपुत्राज् जायन्तीपुत्रो

## मांडूकायनीपुत्रान् माण्डूकायनीपुत्रः

## माण्डूकीपुत्रान्माण्डूकीपुत्रः शांडिलीपुत्राच्छांडिलीपुत्रो राथीतरीपुत्राद्

## राथीतरीपुत्रो भालुकीपुत्राद् भालुकीपुत्रः

## क्रौञ्चिकीपुत्राभ्यां क्रौञ्चिकीपुत्रौ

## वेदभृतीपुत्राद् वेदभृतीपुत्रः

## कार्शिकेयीपुत्रात् कार्शिकेयीपुत्रः

## प्राचीनयोगीपुत्रात् प्राचीनयोगीपुत्रः

## सांजीवीपुत्रात् सांजीवीपुत्रः

## प्राश्नीपुत्राद् आसुरिवासिनः प्राश्नीपुत्रा

## आसुरायणाद् असुरायणः

## आसुरेरासुरिः ॥ २ ॥

## याज्ञवल्क्याद् याज्ञवल्क्यः

## उद्दालकाद् उद्दालकः

## अरुणाद् अरुणः

## उपवेशेर् उपवेशिः

## कुश्रेः कुश्रिः

## वाजस्रवसो वाजश्रवा

## जिह्वावतो बाध्योगाज् जिह्वावान् बाध्योगो

## असिताद् वार्षगणाद् असितो वार्षगणः

## हरितात् कश्यापात् हरितः कश्यपः

## शिल्पात् कश्यपात् शिल्पः कश्यपः

## कश्यपान् नैध्रुवेः कश्यपो नैध्रुविः

## वाचो वागम्भ्रिण्या अम्भ्रिण्यादादित्यादादित्यानीमानि शुक्लानि यजूंषि वाजसनेयेन याज्ञवल्क्येनाख्यायन्ते ॥ ३ ॥

## समानमा सांजीवीपुत्रात्

## सांजीवीपुत्रो माण्डूकायनेः

## माण्डूकायनिर् मांडव्यात्

## मांडव्यः कौत्सात्

## कौत्सो माहिक्लेः

## माहिक्लिर् वामकक्षायणात्

## वामकक्षायणः शाण्डिल्यात्

## शाण्डिल्यो वात्स्यात्

## वात्स्यः कुश्रेः

## कुश्रिर्यज्ञवर्चसो

## राजस्तम्बायनाद् यज्ञवर्चा राजस्तम्बायनः

## तुरात् कावषेयात् तुरः कावषेयः

## प्रजापतेः प्रजापतिर् ब्रह्मणो

## ब्रह्म स्वयम्भुब्रह्मणे नमः ॥ ४ ॥

**॥ इति बृहदारण्यकोपनिषदि पञ्चमं ब्राह्मणम् ॥**

**॥ इति बृहदारण्यकोपनिषदि अष्टमोऽध्यायः समाप्तः ॥**

**॥ इति बृहदारण्यकोपनिषत् समाप्ता ॥**

**॥ इति बृहद्भाष्ये अष्टमाध्याये वंशब्राह्मणम् ॥ ५ ॥**

**॥ इति श्रीमदानन्दतीर्थ भगवत्पादाचार्यप्रणीतं बृहदारण्यकोपनिषद्भाष्यं समाप्तम् ॥**

पञ्चाग्निविद्यया चैव तथैव प्राणविद्यया । प्रजातिकर्मणा चैव तथा ज्ञानप्रदानतः ॥ आचार्यवंशविज्ञानाद्यः पूज्यः पुरुषोत्तमः । सर्वान्तर्यामिको नित्यो नमस्तस्मै परात्मने ॥ इति सद्भावे ।

नित्यानन्दमनौपमं परमजं सर्वत्रगं सुस्थिरं सर्वज्ञं प्रतिबोधमात्रममलं पूर्णं गुणैरच्युतैः । विश्वोत्पत्तिलयस्थितिप्रमितिसन्मोक्षे परं कारणं प्रेष्ठं मे सततं प्रियात् प्रियतमं नित्यं सदोपास्महे ॥

यस्य त्रीण्युदितानि वेदवचने रूपाणि दिव्यान्यलं बट् तद्दर्शनमित्थमेव निहितं देवस्य भर्गो महत् । वायो रामवचोनयं प्रथमकं पृक्षो द्वितीयं वपुर्मध्वो यत्तु तृतीयकं कृतमिदं भाष्यं हि तेन प्रभौ ॥

हनुशब्दो ज्ञानवाची हनुमान् मतिशब्दितः । रामस्य स्वृतरूपस्य वाचस्तेनानयन्त हि ॥ भृतमो भीम इत्युक्तो वाचो मा मातरः स्मृतः । ऋगाद्या इतिहासश्च पुराणं पञ्चरात्रकम् ॥ प्रोक्ताः सप्तशिवास्तत्र शयो भीमस्ततः स्मृताः । मध्वित्यानन्द उद्दिष्टो वेति तीर्थमुदाहृतम् ॥ मध्व आनन्दतीर्थः स्यात् तृतीया मारुतीतनुः । इति सूक्तगतं रूपत्रयमेतन्महात्मनः ॥ यो वेद वेदवित् स स्यात् तत्त्ववित् तत्प्रसादतः ॥ इति च

साधको रामवाक्यानां तत्समीपगतः सदा । हनुमान् प्रथमो ज्ञेयो भीमस्तु बहुभुक् पितोः ॥ पृतनाक्षयकारी च द्वितीयस्तु तृतीयकः । पूर्णप्रज्ञस्तथाऽनन्दतीर्थनामा प्रकीर्तितः ॥ दशेति सर्वमुद्दिष्टं सर्वं पूर्णमिहोच्यते । प्रज्ञा प्रमतिरुद्दिष्टा पूर्णप्रज्ञस्ततः स्मृतः ॥ आसमन्तात् पतित्वे तु गूढं कलियुगे हरिम् । असत्यमप्रतिष्ठं तु जगदेतदनीश्वरम् ॥ वदद्भिर्गूहितं सन्तं तृतीयोऽसुर्मथायति । येन विष्णोर्हि वर्पाख्यान् गुणानज्ञासिषुः परान् ॥ ईशानाशः सूरयश्च निगूढाभिर्गुणोक्तिभिः । त्रेतायां द्वापरे चैव कलौ चैते क्रमात् त्रयः ॥ येषां हि परमो विष्णुर्नेता सर्वेश्वरेश्वरः । स्वयं तु ब्रह्मसंज्ञोऽसौ परस्मै ब्रह्मणे नमः॥ इति च ॥

**पूर्णानन्दगुणोदारधाम्ने नित्याय वेधसे । अमन्दानन्दसांद्राय प्रेयसे विष्णवे नमः ॥ इति श्रीमदानन्दतीर्थभगवत्पादाचार्यविरचिते श्रीमद्बृहदारण्यकोपनिषद्भाष्ये अष्टमोऽध्यायः ॥**

