---
title: ०५ मैत्रावरुणः प्रैषः
unicode_script: devanagari
---

<details open><summary>विश्वास-प्रस्तुतिः</summary>

अजै॑द॒ग्निः ।  
अस॑न॒द्वाज॒न्नि ।
</details>

<details><summary>मूलम्</summary>

अजै॑द॒ग्निः ।  
अस॑न॒द्वाज॒न्नि ।
</details>

<details><summary>भट्टभास्कर-टीका</summary>

1उपप्रेष्येति प्रतिष्ठितः स एव ब्रवीति - अजैदिति ॥ अजैत् जयतु संज्ञपनार्थं नीयमानस्य पशोः अग्रतः गच्छन् उल्मुकाख्यः अग्निः जयतु । छान्दसे लुङि सिचि वृद्धौ इडभावे रूपम् । हविस्संपादनसामर्थ्यवत्त्वं जयः । वाजं अन्नं हविर्लक्षणं न्यसनत् नियमेन संभजतु ।
</details>

<details open><summary>विश्वास-प्रस्तुतिः</summary>

दे॒वो दे॒वेभ्यो॑ ह॒व्यावा॑ट् ।  
प्राञ्जो॑भिर्हिन्वा॒नः ।  
धेना॑भि॒ᳵ कल्प॑मानः ।  
य॒ज्ञस्यायु॑ᳶ प्रति॒रन् ।  
</details>

<details><summary>मूलम्</summary>

दे॒वो दे॒वेभ्यो॑ ह॒व्यावा॑ट् ।  
प्राञ्जो॑भिर्हिन्वा॒नः ।  
धेना॑भि॒ᳵ कल्प॑मानः ।  
य॒ज्ञस्यायु॑ᳶ प्रति॒रन् ।  
</details>

<details><summary>भट्टभास्कर-टीका</summary>

देवो दानादियुक्तः देवेभ्यो हव्यानि अवाट् वहतु । लुङि हलन्तलक्षणा वृद्धिः । अञ्जोभिः ऋत्विग्भिः प्रहिन्वानः अग्रतः गच्छन् धेनाभिः प्रीणयित्रीभिः दीप्तिभिः धारणादिभिर्वा कल्पमानः संपद्यमानः यज्ञस्य यज्ञवतो यजमानस्य आयुः प्रतिरन् वर्षयन् एवंगुणो जयत्विति ॥
</details>


<details><summary>मूलम्</summary>

उप॒ प्रेष्य॑ होतः ।
ह॒व्या दे॒वेभ्यः॑ ॥12॥  
</details>

<details open><summary>विश्वास-प्रस्तुतिः</summary>

उप॒ प्रेष्य॑ होतो ह॒व्या दे॒वेभ्यः॑ ॥12॥  
</details>

<details><summary>मूलम्</summary>

उप॒ प्रेष्य॑ होतो ह॒व्या दे॒वेभ्यः॑ ॥12॥  
</details>

<details><summary>भट्टभास्कर-टीका</summary>

2अथोपप्रेष्येति संप्रेषो मैत्रावरुणस्य ॥ हे होतः! उपप्रेष्य मया प्रेषितस्त्वं उपप्रेष्य ज्ञापय हव्या देवेभ्य इति ॥  

इति तैत्तिरीयब्राह्मणे तृतीये षष्ठे पशुहौत्रे पञ्चमोऽनुवाकः ॥  

</details>

