---
title: १७
unicode_script: devanagari
---

<details><summary>मूलम्</summary>

यद्यश्व॑मुप॒तप॑द्वि॒न्देत् । आ॒ग्ने॒यम॒ष्टाक॑पाल॒न्निर्व॑पेत् ।    
</details>

<details open><summary>विश्वास-प्रस्तुतिः</summary>

यद्यश्व॑मुप॒तप॑द्वि॒न्देद् आग्ने॒यम॒ष्टाक॑पाल॒न्निर्व॑पेत् ।   

सौ॒म्यञ्च॒रुम् ।   
सा॒वि॒त्रम॒ष्टाक॑पालम् ।   
</details>

<details><summary>मूलम्</summary>

यद्यश्व॑मुप॒तप॑द्वि॒न्देद् आग्ने॒यम॒ष्टाक॑पाल॒न्निर्व॑पेत् ।   

सौ॒म्यञ्च॒रुम् ।   
सा॒वि॒त्रम॒ष्टाक॑पालम् ।   
</details>

<details><summary>भट्टभास्कर-टीका</summary>

1यद्यश्वमिति ॥ उपतपत् व्याधिविशेषः ।   
</details>

<details open><summary>विश्वास-प्रस्तुतिः</summary>

यदा᳚ग्ने॒यो भव॑ति ।   
अ॒ग्निस्सर्वा॑ दे॒वताः᳚ ।   
दे॒वता॑भिरे॒वैन॑म्भिषज्यति ।   
</details>

<details><summary>मूलम्</summary>

यदा᳚ग्ने॒यो भव॑ति ।   
अ॒ग्निस्सर्वा॑ दे॒वताः᳚ ।   
दे॒वता॑भिरे॒वैन॑म्भिषज्यति ।   
</details>

<details><summary>भट्टभास्कर-टीका</summary>

भिषज्यति अरोगं करोति ।   
</details>


<details><summary>मूलम्</summary>

याभ्य॑ ए॒वैनव्ँ वि॒न्दति॑ ॥63॥  
ताभि॑रे॒वैन॑म्भिषज्यति ।   
</details>

<details open><summary>विश्वास-प्रस्तुतिः</summary>

याभ्य॑ ए॒वैनव्ँ वि॒न्दति॒ ताभि॑रे॒वैन॑म्भिषज्यति ।   
</details>

<details><summary>मूलम्</summary>

याभ्य॑ ए॒वैनव्ँ वि॒न्दति॒ ताभि॑रे॒वैन॑म्भिषज्यति ।   
</details>

<details><summary>भट्टभास्कर-टीका</summary>

याभ्य इति । उपपन्नो व्याधिः एनं अश्वं विन्दति । ताभिरेवौषधीभिरेनमश्चं भिषज्यति । ओषधीनां प्रातिकूल्याद्व्याधिरुपजायते, आनुकूल्यादुपशाम्यति ।   
</details>


<details><summary>मूलम्</summary>

यथ्सा॑वि॒त्रो भव॑ति ।  
स॒वि॒तृप्र॑सूत ए॒वैन॑म्भिषज्यति ।    
</details>

<details open><summary>विश्वास-प्रस्तुतिः</summary>

यथ्सा॑वि॒त्रो भव॑ति
सवि॒तृप्र॑सूत ए॒वैन॑म्भिषज्यति ।   
</details>

<details><summary>मूलम्</summary>

यथ्सा॑वि॒त्रो भव॑ति
सवि॒तृप्र॑सूत ए॒वैन॑म्भिषज्यति ।   
</details>

<details><summary>भट्टभास्कर-टीका</summary>

सवितृप्रसूतः सवित्राऽनुज्ञातः ।   
</details>

<details open><summary>विश्वास-प्रस्तुतिः</summary>

ए॒ताभि॑रे॒वैन॑न्दे॒वता॑भिर्भिषज्यति ।   
अ॒ग॒दो है॒व भ॑वति ।   
</details>

<details><summary>मूलम्</summary>

ए॒ताभि॑रे॒वैन॑न्दे॒वता॑भिर्भिषज्यति ।   
अ॒ग॒दो है॒व भ॑वति ।   
</details>

<details><summary>भट्टभास्कर-टीका</summary>

अगदः अरोगः ॥
</details>


<details><summary>मूलम्</summary>

पौ॒ष्णञ्च॒रुन्निर्व॑पेत् ।   
यदि॑ श्लो॒णस्स्यात् ।   
</details>

<details open><summary>विश्वास-प्रस्तुतिः</summary>

पौ॒ष्णञ्च॒रुन्निर्व॑पे॒द् यदि॑ श्लो॒णस्स्यात् ।   

पू॒षा वै श्लौण्य॑स्य भि॒षक् ।   
स ए॒वैन॑म्भिषज्यति ।   
अश्लो॑णो है॒व भ॑वति ॥64॥  
</details>

<details><summary>मूलम्</summary>

पौ॒ष्णञ्च॒रुन्निर्व॑पे॒द् यदि॑ श्लो॒णस्स्यात् ।   

पू॒षा वै श्लौण्य॑स्य भि॒षक् ।   
स ए॒वैन॑म्भिषज्यति ।   
अश्लो॑णो है॒व भ॑वति ॥64॥  
</details>

<details><summary>भट्टभास्कर-टीका</summary>

2श्लोणो दुष्टत्वक् ।   
</details>


<details><summary>मूलम्</summary>

रौ॒द्रञ्च॒रुन्निर्व॑पेत् ।   
यदि॑ मह॒ती दे॒वता॑ऽभि॒मन्ये॑त ।   
</details>

<details open><summary>विश्वास-प्रस्तुतिः</summary>

रौ॒द्रञ्च॒रुन्निर्व॑पे॒द् यदि॑ मह॒ती दे॒वता॑ऽभि॒मन्ये॑त ।  

ए॒त॒द्दे॒व॒त्यो॑ वा अश्वः॑ ।   
स्वयै॒वैन॑न्दे॒वत॑या भिषज्यति ।   
अ॒ग॒दो है॒व भ॑वति ।   
</details>

<details><summary>मूलम्</summary>

रौ॒द्रञ्च॒रुन्निर्व॑पे॒द् यदि॑ मह॒ती दे॒वता॑ऽभि॒मन्ये॑त ।  

ए॒त॒द्दे॒व॒त्यो॑ वा अश्वः॑ ।   
स्वयै॒वैन॑न्दे॒वत॑या भिषज्यति ।   
अ॒ग॒दो है॒व भ॑वति ।   
</details>

<details><summary>भट्टभास्कर-टीका</summary>

महती देवता पशूनां पतिः यस्मिन् अभिमन्यमाने ज्वरादिना पीड्यते । एतद्देवत्यो महादेवदेवत्योऽश्वः सर्वपशूनां पतित्वात् ॥
</details>

<details open><summary>विश्वास-प्रस्तुतिः</summary>

वै॒श्वा॒न॒रन्द्वाद॑शकपाल॒न्निर्व॑पेन्मृगाख॒रे यदि॒ नागच्छे᳚त् ।  
इ॒यव्ँ वा अ॒ग्निर्वै᳚श्वान॒रः ।  
इ॒यमे॒वैन॑म॒र्चिभ्या᳚म्परि॒रोध॒मान॑यति ।  
</details>

<details><summary>मूलम्</summary>

वै॒श्वा॒न॒रन्द्वाद॑शकपाल॒न्निर्व॑पेन्मृगाख॒रे यदि॒ नागच्छे᳚त् ।  
इ॒यव्ँ वा अ॒ग्निर्वै᳚श्वान॒रः ।  
इ॒यमे॒वैन॑म॒र्चिभ्या᳚म्परि॒रोध॒मान॑यति ।  
</details>

<details><summary>भट्टभास्कर-टीका</summary>

3मृगाखरे निजनिवासस्थाने सायं यदि नागच्छेत्, इयं पृथिव्येव स्वयं वैश्वानरः तस्मात् इयं एव एनं अश्वं अर्चिभ्यां ज्वालाभ्यां परिरोधं सर्वतो निरुद्ध्य आनयति ।   
</details>

<details open><summary>विश्वास-प्रस्तुतिः</summary>

आहै॒व सुत्य॒मह॑र्गच्छति ।  
</details>

<details><summary>मूलम्</summary>

आहै॒व सुत्य॒मह॑र्गच्छति ।  
</details>

<details><summary>भट्टभास्कर-टीका</summary>

ततस्सुत्यमहरागच्छत्येव सर्वधा न ततो विलम्बते ॥
</details>

<details open><summary>विश्वास-प्रस्तुतिः</summary>

यद्य॑धी॒यात् ॥65॥  
अ॒ग्नयेऽꣳ॑हो॒मुचे॒ऽष्टाक॑पालः ।   
सौ॒र्यम्पयः॑ ।   
वा॒य॒व्य॑ आज्य॑भागः ।   
यज॑मानो॒ वा अश्वः॑ ।   
</details>

<details><summary>मूलम्</summary>

यद्य॑धी॒यात् ॥65॥  
अ॒ग्नयेऽꣳ॑हो॒मुचे॒ऽष्टाक॑पालः ।   
सौ॒र्यम्पयः॑ ।   
वा॒य॒व्य॑ आज्य॑भागः ।   
यज॑मानो॒ वा अश्वः॑ ।   
</details>


<details><summary>मूलम्</summary>

अꣳह॑सा॒ वा ए॒ष गृ॑ही॒तः ।  
यस्याश्वो॒ मेधा॑य॒ प्रोख्षि॑तो॒ऽध्येति॑ ।
</details>

<details open><summary>विश्वास-प्रस्तुतिः</summary>

अꣳह॑सा॒ वा ए॒ष गृ॑ही॒तो यस्याश्वो॒ मेधा॑य॒ प्रोख्षि॑तो॒ऽध्येति॑ ।
</details>

<details><summary>मूलम्</summary>

अꣳह॑सा॒ वा ए॒ष गृ॑ही॒तो यस्याश्वो॒ मेधा॑य॒ प्रोख्षि॑तो॒ऽध्येति॑ ।
</details>


<details><summary>मूलम्</summary>

यदꣳ॑हो॒मुचे॑ नि॒र्वप॑ति ।   
अꣳह॑स ए॒व तेन॑ मुच्यते ।
</details>

<details open><summary>विश्वास-प्रस्तुतिः</summary>

यदꣳ॑हो॒मुचे॑ नि॒र्वप॒त्य् अꣳह॑स ए॒व तेन॑ मुच्यते ।   
यज॑मानो॒ वा अश्वः॑ ।   
रेत॑सा॒ वा ए॒ष व्यृ॑ध्यते ॥66॥  
</details>

<details><summary>मूलम्</summary>

यदꣳ॑हो॒मुचे॑ नि॒र्वप॒त्य् अꣳह॑स ए॒व तेन॑ मुच्यते ।   
यज॑मानो॒ वा अश्वः॑ ।   
रेत॑सा॒ वा ए॒ष व्यृ॑ध्यते ॥66॥  
</details>

<details><summary>भट्टभास्कर-टीका</summary>

4अधीयात् ॥ बडबां गर्दभीं वा चिन्तयेत् आरोहेद्वा, यजमानस्स्वयमश्वः प्राधान्यात्, तस्मात् यस्य यजमानस्य मेधाय यज्ञाय प्रोक्षितोऽश्वोध्येति बडबां, एष ह्यंहसा गृहीतः, तस्मात् अंहोमुचे निर्वापात् गृहीतांहसा विमुक्तो भवति ॥
</details>

<details open><summary>विश्वास-प्रस्तुतिः</summary>

यस्याश्वो॒ मेधा॑य॒ प्रोख्षि॑तो॒ऽध्येति॑ ।   
सौ॒र्यꣳ रेतः॑ ।   
</details>

<details><summary>मूलम्</summary>

यस्याश्वो॒ मेधा॑य॒ प्रोख्षि॑तो॒ऽध्येति॑ ।   
सौ॒र्यꣳ रेतः॑ ।   
</details>


<details><summary>मूलम्</summary>

यथ्सौ॒र्यम्पयो॒ भव॑ति ।   
रेत॑सै॒वैन॒ꣳ॒ स सम॑र्धयति ।   
</details>

<details open><summary>विश्वास-प्रस्तुतिः</summary>

यथ्सौ॒र्यम्पयो॒ भव॑ति॒ रेत॑सै॒वैन॒ꣳ॒ स सम॑र्धयति ।   
यज॑मानो॒ वा अश्वः॑ ।   
गर्भै॒र्वा ए॒ष व्यृ॑ध्यते ।   
</details>

<details><summary>मूलम्</summary>

यथ्सौ॒र्यम्पयो॒ भव॑ति॒ रेत॑सै॒वैन॒ꣳ॒ स सम॑र्धयति ।   
यज॑मानो॒ वा अश्वः॑ ।   
गर्भै॒र्वा ए॒ष व्यृ॑ध्यते ।   
</details>

<details><summary>भट्टभास्कर-टीका</summary>

5सौर्यं रेतः वृष्ट्यादिद्वारेण तेनोत्पादितत्वात् ॥
</details>

<details open><summary>विश्वास-प्रस्तुतिः</summary>

यस्याश्वो॒ मेधा॑य॒ प्रोख्षि॑तो॒ऽध्येति॑ ।   
वा॒य॒व्या॑ गर्भाः᳚ ।   
</details>

<details><summary>मूलम्</summary>

यस्याश्वो॒ मेधा॑य॒ प्रोख्षि॑तो॒ऽध्येति॑ ।   
वा॒य॒व्या॑ गर्भाः᳚ ।   
</details>


<details><summary>मूलम्</summary>

यद्वा॑य॒व्य॑ आज्य॑भागो॒ भव॑ति ।   
गर्भै॑रे॒वैन॒ꣳ स सम॑र्धयति ।
</details>

<details open><summary>विश्वास-प्रस्तुतिः</summary>

यद्वा॑य॒व्य॑ आज्य॑भागो॒ भव॑ति॒ गर्भै॑रे॒वैन॒ꣳ स सम॑र्धयति ।   
</details>

<details><summary>मूलम्</summary>

यद्वा॑य॒व्य॑ आज्य॑भागो॒ भव॑ति॒ गर्भै॑रे॒वैन॒ꣳ स सम॑र्धयति ।   
</details>

<details><summary>भट्टभास्कर-टीका</summary>

6वायव्या गर्भाः तत्प्रेरणभवत्वात् ॥
</details>

<details open><summary>विश्वास-प्रस्तुतिः</summary>

अथो॒ यस्यै॒षाऽश्व॑मे॒धे प्राय॑श्चित्तिᳵ क्रि॒यते᳚ ।   
इ॒ष्ट्वा वसी॑यान्भवति ॥67॥  
</details>

<details><summary>मूलम्</summary>

अथो॒ यस्यै॒षाऽश्व॑मे॒धे प्राय॑श्चित्तिᳵ क्रि॒यते᳚ ।   
इ॒ष्ट्वा वसी॑यान्भवति ॥67॥  
</details>

<details><summary>भट्टभास्कर-टीका</summary>

7अथो अपि च एत्प्रायश्चित्तिकरणेनेष्ट्वा यागोत्तरं वसीयान् वसुमत्तरो भवति । अकरणे केवलेन यागेन वसुमान्, करणे वसुमत्तर इति विवेकः । उपकृतमेवाश्वेन, योऽध्येतीति भावः । वसीयश्शब्दो व्याख्यातः ॥

इति तृतीये नवमे सप्तदशोऽनुवाकः ॥  

</details>

