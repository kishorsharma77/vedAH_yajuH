---
title: ०३ प्रवरमुक्त्वा निविदोनूच्य देवता आवाहयति
unicode_script: devanagari
---

## सामिधेनीरनूच्य प्रवरमाह
<details open><summary>विश्वास-प्रस्तुतिः</summary>

अग्ने॑ म॒हाँ अ॑सि ब्राह्मण भारत ।  
</details>

<details><summary>मूलम्</summary>

अग्ने॑ म॒हाँ अ॑सि ब्राह्मण भारत ।  
</details>

<details><summary>भट्टभास्कर-टीका</summary>

1सामिधेनीरनूच्य प्रवरमाह - अग्ने महान् असीति ॥ हे अग्ने! स्वभावत एव त्वं महानसि । रुत्वानुनासिकावुक्तौ । अयं च अपरो महत्त्वहेतुः अस्तीत्याह - हे ब्राह्मण! ब्राह्मणानां संबन्धिन्! तैराराधितत्वात्, जात्या वा ब्राह्मणोसि । किञ्च - हे भारत! देवभरणपराः यजमानाः भरताः तेषा संबन्धिन्! स्वयं च देवेभ्यो हव्यस्य भर्तः! ।  
</details>

<details><summary>सायण-टीका</summary>

अथ नवमे प्रवर-मन्त्रस्य निगदस्य स्रुग्-आदापन-निगदस्य च व्याख्यानं प्रवर्तते। ते च निगदादयो मन्त्र-काण्डे समाम्नाताः।  

कल्पः —  “अथ निवित्-पदान्य् अन्वाह देवेद्धो मन्विद्ध इति सप्तमे स्वनिति अथ चतसृषु” इति।  
पाठस् तु—  


> अग्ने महा ँ असि ब्राह्मण भारत।  
> असाव् असौ।  
> देवेद्धो मन्विद्धः।  
> ऋषि-ष्टुतो विप्रानुमदितः।  
> कवि-शस्तो ब्रह्म-संशितो घृताहवनः।  
> प्रणीर् यज्ञानाम्।  
> रथीर् अध्वराणाम्।  
> अतूर्तो होता।  
> तूर्णिर् हव्यवाट्।  
> आस्पात्रं जुहूर् देवानाम्।  
> चमसो देव-पानः।  
> अरा ँ इवाग्ने नेमिर् देवान् त्वं परिभूर् असि।  
> आ वह देवान् यजमानाय। (ब्रा. का. ३ प्र. ५ अ. ३) 

इति।   
अत्राग्ने "महान्" इत्य् आरभ्य "असाव् असौ" इत्य् अन्तः प्रवर-मन्त्रः। अवशिष्टा निविन्-मन्त्राः। तेषाम् अर्थं ब्राह्मण-व्याख्यान-मुखेनैव स्पष्टीकरिष्यामः।
</details>

<details open><summary>विश्वास-प्रस्तुतिः</summary>

असा॒वसौ॑ ।  
</details>

<details><summary>मूलम्</summary>

असा॒वसौ॑ ।  
</details>

<details><summary>भट्टभास्कर-टीका</summary>

अथ यजमानविशेषसम्बन्धेनाग्नेः महानुभावत्वमाह - असावसौ पूर्वस्याविद्यमानत्वात् द्वयोरप्यामन्त्रिताद्युदात्तत्वम् । प्रवराम्नाताः यजमानगोत्रर्षयः सामान्येन निर्दिश्यन्ते । नेदं द्विर्वचनम्, तेन द्वितीयस्यानुदात्तत्वाभावः । यथाप्रवरं मन्त्रविशेषा निर्देष्टव्याः । यथा - भार्गव च्यावनाप्नवानौर्व जामदग्न्य इति । भृगूणाममुतोऽर्वाञ्चः प्रतीयन्ते । तत्र भार्गवादिशब्दैः भृग्वादिसंबन्धितया तैराराधितोऽग्निरुच्यते ॥
</details>

<details open><summary>विश्वास-प्रस्तुतिः</summary>

दे॒वेद्धो॒ मन्वि॑द्धः ।  
</details>

<details><summary>मूलम्</summary>

दे॒वेद्धो॒ मन्वि॑द्धः ।  
</details>

<details><summary>भट्टभास्कर-टीका</summary>

2प्रवरमुक्त्वा निविदोऽन्वाह - देवेद्धः देवैः ऋत्विग्भिः अमरैर्वा इन्धितः । सर्वत्र 'तृतीया कर्मणि इति पूर्वपदप्रकृतिस्वरत्वम् । मन्विद्धः मनुनाऽपि देवार्थं प्रागेवेद्धः ।  
</details>

<details><summary>सायण-टीका</summary>

([अत्र](/vedAH_yajuH/taittirIyam/sArasvata-vibhAgaH/saMhitA.sarva-prastutiH/2/5/09) द्रष्टव्यम्।
</details>

<details open><summary>विश्वास-प्रस्तुतिः</summary>

ऋषि॑ष्टुतो॒ विप्रा॑नुमदितः ।  
</details>

<details><summary>मूलम्</summary>

ऋषि॑ष्टुतो॒ विप्रा॑नुमदितः ।  
</details>

<details><summary>भट्टभास्कर-टीका</summary>

ऋषिष्टुतः ऋषिभिः दर्शनवद्भिरपि भृग्वादिभिः स्तुतः । विप्रानुमदितः विप्रैः मेधावद्भिः श्रुतवद्भिः अनुमदितः अनुमोदितः ।  
</details>

<details open><summary>विश्वास-प्रस्तुतिः</summary>

क॒वि॒श॒स्तो ब्रह्म॑सँशितो घृ॒ताह॑वनः ।  
</details>

<details><summary>मूलम्</summary>

क॒वि॒श॒स्तो ब्रह्म॑सँशितो घृ॒ताह॑वनः ।  
</details>

<details><summary>भट्टभास्कर-टीका</summary>

कविशस्तः कविषु क्रान्तदर्शनेषु शस्तः । ब्रह्मसंशितः ब्रह्मणा ऋगादिना मन्त्रेण निशितीकृतः घृताहवनः घृतनिर्वर्तिताहुतिः, प्रियतमत्वात्तस्याः ।  
</details>

<details open><summary>विश्वास-प्रस्तुतिः</summary>

प्र॒णीर्य॒ज्ञाना॑म् ।  
</details>

<details><summary>मूलम्</summary>

प्र॒णीर्य॒ज्ञाना॑म् ।  
</details>

<details><summary>भट्टभास्कर-टीका</summary>

प्रणीः प्रकृष्टो नेता यज्ञानाम् ।  
</details>

<details open><summary>विश्वास-प्रस्तुतिः</summary>

र॒थीर॑ध्व॒राणा॑म् ।  
</details>

<details><summary>मूलम्</summary>

र॒थीर॑ध्व॒राणा॑म् ।  
</details>

<details><summary>भट्टभास्कर-टीका</summary>

रथीः रंहयिता अध्वराणां देवेषु । 'इयाडियाजीकाराणामुपसंख्यानम्' इतीकारः । ताद्धर्म्यात्ताच्छब्द्यम् ।  
</details>

<details open><summary>विश्वास-प्रस्तुतिः</summary>

अ॒तूर्तो॒ होता॑ ।  
</details>

<details><summary>मूलम्</summary>

अ॒तूर्तो॒ होता॑ ।  
</details>

<details><summary>भट्टभास्कर-टीका</summary>

अतूर्तः केनचिदपि हिंसितुमशक्यः होता देवानामाह्वाता । तुर्वी हिंसायाम् ।  
</details>

<details open><summary>विश्वास-प्रस्तुतिः</summary>

तूर्णि॑र्हव्य॒वाट् ।  
</details>

<details><summary>मूलम्</summary>

तूर्णि॑र्हव्य॒वाट् ।  
</details>

<details><summary>भट्टभास्कर-टीका</summary>

त्रूणिः सर्वदुरितोत्तीर्णः दुरितेभ्यस्तारयिता वा । हव्यवाट् हव्यानां वोढा देवेषु । 'वहश्च' इति ण्विः ।  
</details>

<details open><summary>विश्वास-प्रस्तुतिः</summary>

आस्पात्र॑ञ्जु॒हूर्दे॒वाना॑म् ॥5॥  
</details>

<details><summary>मूलम्</summary>

आस्पात्र॑ञ्जु॒हूर्दे॒वाना॑म् ॥5॥  
</details>

<details><summary>भट्टभास्कर-टीका</summary>

आस्पात्रं अयोमयं पात्रं अयसा निर्मिता जुहूरिव देवानां प्रियत्वात् । देवेषु च प्रोक्षणसाधनत्वात्, यथा जुह्वाग्नौ प्रक्षिप्यते एवमग्निना देवेषु हविः प्रक्षिप्यते । अयसो लोपश्छान्दसः । अयस्मयादित्वाद्भत्वम्, वनस्पत्यादित्वात् आद्युदात्तत्वम् ।  
</details>

<details open><summary>विश्वास-प्रस्तुतिः</summary>

च॒म॒सो दे॑व॒पानः॑ ।  
</details>

<details><summary>मूलम्</summary>

च॒म॒सो दे॑व॒पानः॑ ।  
</details>

<details><summary>भट्टभास्कर-टीका</summary>

चमसः पानपात्रं, चमु अदने । देवपानः देवाः पिबन्ति येन देवपानार्हः ।  
</details>

<details open><summary>विश्वास-प्रस्तुतिः</summary>

अ॒राँ इ॑वाग्ने ने॒मिर्दे॒वाँ स्त्वम्प॑रि॒भूर॑सि ।  
</details>

<details><summary>मूलम्</summary>

अ॒राँ इ॑वाग्ने ने॒मिर्दे॒वाँ स्त्वम्प॑रि॒भूर॑सि ।  
</details>

<details><summary>भट्टभास्कर-टीका</summary>

अरानित्यादि । हे अग्ने! अरान् नेमिरिव देवान् परिभूः परितो भावयिता त्वमसि । 'अभित परितः' इति द्वितीया । गतार्थत्वात्तसेरप्रयोगः ।  
</details>

<details open><summary>विश्वास-प्रस्तुतिः</summary>

आ व॑ह दे॒वान् यज॑मानाय ।  
</details>

<details><summary>मूलम्</summary>

आ व॑ह दे॒वान् यज॑मानाय ।  
</details>

<details><summary>भट्टभास्कर-टीका</summary>

स त्वमावह सन्निधापय देवान् यजमानाय यजमानार्थं यागनिर्वृत्त्यर्थम् । यथोक्तगुणकस्त्वमेव तत्र प्रभुरिति ॥
</details>

<details open><summary>विश्वास-प्रस्तुतिः</summary>

अ॒ग्निम॑ग्न॒ आव॑ह ।  
सोम॒माव॑ह ।  
</details>

<details><summary>मूलम्</summary>

अ॒ग्निम॑ग्न॒ आव॑ह ।  
सोम॒माव॑ह ।  
</details>

<details><summary>भट्टभास्कर-टीका</summary>

3निविदोऽनूच्य देवता आवाहयति या यक्ष्यमाणा भवन्ति - अग्निमित्यादि ॥ आवाह्यत्वेनावोढृत्वेन चोभाभ्यां धर्माभ्यां एकोऽग्रिः स्मर्यते । तत्र यष्टव्यात्मा आवाह्यः । भोक्तृत्वेन स्थितः आवोढा । तत्राग्निस्सोमश्चाज्यभागयोः ।  
</details>

<details open><summary>विश्वास-प्रस्तुतिः</summary>

अ॒ग्निमाव॑ह ।  
</details>

<details><summary>मूलम्</summary>

अ॒ग्निमाव॑ह ।  
</details>

<details><summary>भट्टभास्कर-टीका</summary>

अथाग्निराग्नेयस्याष्टाकपालस्य ।  
</details>

<details open><summary>विश्वास-प्रस्तुतिः</summary>

प्र॒जाप॑ति॒माव॑ह ।   
</details>

<details><summary>मूलम्</summary>

प्र॒जाप॑ति॒माव॑ह ।   
</details>

<details><summary>भट्टभास्कर-टीका</summary>

प्रजापतिरुपांशुयाजस्य ।  
</details>

<details open><summary>विश्वास-प्रस्तुतिः</summary>

अ॒ग्नीषोमा॒वाव॑ह ।   
</details>

<details><summary>मूलम्</summary>

अ॒ग्नीषोमा॒वाव॑ह ।   
</details>

<details><summary>भट्टभास्कर-टीका</summary>

अग्नीषोमावग्नीषोमीयस्य एकादशकपालस्य ।  
</details>

<details open><summary>विश्वास-प्रस्तुतिः</summary>

इ॒न्द्रा॒ग्नी आव॑ह ।    
</details>

<details><summary>मूलम्</summary>

इ॒न्द्रा॒ग्नी आव॑ह ।    
</details>

<details><summary>भट्टभास्कर-टीका</summary>

इन्द्राग्नी ऐन्द्राग्नस्य एकादशकपालस्य अमावास्यायां सन्नयतः ।  
</details>

<details open><summary>विश्वास-प्रस्तुतिः</summary>

इन्द्र॒माव॑ह ।    
म॒हे॒न्द्रमाव॑ह ।    
</details>

<details><summary>मूलम्</summary>

इन्द्र॒माव॑ह ।    
म॒हे॒न्द्रमाव॑ह ।    
</details>

<details><summary>भट्टभास्कर-टीका</summary>

इन्द्रमहेन्द्रौ सान्नाय्यस्य ।  
</details>

<details open><summary>विश्वास-प्रस्तुतिः</summary>

दे॒वाँ आ॑ज्य॒पाँ आव॑ह ।  
</details>

<details><summary>मूलम्</summary>

दे॒वाँ आ॑ज्य॒पाँ आव॑ह ।  
</details>

<details><summary>भट्टभास्कर-टीका</summary>

देवाः आज्यपाः प्रयाजादीनाम् ।  
</details>

<details open><summary>विश्वास-प्रस्तुतिः</summary>

अ॒ग्निँ हो॒त्रायाव॑ह ।  
</details>

<details><summary>मूलम्</summary>

अ॒ग्निँ हो॒त्रायाव॑ह ।  
</details>

<details><summary>भट्टभास्कर-टीका</summary>

अथाग्निः स्विष्टकृतं होत्राय यज्ञाय यज्ञत्वाय आवह । होतव्याय वा हविषे, तस्य स्विष्टत्वाय ।  
</details>

<details open><summary>विश्वास-प्रस्तुतिः</summary>

स्वम्म॑हि॒मान॒माव॑ह ।  
</details>

<details><summary>मूलम्</summary>

स्वम्म॑हि॒मान॒माव॑ह ।  
</details>

<details><summary>भट्टभास्कर-टीका</summary>

तदर्थं स्वं आत्मीय महिमानं महत्त्वं आवह ।  
</details>

<details open><summary>विश्वास-प्रस्तुतिः</summary>

आ चा॑ग्ने दे॒वान् वह॑ ।  
</details>

<details><summary>मूलम्</summary>

आ चा॑ग्ने दे॒वान् वह॑ ।  
</details>

<details><summary>भट्टभास्कर-टीका</summary>

हे अग्ने! इत्थं देवान्यष्टव्यानावह ।  
</details>

<details open><summary>विश्वास-प्रस्तुतिः</summary>

सु॒यजा॑ च यज जातवेदः ॥6॥  
</details>

<details><summary>मूलम्</summary>

सु॒यजा॑ च यज जातवेदः ॥6॥  
</details>

<details><summary>भट्टभास्कर-टीका</summary>

तत आहूतान् सुयजा शोभनयजनेन यागेन यज च हे जातवेदः! जातप्रमाज्ञान! जानासि हि तथा कर्तुम् । 'चवायोगे प्रथमा' इति प्रथमा तिङ्विभक्तिर्निहन्यते ॥


इति तैत्तिरीये ब्राह्मणे तृतीये पञ्चमे इष्टिहौत्रे तृतीयोऽनुवाकः ॥  

</details>

