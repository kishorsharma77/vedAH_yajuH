---
title: ०५ आज्य-ग्रहणम् 
unicode_script: devanagari
---
## अवेक्षणम्
<details open><summary>विश्वास-प्रस्तुतिः</summary>

दे॒वा॒सु॒रास् सय्ँय॑त्ता आसन्न् ।  
स ए॒तम् इन्द्र॒ आज्य॑स्यावका॒शम् +++(→प्रकाशक-मन्त्रम्)+++ अ॑पश्यत् ।  
तेनावै᳚ख्षत ।
</details>

<details><summary>मूलम्</summary>

दे॒वा॒सु॒रास्सय्ँय॑त्ता आसन्न् ।  
स ए॒तमिन्द्र॒ आज्य॑स्यावका॒शम॑पश्यत् ।  
तेनावै᳚ख्षत ।  
</details>

<details><summary>भट्टभास्कर-टीका</summary>

1देवासुरा इति ॥ आज्यस्यावकाशमिति 'अग्नेर्जिह्वा'1 इत्यवेक्षणमन्त्रस्यैषा संज्ञा ।
</details>

<details><summary>सायण-टीका</summary>

आहुतेः कस्या अप्यलोपोऽनन्तरायः यदेतदाज्यावेक्षणं पूर्वमुक्तं तत्र विशेषं वक्तुं तत्प्रस्तौति — ‘देवासुराः संयत्ता आसन्। स एतमिन्द्र आज्यस्यावकाशमपश्यत्। तेनावैक्षत। 
</details>

<div class="js_include" url="/vedAH_yajuH/taittirIyam/sArasvata-vibhAgaH/brAhmaNam/brAhmaNam/sarva-prastutiH/3/3_darsha-pUrNa-mAsAdi/05_Ajya-grahaNam/tato_devA_abhavan.md" unfilled newLevelForH1="5" includeTitle="false">   

<details open><summary>विश्वास-प्रस्तुतिः</summary>

ततो॑ दे॒वा अभ॑वन्न् +++(←`चादिलोपे विभाषा`)+++,  
पराऽसु॑राः +++(चाभवन्)+++।  
</details>

<details><summary>Keith</summary>

Then the gods prospered,  
the Asuras were defeated. 
</details>


<details><summary>मूलम्</summary>

ततो॑ दे॒वा अभ॑वन्न् ।  
पराऽसु॑राः ।
</details>
</div>

<details open><summary>विश्वास-प्रस्तुतिः</summary>

य ए॒वव्ँ वि॒द्वान् आज्य॑म् अ॒वेख्ष॑ते॒  
भव॑त्य् आ॒त्मना॒,  
परा᳚ ऽस्य॒ भ्रातृ॑व्यो भवति ।
</details>

<details><summary>मूलम्</summary>

य ए॒वव्ँवि॒द्वानाज्य॑म॒वेख्ष॑ते ।
भव॑त्या॒त्मना᳚ ।  
परा᳚ऽस्य॒ भ्रातृ॑व्यो भवति ।
</details>

<details><summary>भट्टभास्कर-टीका</summary>

आत्मनेति । प्रकृत्यादितृतीया ।
</details>

<details><summary>सायण-टीका</summary>

य एवं विद्वानाज्यमवेक्षते। भवत्यात्मना। पराऽस्य भ्रातृव्यो भवति’ (ब्रा. का. ३ प्र. ३ अ. ५) इति। **अवकाशः** प्रकाशको मन्त्रः। स चाग्नेर् जिह्वाऽसीत्य्-आदिकः। 
</details>

<details><summary>मूलम्</summary>


ई॒श्व॒रो वा ए॒षो᳚ऽन्धो भवि॑तोः ।  

यश्चख्षु॒षाऽऽज्य॑म॒वेख्ष॑ते ।
नि॒मील्यावे᳚ख्षेत ।
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति॒ - 

> यद् आज्ये॑ना॒न्यानि॑ ह॒वीꣳष्य् अ॑भिघा॒रय॑त्य्  
> अथ॒ केनाज्य॒"म् 

इति॑ ।  
"स॒त्येने"ति॑ ब्रूयात् ।+++(5)+++  
चख्षु॒र्वै स॒त्यम् ।  
स॒त्येनै॒वैन॑द् अ॒भि घा॑रयति ।
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।  
यदाज्ये॑ना॒न्यानि॑ ह॒वीꣳष्य॑भिघा॒रय॑ति ॥22॥  
अथ॒ केनाज्य॒मिति॑ ।  
स॒त्येनेति॑ ब्रूयात् ।  

चख्षु॒र्वै स॒त्यम् ।  
स॒त्येनै॒वैन॑द॒भि घा॑रयति ।
</details>

<details><summary>भट्टभास्कर-टीका</summary>

यदाज्येनेति । गतम् ।
सत्यं सतां साधु यथार्थग्रहणसामर्थ्यात् । 
</details>

<details><summary>सायण-टीका</summary>

अभिघारणरूपत्वकथनेनावेक्षणं प्रशंसति – ‘ब्रह्मवादिनो वदन्ति। यदाज्योनान्यानि हवीꣳष्याभिघारयति। अथ केनाऽऽज्यमिति। शत्येनेति ब्रूयात्। चक्षुर्वै सत्यम्। सत्येनैवैनदभिघारयति’ (ब्रा. का. ३ प्र. ३ अ. ५) इति। 
</details>

<details open><summary>विश्वास-प्रस्तुतिः</summary>

ई॒श्व॒रो वा ए॒षो॒᳚ ऽन्धो भवि॑तो॒र् -  
यश् चख्षु॒षा ऽऽज्य॑म् अ॒वेख्ष॑ते।  
नि॒मील्यावे᳚ख्षेत ।  
दा॒धारा॒त्मञ् चख्षुः॑ ।
</details>

<details><summary>मूलम्</summary>

ई॒श्व॒रो वा ए॒षो᳚ऽन्धो भवि॑तोः ।  
यश्चख्षु॒षाऽऽज्य॑म॒वेख्ष॑ते  
नि॒मील्यावे᳚ख्षेत ।  
दा॒धारा॒त्मञ् चख्षुः॑ ।
</details>

<details><summary>भट्टभास्कर-टीका</summary>

अन्धो भवितोः भवितुमीश्वरः । 'ईश्वरे तोसुन्कसुनौ' इति तोसुन् । तेजस्त्वादाज्यस्य ।

दाधारेति । आत्मनि चक्षुरविकलं धारयति स्थापयति । छान्दसो लिट्, तुजादित्वादभ्यासस्य दीर्घत्वम् ।
</details>

<details><summary>सायण-टीका</summary>

अवेक्षणे निमीलनरूपं विशेषं – “ईश्वरो वा एषोऽन्धे भवितोः। यश्चक्षुषाऽऽज्यमवेक्षते। निमील्यावेक्षेत। दाधाराऽऽत्मन्चक्षुः। 
</details>

<details open><summary>विश्वास-प्रस्तुतिः</summary>

+++(अवेक्षणेन)+++ अ॒भ्याज्य॑ङ् घारयति ।  
</details>

<details><summary>मूलम्</summary>

अ॒भ्याज्य॑ङ्घारयति ।  
</details>

<details><summary>भट्टभास्कर-टीका</summary>

आज्यं चाभिघारयति निमीलनेनात्मनि स्थापितं भवति । अवेक्षणेनाज्यस्याभिघारणम् ॥
</details>

<details><summary>सायण-टीका</summary>

अभ्याज्यं धारयति’ (ब्रा. का. ३ प्र. ३ अ. ५) इति।
</details>

## आज्य-ग्रहणम्
<details open><summary>विश्वास-प्रस्तुतिः</summary>

आज्य॑ङ् गृह्णाति ॥23॥  
छन्दाꣳ॑सि॒ वा आज्य᳚म् ।  
छन्दाꣳ॑स्य् ए॒व प्री॑णाति ।
</details>

<details><summary>मूलम्</summary>

आज्य॑ङ्गृह्णाति ॥23॥  
छन्दाꣳ॑सि॒ वा आज्य᳚म् ।  
छन्दाꣳ॑स्य् ए॒व प्री॑णाति ।
</details>

<details><summary>भट्टभास्कर-टीका</summary>

2आज्यं गृह्णातीति ॥ चतुर्ग्रहादिविशिष्टम् ।
</details>

<details><summary>सायण-टीका</summary>

विधत्ते — ‘आज्यं गृह्णाति। छन्दाꣳसि वा आज्यम्। छन्दाꣳस्येव प्रीणाति’ (ब्रा. का. ३ प्र. ३ अ. ५) इति। 
</details>

<details open><summary>विश्वास-प्रस्तुतिः</summary>

च॒तुर् जु॒ह्वाङ् गृ॑ह्णाति ।
चतु॑ष्-पादᳶ प॒शवः॑ ।  
प॒शून् ए॒वाव॑रुन्धे ।  
</details>

<details><summary>मूलम्</summary>

च॒तुर्जु॒ह्वाङ्गृ॑ह्णाति ।
चतु॑ष्पादᳶ प॒शवः॑ ।  
प॒शूने॒वाव॑रुन्धे ।  
</details>

<details><summary>भट्टभास्कर-टीका</summary>

छन्दांसि वा इति । प्रधानसाधनत्वान् ।
</details>

<details><summary>सायण-टीका</summary>

स्रुग्विशेषेणाऽऽवृत्तिविशेषं विधत्ते — ‘चतुर्जुह्वां गृह्णाति। चतुष्पादः पशवः। पशूनेवावरुन्धे। 
</details>

<details open><summary>विश्वास-प्रस्तुतिः</summary>

अ॒ष्टाव् उ॑प॒भृति॑ ।  
अ॒ष्टाख्ष॑रा गाय॒त्री ।  
गा॒य॒त्रᳶ प्रा॒णः ।  
प्रा॒णम् ए॒व प॒शुषु॑ दधाति   ।
</details>

<details><summary>मूलम्</summary>

अ॒ष्टावु॑प॒भृति॑ ।  
अ॒ष्टाख्ष॑रा गाय॒त्री ।  
गा॒य॒त्रᳶ प्रा॒णः ।  
प्रा॒णमे॒व प॒शुषु॑ दधाति   ।
</details>

<details><summary>भट्टभास्कर-टीका</summary>

अष्टावुपभृति गृह्णातीत्येव । 
</details>

<details><summary>सायण-टीका</summary>

अष्टावुपभृति। अष्टाक्षरा गायत्री। गायत्रः प्राणः। प्राणमेव पशुषु दधाति। 
</details>

<details open><summary>विश्वास-प्रस्तुतिः</summary>

च॒तुर् ध्रु॒वाया᳚म् ॥24 ॥  
चतु॑ष्-पादᳶ प॒शवः॑ ।  
प॒शुष्व् ए॒वोपरि॑ष्टा॒त् प्रति॑तिष्ठति ।  
</details>

<details><summary>मूलम्</summary>

च॒तुर्ध्रु॒वाया᳚म् ॥24 ॥  
चतु॑ष्पादᳶ प॒शवः॑ ।  
प॒शुष्वे॒वोपरि॑ष्टा॒त्प्रति॑तिष्ठति ।  
</details>

<details><summary>भट्टभास्कर-टीका</summary>

एवं चतुर्ध्रुवायामित्यत्रापि ।
</details>

<details><summary>सायण-टीका</summary>

चतुर्ध्रुवायाम्। चतुष्पादः पशवः। पशुष्वेवोपरिष्टात्प्रतितिष्ठति” (ब्रा. का. ३ प्र. ३ अ. ५) इति। 
</details>

<details open><summary>विश्वास-प्रस्तुतिः</summary>

य॒ज॒मा॒न॒-दे॒व॒त्या॒॑ वै जु॒हूः ।  
भ्रा॒तृ॒व्य॒-दे॒व॒त्यो॑प॒भृत् ।  
</details>

<details><summary>मूलम्</summary>

य॒ज॒मा॒न॒दे॒व॒त्या॑ वै जु॒हूः ।  
भ्रा॒तृ॒व्य॒दे॒व॒त्यो॑प॒भृत् ।  
</details>

<details><summary>सायण-टीका</summary>

ग्राह्यस्याऽऽज्युस्य स्रुग्विशेषेणाल्पाधिकपरिमाणं विधत्ते — “यजमानदेवत्या वै जुहूः। भ्रातृव्यदेवत्योपभृत्। 
</details>

<details open><summary>विश्वास-प्रस्तुतिः</summary>

च॒तुर् जु॒ह्वाङ् गृ॒ह्णन् भूयो॑ गृह्णीयात् ।  
अ॒ष्टाव् उ॑प॒भृति॑ गृ॒ह्णन् कनी॑यः ।  
यज॑मानायै॒व भ्रातृ॑व्य॒म् उप॑स्तिङ्+++(=उपस्थम्→गौणम्)+++ करोति ।  
</details>

<details><summary>मूलम्</summary>

च॒तुर्जु॒ह्वाङ्गृ॒ह्णन्भूयो॑ गृह्णीयात्।  
अ॒ष्टावु॑प॒भृति॑ गृ॒ह्णन्कनी॑यः ।  
यज॑मानायै॒व भ्रातृ॑व्य॒मुप॑स्तिङ्करोति ।  
</details>

<details><summary>भट्टभास्कर-टीका</summary>

भूयः बहुतरम् ।

कनीय इति । गृह्णीयादित्येव । कनीयोऽल्पतरम् । 'युवाल्पयोः' इति कनादेशः ।  
उपस्तिं गुणभूतं, समीपे भवतीत्य् उपस्तिः । अस्तेः क्तिनि 'छन्दस्युभयथा' इति सार्वधातुकत्वात् भूभावाभावः, अल्लोपश्च ॥
</details>

<details><summary>सायण-टीका</summary>

चतुर्जुह्वा गृह्णन्भूयो गृह्णीयात्। अष्टावुपभृति गृह्णन्कनीयः। यजमानायैव भ्रातृव्यमुपस्तिं करोति” (ब्रा. का. ३ प्र. ३ अ. ५) इति। उप समीपे भृत्यत्वेनास्ति तिष्ठतीत्युपस्तिः। 
</details>

<details open><summary>विश्वास-प्रस्तुतिः</summary>

गौर् वै स्रुचः॑  +++(अभीष्ट-धुक्त्वात्)+++।+++(5)+++  

च॒तुर् जु॒ह्वाङ् गृ॑ह्णाति ।
तस्मा॒च् चतु॑ष्-पदी ॥25॥

अ॒ष्टाव् उ॑प॒भृति॑ ।
तस्मा॑द् अ॒ष्टा-श॑फा ।

च॒तुर् ध्रु॒वाया᳚म् ।  
तस्मा॒च् चतु॑स्-स्तना ।
</details>

<details><summary>मूलम्</summary>

गौर्वै स्रुचः॑ ।  

च॒तुर्जु॒ह्वाङ्गृ॑ह्णाति ।
तस्मा॒च्चतु॑ष्पदी ॥25॥

अ॒ष्टावु॑प॒भृति॑ ।
तस्मा॑द॒ष्टाश॑फा ।

च॒तुर्ध्रु॒वाया॑म् ।  
तस्मा॒च्चतु॑स्स्तना । 
</details>

<details><summary>भट्टभास्कर-टीका</summary>

3गौर्वा इति ॥ अभिमतधुक्त्वात् ।

चतुष्पदीति । 'पादोऽन्यतरस्याम्' इति ङीप्, 'पादः पत्' इति पद्भावः ॥

अष्टावुपभृति गृह्णातीत्येव ॥

इति तैत्तिरीयब्राह्मणे तृतीये तृतीये पञ्चमोऽनुवाकः ॥

</details>

<details><summary>सायण-टीका</summary>

संख्यां पुनः प्रकारान्तरेण स्तौति – “गौर्वै स्रुचः चतुर्जुह्वां गृह्णाति। तस्माच्चतुष्पदी। अष्टावुपभृति। तस्मादष्टाशफा। चतुर्ध्रुवायाम्। तस्माच्चतुस्तना। 
</details>

<details open><summary>विश्वास-प्रस्तुतिः</summary>

गाम् ए॒व तथ् सꣵस्क॑रोति ।  
सास्मै॒ सꣵस्कृ॒तेष॒म् ऊर्ज॑न् दुहे ।  
</details>

<details><summary>मूलम्</summary>

गामे॒व तथ्सꣵस्क॑रोति ।  
सास्मै॒ सꣵस्कृ॒तेष॒मूर्ज॑न्दुहे ।  
</details>

<details><summary>सायण-टीका</summary>

गामेव तत्सꣳस्करोति। साऽस्मै सꣳस्कृतेषमूर्जं दुहे” (ब्रा. का. ३ प्र. ३ अ. ५) इति। 
</details>

<details open><summary>विश्वास-प्रस्तुतिः</summary>

यज् जु॒ह्वाङ् गृ॒ह्णाति॑ -
प्रया॒जेभ्य॒स् तत् ।

यद् उ॑प॒भृति॑ -  
प्रयाजानूया॒जेभ्य॒स् तत् ।  

सर्व॑स्मै॒ वा ए॒तद् य॒ज्ञाय॑ गृह्यते  
यद् ध्रु॒वाया॒म् आज्य᳚म् ॥26॥
</details>

<details><summary>मूलम्</summary>

यज्जु॒ह्वाङ्गृ॒ह्णाति॑ ।
प्र॒या॒जेभ्य॒स्तत् ।

यदु॑प॒भृति॑ ।
प्र॒या॒जा॒नू॒या॒जेभ्य॒स्तत् ।  

सर्व॑स्मै॒ वा ए॒तद्य॒ज्ञाय॑ गृह्यते ।
यद्ध्रु॒वाया॒माज्य᳚म् ॥26॥
</details>

<details><summary>सायण-टीका</summary>

गृहीतस्याऽऽज्यस्य यथोचितमाहुत्यङ्गत्वं दर्शयति – “यज्जुह्वां गृह्णाति। प्रयाजेभ्यस्तत्। यदुपभृति। प्रयाजानूयाजेभ्यस्तत्। सर्वस्मै वा एतद्यज्ञाय गृह्यते। यद्ध्रुवायामाज्यम्” (ब्रा. का. ३ प्र. ३ अ. ५) इति। पञ्चसु प्रयाजेषु त्रयं जौहवाज्येन निष्पाद्यं, द्वयं त्वौपभृतार्धेन, शिष्टेन त्वनूयाजाः। यत्र द्रव्यापेक्षा तत्र सर्वत्र ध्रौवम्।
</details>
