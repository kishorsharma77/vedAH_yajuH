---
title: ०६
unicode_script: devanagari
---
## मूलम्‌
यथा॒ वै ह॒विषो॑ गृही॒तस्य॒ स्कन्द॑ति ।  
ए॒वव्ँ वा ए॒तदश्व॑स्य स्कन्दति ।  
यन्नि॒क्तमना॑लब्धमुथ्सृ॒जन्ति॑ ।  
यथ्स्तोक्या॑ अ॒न्वाह॑ ।  
स॒र्व॒हुत॑मे॒वैन॑ङ्करो॒त्यस्क॑न्दाय ।  
अस्क॑न्न॒ꣳ॒ हि तत् ।  
यद्धु॒तस्य॒ स्कन्द॑ति ।  

<details open><summary>विश्वास-प्रस्तुतिः</summary>

यथा॒ वै ह॒विषो॑ गृही॒तस्य॒ स्कन्द॑त्य् ए॒वव्ँ वा ए॒तदश्व॑स्य स्कन्दति ।  

यन्नि॒क्तमना॑लब्धमुथ्सृ॒जन्ति॑ ।  

यथ्स्तोक्या॑ अ॒न्वाह॑ सर्व॒हुत॑मे॒वैन॑ङ्करो॒त्यस्क॑न्दाय ।  

अस्क॑न्न॒ꣳ॒ हि तत् ।  
यद्धु॒तस्य॒ स्कन्द॑ति ।  
</details>

<details><summary>मूलम्</summary>

यथा॒ वै ह॒विषो॑ गृही॒तस्य॒ स्कन्द॑त्य् ए॒वव्ँ वा ए॒तदश्व॑स्य स्कन्दति ।  

यन्नि॒क्तमना॑लब्धमुथ्सृ॒जन्ति॑ ।  

यथ्स्तोक्या॑ अ॒न्वाह॑ सर्व॒हुत॑मे॒वैन॑ङ्करो॒त्यस्क॑न्दाय ।  

अस्क॑न्न॒ꣳ॒ हि तत् ।  
यद्धु॒तस्य॒ स्कन्द॑ति ।  
</details>

<details><summary>भट्टभास्कर-टीका</summary>

1यथा वा इत्यादि ॥ गृहीतस्य हविष इव अश्वस्य स्कन्दस्थानीयमिदं यत् निक्तं स्नानशोधितं अनालब्धं असंज्ञप्तं उत्सृजन्ति । तस्मात् एतद्दोषपरिहाराय अश्वस्य स्तोकान् विप्रुषः अनुमन्त्रयमाणाः स्तोक्याः 'अग्रये स्वाहा सोमाय स्वाहा' इत्याद्या वाय्वष्टमा दश अन्वाह । तेन अश्वं सर्वहुतं करोति इदानीमेव स्तोकसहितस्य सर्वस्याश्वस्य अग्न्यादिभ्यो हुतत्वात् ततो न कश्चित् स्कन्नत्वदोषः । हुते हि स्कन्नमस्कन्नमेव ॥
</details>

<details open><summary>विश्वास-प्रस्तुतिः</summary>

स॒हस्र॒मन्वा॑ह ।  
स॒हस्र॑सम्मितस्सुव॒र्गो लो॒कः सुव॒र्गस्य॑ लो॒कस्या॒भिजि॑त्यै ॥20॥  
</details>

<details><summary>मूलम्</summary>

स॒हस्र॒मन्वा॑ह ।  
स॒हस्र॑सम्मितस्सुव॒र्गो लो॒कः सुव॒र्गस्य॑ लो॒कस्या॒भिजि॑त्यै ॥20॥  
</details>

<details><summary>भट्टभास्कर-टीका</summary>

2सहस्रमिति ॥ शतकृत्वः एतस्यानुवाकस्य आवृत्त्या । सहस्रसम्मित इति । बहुमूल्यत्वात् ॥
</details>


<details><summary>मूलम्</summary>

यत्परि॑मिता अनुब्रू॒यात् ।  
परि॑मित॒मव॑ रुन्धीत ।  
</details>

<details open><summary>विश्वास-प्रस्तुतिः</summary>

यत्परि॑मिता अनुब्रू॒यात् परि॑मित॒मव॑ रुन्धीत ।  

अप॑रिमिता॒ अन्वा॑ह ।  
</details>

<details><summary>मूलम्</summary>

यत्परि॑मिता अनुब्रू॒यात् परि॑मित॒मव॑ रुन्धीत ।  

अप॑रिमिता॒ अन्वा॑ह ।  
</details>


<details><summary>मूलम्</summary>

अप॑रिमितस्सुव॒र्गो लो॒कः ।  
सु॒व॒र्गस्य॑ लो॒कस्य॒ सम॑ष्ट्यै ।  
</details>

<details open><summary>विश्वास-प्रस्तुतिः</summary>

अप॑रिमितस्सुव॒र्गो लो॒कस् सुव॒र्गस्य॑ लो॒कस्य॒ सम॑ष्ट्यै ।  
</details>

<details><summary>मूलम्</summary>

अप॑रिमितस्सुव॒र्गो लो॒कस् सुव॒र्गस्य॑ लो॒कस्य॒ सम॑ष्ट्यै ।  
</details>

<details><summary>भट्टभास्कर-टीका</summary>

3यदिति ॥ परिमितानुवचने सहस्रस्यैवावरोधः । अपरिमितानुवचने तादृक्स्वर्गलाभः ॥
</details>


<details><summary>मूलम्</summary>

स्तोक्या॑ जुहोति ।  
या ए॒व वर्ष्या॒ आपः॑ ।  
ता अव॑ रुन्धे ।  
</details>

<details open><summary>विश्वास-प्रस्तुतिः</summary>

स्तोक्या॑ जुहोति ।  
</details>

<details><summary>मूलम्</summary>

स्तोक्या॑ जुहोति ।  
</details>

<details><summary>भट्टभास्कर-टीका</summary>

4स्तोक्या जुहोतीति ॥ जवात्पततां स्तोकानां स्तोक्याभिरभिमन्त्रणं होमत्वेन रूपयति ।  
</details>

<details open><summary>विश्वास-प्रस्तुतिः</summary>

या ए॒व वर्ष्या॒ आप॒स् ता अव॑ रुन्धे ।  
</details>

<details><summary>मूलम्</summary>

या ए॒व वर्ष्या॒ आप॒स् ता अव॑ रुन्धे ।  
</details>

<details><summary>भट्टभास्कर-टीका</summary>

या एवेति होमफलम्॥
</details>

<details open><summary>विश्वास-प्रस्तुतिः</summary>

अ॒स्याञ्जु॑होति ।  
इ॒यव्ँ वा अ॒ग्निर्वै᳚श्वान॒रः ॥21॥  
अ॒स्यामे॒वैना॒ᳶ प्रति॑ष्ठापयति ।  
</details>

<details><summary>मूलम्</summary>

अ॒स्याञ्जु॑होति ।  
इ॒यव्ँ वा अ॒ग्निर्वै᳚श्वान॒रः ॥21॥  
अ॒स्यामे॒वैना॒ᳶ प्रति॑ष्ठापयति ।  
</details>

<details><summary>भट्टभास्कर-टीका</summary>

5अस्यामिति ॥ पृथिव्याः अग्नित्वेन रूपणं अस्यां पृथिव्यामेव एनाः वर्ष्याः अपः प्रतिष्ठिताः करोति ॥
</details>


<details><summary>मूलम्</summary>

उ॒वाच॑ ह प्र॒जाप॑तिः ।  
स्तोक्या॑सु॒ वा अ॒हम॑श्वमे॒धꣳ सꣵस्था॑पयामि ।  
तेन॒ तत॒स्सꣵस्थि॑तेन चरा॒मीति॑ ।  
</details>

<details open><summary>विश्वास-प्रस्तुतिः</summary>

उ॒वाच॑ ह प्र॒जाप॑ति॒स् "स्तोक्या॑सु॒ वा अ॒हम॑श्वमे॒धꣳ सꣵस्था॑पयामि ।  
तेन॒ तत॒स्सꣵस्थि॑तेन चरा॒मी"ति॑ ।  
</details>

<details><summary>मूलम्</summary>

उ॒वाच॑ ह प्र॒जाप॑ति॒स् "स्तोक्या॑सु॒ वा अ॒हम॑श्वमे॒धꣳ सꣵस्था॑पयामि ।  
तेन॒ तत॒स्सꣵस्थि॑तेन चरा॒मी"ति॑ ।  
</details>

<details><summary>भट्टभास्कर-टीका</summary>

6उवाचेत्यादि ॥ स्तोक्यानुवचन एव समस्तोऽश्वमेधस्समाप्तः, परन्तु प्रतिपत्तिकर्ममात्रमिति ॥
</details>

<details open><summary>विश्वास-प्रस्तुतिः</summary>

"अ॒ग्नये॒ स्वाहे"त्या॑ह ।  
अ॒ग्नय॑ ए॒वैन॑ञ्जुहोति ।  

"सोमा॑य॒ स्वाहे"त्या॑ह ।  
सोमा॑यै॒वैन॑ञ्जुहोति ।  

"स॒वि॒त्रे स्वाहे"त्या॑ह ।  
स॒वि॒त्र ए॒वैन॑ञ्जुहोति ॥22॥  

"सर॑स्वत्यै॒ स्वाहे"त्या॑ह ।  
सर॑स्वत्या ए॒वैन॑ञ्जुहोति ।  

"पू॒ष्णे स्वाहे"त्या॑ह ।  
पू॒ष्ण ए॒वैन॑ञ्जुहोति ।  

"बृह॒स्पत॑ये॒ स्वाहे"त्या॑ह ।  
बृह॒स्पत॑य ए॒वैन॑ञ्जुहोति ।  

"अ॒पाम्मोदा॑य॒ स्वाहे"त्या॑ह ।  
अ॒द्भ्य ए॒वैन॑ञ्जुहोति ।  

"वा॒यवे॒ स्वाहे"त्या॑ह ।  
वा॒यव॑ ए॒वैन॑ञ्जुहोति ॥23॥  

"मि॒त्राय॒ स्वाहे"त्या॑ह ।  
मि॒त्रायै॒वैन॑ञ्जुहोति ।  

"वरु॑णाय॒ स्वाहे"त्या॑ह ।  
वरु॑णायै॒वैन॑ञ्जुहोति ।  

ए॒ताभ्य॑ ए॒वैन॑न्दे॒वता᳚भ्यो जुहोति ।  
</details>

<details><summary>मूलम्</summary>

"अ॒ग्नये॒ स्वाहे"त्या॑ह ।  
अ॒ग्नय॑ ए॒वैन॑ञ्जुहोति ।  

"सोमा॑य॒ स्वाहे"त्या॑ह ।  
सोमा॑यै॒वैन॑ञ्जुहोति ।  

"स॒वि॒त्रे स्वाहे"त्या॑ह ।  
स॒वि॒त्र ए॒वैन॑ञ्जुहोति ॥22॥  

"सर॑स्वत्यै॒ स्वाहे"त्या॑ह ।  
सर॑स्वत्या ए॒वैन॑ञ्जुहोति ।  

"पू॒ष्णे स्वाहे"त्या॑ह ।  
पू॒ष्ण ए॒वैन॑ञ्जुहोति ।  

"बृह॒स्पत॑ये॒ स्वाहे"त्या॑ह ।  
बृह॒स्पत॑य ए॒वैन॑ञ्जुहोति ।  

"अ॒पाम्मोदा॑य॒ स्वाहे"त्या॑ह ।  
अ॒द्भ्य ए॒वैन॑ञ्जुहोति ।  

"वा॒यवे॒ स्वाहे"त्या॑ह ।  
वा॒यव॑ ए॒वैन॑ञ्जुहोति ॥23॥  

"मि॒त्राय॒ स्वाहे"त्या॑ह ।  
मि॒त्रायै॒वैन॑ञ्जुहोति ।  

"वरु॑णाय॒ स्वाहे"त्या॑ह ।  
वरु॑णायै॒वैन॑ञ्जुहोति ।  

ए॒ताभ्य॑ ए॒वैन॑न्दे॒वता᳚भ्यो जुहोति ।  
</details>

<details><summary>भट्टभास्कर-टीका</summary>

7अग्नये स्वाहेत्यादि ॥ स्वाहाकारवतीभिरेताभिस्तोकानुमन्त्रणात् अग्न्यादिभ्यः एते स्तोकाः हुता भवन्ति । ततोऽत्रैव होमेनाराधिता अग्न्यादय इति समाप्तोऽश्वमेध इति प्रजापतिरुवाचेति ॥
</details>

<details open><summary>विश्वास-प्रस्तुतिः</summary>

दश॑दश स॒म्पाद॑ञ्जुहोति ।  
दशा᳚ख्षरा वि॒राट् ।  
अन्न॑व्ँवि॒राट् ।  
वि॒राजै॒वान्नाद्य॒मव॑ रुन्धे ।  
</details>

<details><summary>मूलम्</summary>

दश॑दश स॒म्पाद॑ञ्जुहोति ।  
दशा᳚ख्षरा वि॒राट् ।  
अन्न॑व्ँवि॒राट् ।  
वि॒राजै॒वान्नाद्य॒मव॑ रुन्धे ।  
</details>

<details><summary>भट्टभास्कर-टीका</summary>

8दशदशेति ॥ दशदश संपाद्य शतकृत्वः आवृत्या सहस्रं संपाद्य न पुनरेकैकं नाम दशकृत्व आवृत्त्या सहस्रत्वमिति ॥
</details>

<details open><summary>विश्वास-प्रस्तुतिः</summary>

प्र वा ए॒षो᳚ऽस्माल्लो॒काच्च्य॑वते ।  
यᳶ परा॑ची॒राहु॑तीर्जु॒होति॑ ।  
पुन॑ᳶपुनरभ्या॒वर्त॑ञ्जुहोति ।  
अ॒स्मिन्ने॒व लो॒के प्रति॑तिष्ठति ।  
</details>

<details><summary>मूलम्</summary>

प्र वा ए॒षो᳚ऽस्माल्लो॒काच्च्य॑वते ।  
यᳶ परा॑ची॒राहु॑तीर्जु॒होति॑ ।  
पुन॑ᳶपुनरभ्या॒वर्त॑ञ्जुहोति ।  
अ॒स्मिन्ने॒व लो॒के प्रति॑तिष्ठति ।  
</details>

<details><summary>भट्टभास्कर-टीका</summary>

2प्र वा इत्यादि ॥ अपुनरावृत्तहोमात् अस्मात् लोकात् प्रच्यवते इति तस्मात्पुनःपुनः अभ्यावर्तनम्, अभ्यावृत्त्या होमात् अस्मिन् लोके प्रतिष्ठितो भवति । दशकाभ्यावृत्त्या विराडवरोधः, सहस्रत्वसंपादनात् स्वर्गस्याभिजय इति ॥
</details>

<details open><summary>विश्वास-प्रस्तुतिः</summary>

ए॒ताꣳ ह वाव सो᳚ऽश्वमे॒धस्य॒ सꣵस्थि॑तिमुवा॒चास्क॑न्दाय ।  
अस्क॑न्न॒ꣳ हि तत् ।  
यद्य॒ज्ञस्य॒ सꣵस्थि॑तस्य॒ स्कन्द॑ति ॥24॥  
</details>

<details><summary>मूलम्</summary>

ए॒ताꣳ ह वाव सो᳚ऽश्वमे॒धस्य॒ सꣵस्थि॑तिमुवा॒चास्क॑न्दाय ।  
अस्क॑न्न॒ꣳ हि तत् ।  
यद्य॒ज्ञस्य॒ सꣵस्थि॑तस्य॒ स्कन्द॑ति ॥24॥  
</details>

<details><summary>भट्टभास्कर-टीका</summary>

10एतां हेति ॥ सः प्रजापतिः एतामेव उक्तामाहुतिं स्कन्दनदोषपरिहारायाश्वमेधस्य समाप्तिहेतुमुवाच । संस्थितस्य यज्ञस्य संबन्धि यद्द्रव्यं स्कन्दति तदस्कन्दनमेवेति ॥


इति तैत्तिरीयब्राह्मणे तृतीये अष्टमे अश्वमेधे षष्ठोऽनुवाकः ॥  

</details>

