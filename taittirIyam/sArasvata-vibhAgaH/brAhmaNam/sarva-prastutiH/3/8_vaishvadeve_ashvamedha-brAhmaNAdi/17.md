---
title: १७
unicode_script: devanagari
---

<details open><summary>विश्वास-प्रस्तुतिः</summary>

"वि॒भूर्मा॒त्रा प्र॒भूᳶ पि॒त्रे"त्य॑श्वना॒मानि॑ जुहोति ।  
उ॒भयो॑रे॒वैन॑ल्ँलो॒कयो᳚र्नाम॒धेय॑ङ्गमयति ।  
</details>

<details><summary>मूलम्</summary>

"वि॒भूर्मा॒त्रा प्र॒भूᳶ पि॒त्रे"त्य॑श्वना॒मानि॑ जुहोति ।  
उ॒भयो॑रे॒वैन॑ल्ँलो॒कयो᳚र्नाम॒धेय॑ङ्गमयति ।  
</details>

<details><summary>भट्टभास्कर-टीका</summary>

1विभूर्मात्रेत्यादि ॥

अत्राश्वमेधप्रभवप्रयुक्तप्रयोक्ष्यमाणाखिलकर्ममन्त्रैः ।  
अन्नाहुतीर्ये विदधत्यथैषां मन्त्रानुपूर्वीं विदधात्यनेन ।  
संख्याहुतीस्तास्सकृदेव हुत्वा परार्धपर्यन्तमथ क्रमेण ।  
हुत्वाऽश्वनामप्रभृतीनि रात्रेः शेषोऽथ संख्याहुतिभिस्समाप्यः ॥   

विभूर्मात्रेत्याद्या होमाः अश्वनामाख्याः अश्वनाम्नः स्तुतिरूपत्वात् तेषां होमाः । 'इयं वै माता । असौ पिता' इति द्यावापृथिव्योः एनं यजमानं नामधेयं गमयति प्रापयति प्रशस्तनामधेयवन्तं करोति अश्ववनाम्नां होमेन । यद्वा - यत्रास्य नाम प्रथितं तत्रैत गमयति यत्रायं गच्छति तत्रास्य प्रशस्तं नाम गमयति ॥
</details>

<details open><summary>विश्वास-प्रस्तुतिः</summary>

"आय॑नाय॒ स्वाहा॒ प्राय॑णाय॒ स्वाहे"त्यु॑द्द्रा॒वाञ्जु॑होति ।  
सर्व॑मे॒वैन॒मस्क॑न्नꣳ सुव॒र्गल्ँलो॒कङ्ग॑मयति ।  
</details>

<details><summary>मूलम्</summary>

"आय॑नाय॒ स्वाहा॒ प्राय॑णाय॒ स्वाहे"त्यु॑द्द्रा॒वाञ्जु॑होति ।  
सर्व॑मे॒वैन॒मस्क॑न्नꣳ सुव॒र्गल्ँलो॒कङ्ग॑मयति ।  
</details>

<details><summary>भट्टभास्कर-टीका</summary>

2उद्द्रावानिति ॥ छत्रिन्यायेन उद्द्रावशब्दयोगात् । एनं यजमानं अस्कन्नं कदाचिदपि अप्रच्युतं स्वर्गं गमयति उद्द्रवणस्वभावत्वात् । अत एव तेन समुदायलक्षणा ॥
</details>

<details open><summary>विश्वास-प्रस्तुतिः</summary>

"अ॒ग्नये॒ स्वाहा॒ सोमा॑य॒ स्वाहे"ति॑ पूर्वहो॒माञ्जु॑होति ।  
पूर्व॑ ए॒व द्वि॒षन्त॒म्भ्रातृ॑व्य॒मति॑ क्रामति ।  
</details>

<details><summary>मूलम्</summary>

"अ॒ग्नये॒ स्वाहा॒ सोमा॑य॒ स्वाहे"ति॑ पूर्वहो॒माञ्जु॑होति ।  
पूर्व॑ ए॒व द्वि॒षन्त॒म्भ्रातृ॑व्य॒मति॑ क्रामति ।  
</details>

<details><summary>भट्टभास्कर-टीका</summary>

3पूर्वहोमानिति ॥ अश्वहोमापेक्षं पूर्वत्वम् । तेषां होमात्प्रथममेव द्विषन्तमतिक्रामति प्रथमभावित्वात् ॥
</details>

<details open><summary>विश्वास-प्रस्तुतिः</summary>

"पृ॒थि॒व्यै स्वाहा॒ऽन्तरि॑ख्षाय॒ स्वाहे"त्या॑ह ।  
य॒था॒य॒जुरे॒वैतत् ।  
</details>

<details><summary>मूलम्</summary>

"पृ॒थि॒व्यै स्वाहा॒ऽन्तरि॑ख्षाय॒ स्वाहे"त्या॑ह ।  
य॒था॒य॒जुरे॒वैतत् ।  
</details>

<details><summary>भट्टभास्कर-टीका</summary>

4यथायजुरिति । यथामन्त्रं तद्देवताहोमफलं लभत एव ॥
</details>

<details open><summary>विश्वास-प्रस्तुतिः</summary>

"अ॒ग्नये॒ स्वाहा॒ सोमा॑य॒ स्वाहे"ति॑ पूर्वदी॒ख्षा जु॑होति ।  
पूर्व॑ ए॒व द्वि॒षन्त॒म्भ्रातृ॑व्य॒मति॑क्रामति ॥63॥  
</details>

<details><summary>मूलम्</summary>

"अ॒ग्नये॒ स्वाहा॒ सोमा॑य॒ स्वाहे"ति॑ पूर्वदी॒ख्षा जु॑होति ।  
पूर्व॑ ए॒व द्वि॒षन्त॒म्भ्रातृ॑व्य॒मति॑क्रामति ॥63॥  
</details>

<details><summary>भट्टभास्कर-टीका</summary>

5पूर्वदीक्षा इति ॥ पूर्वकालभाविनो दीक्षाख्या होमाः ॥
</details>

<details open><summary>विश्वास-प्रस्तुतिः</summary>

पृ॒थि॒व्यै स्वाहा॒ऽन्तरि॑ख्षाय॒ स्वाहेत्ये॑कवि॒ꣳ॒शिनी᳚न्दी॒ख्षाञ्जु॑होति ।  
</details>

<details><summary>मूलम्</summary>

पृ॒थि॒व्यै स्वाहा॒ऽन्तरि॑ख्षाय॒ स्वाहेत्ये॑कवि॒ꣳ॒शिनी᳚न्दी॒ख्षाञ्जु॑होति ।  
</details>

<details><summary>भट्टभास्कर-टीका</summary>

6एकविंशिनीमिति । । एकविंशतिमन्त्रपरिमाणा । 'विंशतेश्च' इति डिनिः ।
</details>

<details open><summary>विश्वास-प्रस्तुतिः</summary>

एक॑विꣳशति॒र्वै दे॑वलो॒काः ।  
द्वाद॑श॒ मासा॒ᳶ पञ्च॒र्तवः॑ ।  
त्रय॑ इ॒मे लो॒काः ।  
अ॒सावा॑दि॒त्य ए॑कवि॒ꣳ॒शः ।

ए॒ष सु॑व॒र्गो लो॒कः ।  
सु॒व॒र्गस्य॑ लो॒कस्य॒ सम॑ष्ट्यै ।  
</details>

<details><summary>मूलम्</summary>

एक॑विꣳशति॒र्वै दे॑वलो॒काः ।  
द्वाद॑श॒ मासा॒ᳶ पञ्च॒र्तवः॑ ।  
त्रय॑ इ॒मे लो॒काः ।  
अ॒सावा॑दि॒त्य ए॑कवि॒ꣳ॒शः ।

ए॒ष सु॑व॒र्गो लो॒कः ।  
सु॒व॒र्गस्य॑ लो॒कस्य॒ सम॑ष्ट्यै ।  
</details>

<details><summary>भट्टभास्कर-टीका</summary>

एकविंशतिर्वा इत्यादि । गतम् ॥
</details>

<details open><summary>विश्वास-प्रस्तुतिः</summary>

भुवो॑ दे॒वाना॒ङ्कर्म॒णेत्यृ॑तुदी॒ख्षा जु॑होति ।  
ऋ॒तूने॒वास्मै॑ कल्पयति ।  
</details>

<details><summary>मूलम्</summary>

भुवो॑ दे॒वाना॒ङ्कर्म॒णेत्यृ॑तुदी॒ख्षा जु॑होति ।  
ऋ॒तूने॒वास्मै॑ कल्पयति ।  
</details>

<details><summary>भट्टभास्कर-टीका</summary>

7ऋतुदीक्षा ऋतुशब्दवद्भी मन्त्रैः साध्याः । कल्पयति यथायथं प्रवर्तयति ॥
</details>

<details open><summary>विश्वास-प्रस्तुतिः</summary>

"अ॒ग्नये॒ स्वाहा॑ वा॒यवे॒ स्वाहे"ति॑ जुहो॒त्यन॑न्तरित्यै ॥64॥  
</details>

<details><summary>मूलम्</summary>

"अ॒ग्नये॒ स्वाहा॑ वा॒यवे॒ स्वाहे"ति॑ जुहो॒त्यन॑न्तरित्यै ॥64॥  
</details>

<details><summary>भट्टभास्कर-टीका</summary>

8अनन्तरित्यै अनन्तर्हितत्वाय यजमानस्य 'प्रजापतिरसि' इति तद्भावेन सर्वेषु कालेषु ख्यातत्वात् ॥
</details>


<details><summary>मूलम्</summary>

अ॒र्वाङ्य॒ज्ञस्सङ्क्रा॑म॒त्वित्याप्ती᳚र्जुहोति ।  
सु॒व॒र्गस्य॑ लो॒कस्याप्त्यै᳚ ।  


भू॒तम्भव्य॑म्भवि॒ष्यदिति॒ पर्या᳚प्तीर्जुहोति ।  
सु॒व॒र्गस्य॑ लो॒कस्य॒ पर्या᳚प्त्यै ।  


आ मे॑ गृ॒हा भ॑व॒न्त्वित्या॒भूर्जु॑होति ।  
सु॒व॒र्गस्य॑ लो॒कस्याभू᳚त्यै ।  

अ॒ग्निना॒ तपोऽन्व॑भव॒दित्य॑नु॒भूर्जु॑होति ।  
सु॒व॒र्गस्य॑ लो॒कस्यानु॑भूत्यै ।  
</details>

<details open><summary>विश्वास-प्रस्तुतिः</summary>

अ॒र्वाङ्य॒ज्ञस्सङ्क्रा॑म॒त्वित्याप्ती᳚र्जुहोति सुव॒र्गस्य॑ लो॒कस्याप्त्यै᳚ ।  


भू॒तम्भव्य॑म्भवि॒ष्यदिति॒ पर्या᳚प्तीर्जुहोति सुव॒र्गस्य॑ लो॒कस्य॒ पर्या᳚प्त्यै ।  


आ मे॑ गृ॒हा भ॑व॒न्त्वित्या॒भूर्जु॑होति सुव॒र्गस्य॑ लो॒कस्याभू᳚त्यै ।  

अ॒ग्निना॒ तपोऽन्व॑भव॒दित्य॑नु॒भूर्जु॑होति सुव॒र्गस्य॑ लो॒कस्यानु॑भूत्यै ।  
</details>

<details><summary>मूलम्</summary>

अ॒र्वाङ्य॒ज्ञस्सङ्क्रा॑म॒त्वित्याप्ती᳚र्जुहोति सुव॒र्गस्य॑ लो॒कस्याप्त्यै᳚ ।  


भू॒तम्भव्य॑म्भवि॒ष्यदिति॒ पर्या᳚प्तीर्जुहोति सुव॒र्गस्य॑ लो॒कस्य॒ पर्या᳚प्त्यै ।  


आ मे॑ गृ॒हा भ॑व॒न्त्वित्या॒भूर्जु॑होति सुव॒र्गस्य॑ लो॒कस्याभू᳚त्यै ।  

अ॒ग्निना॒ तपोऽन्व॑भव॒दित्य॑नु॒भूर्जु॑होति सुव॒र्गस्य॑ लो॒कस्यानु॑भूत्यै ।  
</details>

<details><summary>भट्टभास्कर-टीका</summary>

9आप्तयः सर्वाप्तिसाधनत्वात् । पर्याप्तयः पर्याप्तविभूतिसाधनत्वात् । आभुवः 'गृहादीनामाभिमुख्येन भवनहेतुत्वात् । अनुभुवः तपःप्रभृतीनामनुभवसाधनत्वात् ।  
</details>

<details open><summary>विश्वास-प्रस्तुतिः</summary>

स्वाहा॒ऽऽधिमाधी॑ताय॒ स्वाहेति॒ सम॑स्तानि वैश्वदे॒वानि॑ जुहोति ।  
सम॑स्तमे॒व द्वि॒षन्त॒म्भ्रातृ॑व्य॒मति॑क्रामति ॥65॥  
</details>

<details><summary>मूलम्</summary>

स्वाहा॒ऽऽधिमाधी॑ताय॒ स्वाहेति॒ सम॑स्तानि वैश्वदे॒वानि॑ जुहोति ।  
सम॑स्तमे॒व द्वि॒षन्त॒म्भ्रातृ॑व्य॒मति॑क्रामति ॥65॥  
</details>

<details><summary>भट्टभास्कर-टीका</summary>

वैश्वदेवानि प्रजापत्यादि- विश्वदेवाराधनत्वात् । समस्तग्रहणं दीक्षाहुत्यादिष्वंशेन विनियोगात् ॥
</details>

<details open><summary>विश्वास-प्रस्तुतिः</summary>

"द॒द्भ्यस्स्वाहा॒ हनू᳚भ्या॒ꣳ॒ स्वाहे"त्य॑ङ्गहो॒माञ्जु॑होति ।  
अङ्गे॑अङ्गे॒ वै पुरु॑षस्य पा॒प्मोप॑श्लिष्टः ।  
अङ्गा॑दङ्गादे॒वैन॑म्पा॒प्मन॒स्तेन॑ मुञ्चति ।
</details>

<details><summary>मूलम्</summary>

"द॒द्भ्यस्स्वाहा॒ हनू᳚भ्या॒ꣳ॒ स्वाहे"त्य॑ङ्गहो॒माञ्जु॑होति ।  
अङ्गे॑अङ्गे॒ वै पुरु॑षस्य पा॒प्मोप॑श्लिष्टः ।  
अङ्गा॑दङ्गादे॒वैन॑म्पा॒प्मन॒स्तेन॑ मुञ्चति ।
</details>

<details><summary>भट्टभास्कर-टीका</summary>

10अग्नेअङ्गे सर्वस्मिन्नङ्गे । सर्वाङ्गहोमात् सर्वाङ्गप्रभवात् पापान्मुक्तो भवति यजमानः ॥
</details>

<details open><summary>विश्वास-प्रस्तुतिः</summary>

"अ॒ञ्ज्ये॒ताय॒ स्वाहा॑ कृ॒ष्णाय॒ स्वाहा᳚ श्वे॒ताय॒ स्वाहे"त्य॑श्वरू॒पाणि॑ जुहोति ।  
रू॒पैरे॒वैन॒ꣳ॒ सम॑र्धयति ।  
"ओष॑धीभ्य॒स्स्वाहा॒ मूले᳚भ्य॒स्स्वाहे"त्यो॑षधिहो॒माञ्जु॑होति ।  
</details>

<details><summary>मूलम्</summary>

"अ॒ञ्ज्ये॒ताय॒ स्वाहा॑ कृ॒ष्णाय॒ स्वाहा᳚ श्वे॒ताय॒ स्वाहे"त्य॑श्वरू॒पाणि॑ जुहोति ।  
रू॒पैरे॒वैन॒ꣳ॒ सम॑र्धयति ।  
"ओष॑धीभ्य॒स्स्वाहा॒ मूले᳚भ्य॒स्स्वाहे"त्यो॑षधिहो॒माञ्जु॑होति ।  
</details>

<details><summary>भट्टभास्कर-टीका</summary>

11 'अञ्ज्येताय स्वाहा, कृष्णाय स्वाहा श्वेतायस्वाहा' इत्यनुवाकद्वयस्य प्रतीकग्रहणगम् ।  
</details>

<details open><summary>विश्वास-प्रस्तुतिः</summary>

द्व॒य्यो वा ओष॑धयः ।  
पुष्पे᳚भ्यो॒ऽन्याᳶ फल॑ङ्गृ॒ह्णन्ति॑ ।  
मूले᳚भ्यो॒ऽन्याः ।  
</details>

<details><summary>मूलम्</summary>

द्व॒य्यो वा ओष॑धयः ।  
पुष्पे᳚भ्यो॒ऽन्याᳶ फल॑ङ्गृ॒ह्णन्ति॑ ।  
मूले᳚भ्यो॒ऽन्याः ।  
</details>

<details><summary>भट्टभास्कर-टीका</summary>

गृह्णन्तीति । 'एकान्याभ्याम्' इति निघाताभावः ।  
</details>

<details open><summary>विश्वास-प्रस्तुतिः</summary>

ता ए॒वोभयी॒रव॑रुन्धे ॥66॥  
</details>

<details><summary>मूलम्</summary>

ता ए॒वोभयी॒रव॑रुन्धे ॥66॥  
</details>

<details><summary>भट्टभास्कर-टीका</summary>

ता एवेति । द्विप्रकारौषध्युपादानात् ॥
</details>


<details><summary>मूलम्</summary>

वन॒स्पति॑भ्य॒स्स्वाहेति॑ वनस्पतिहो॒माञ्जु॑होति ।  
आ॒र॒ण्यस्या॒न्नाद्य॒स्याव॑रुध्यै ।  
</details>

<details open><summary>विश्वास-प्रस्तुतिः</summary>

वन॒स्पति॑भ्य॒स्स्वाहेति॑ वनस्पतिहो॒माञ्जु॑होत्य् आर॒ण्यस्या॒न्नाद्य॒स्याव॑रुध्यै ।  
</details>

<details><summary>मूलम्</summary>

वन॒स्पति॑भ्य॒स्स्वाहेति॑ वनस्पतिहो॒माञ्जु॑होत्य् आर॒ण्यस्या॒न्नाद्य॒स्याव॑रुध्यै ।  
</details>

<details><summary>भट्टभास्कर-टीका</summary>

12आरण्यस्येति ॥ वनानां पतयो वनस्पतयः इति तेषामरण्यप्रभवत्वात् ॥
</details>

<details open><summary>विश्वास-प्रस्तुतिः</summary>

मे॒षस्त्वा॑ पच॒तैर॑व॒त्वित्यपा᳚व्यानि जुहोति ।  
प्रा॒णा वै दे॒वा अपा᳚व्याः ।  
प्रा॒णाने॒वाव॑रुन्धे ।  
</details>

<details><summary>मूलम्</summary>

मे॒षस्त्वा॑ पच॒तैर॑व॒त्वित्यपा᳚व्यानि जुहोति ।  
प्रा॒णा वै दे॒वा अपा᳚व्याः ।  
प्रा॒णाने॒वाव॑रुन्धे ।  
</details>

<details><summary>भट्टभास्कर-टीका</summary>

13अपाव्यानीति ॥ सर्वस्य पावनत्वात् । स्वयं केनचिदपाव्या मेषादयः तत्प्रतिपादकत्वात् मन्राणामपाव्यत्वात् तदवरोधः ॥
</details>

<details open><summary>विश्वास-प्रस्तुतिः</summary>

कूप्या᳚भ्य॒स्स्वाहा॒द्भ्यस्स्वाहेत्य॒पाꣳ होमा᳚ञ्जुहोति ।  
अ॒फ्सु वा आपः॑ ।  
अन्न॒व्ँवा आपः॑ ।  
अ॒द्भ्यो वा अन्न॑ञ्जायते ।  
</details>

<details><summary>मूलम्</summary>

कूप्या᳚भ्य॒स्स्वाहा॒द्भ्यस्स्वाहेत्य॒पाꣳ होमा᳚ञ्जुहोति ।  
अ॒फ्सु वा आपः॑ ।  
अन्न॒व्ँवा आपः॑ ।  
अ॒द्भ्यो वा अन्न॑ञ्जायते ।  
</details>


<details><summary>मूलम्</summary>

यदे॒वाद्भ्योऽन्न॒ञ्जाय॑ते ।  
तदव॑रुन्धे ॥67॥  
</details>

<details open><summary>विश्वास-प्रस्तुतिः</summary>

यदे॒वाद्भ्योऽन्न॒ञ्जाय॑ते॒ तदव॑रुन्धे ॥67॥  
</details>

<details><summary>मूलम्</summary>

यदे॒वाद्भ्योऽन्न॒ञ्जाय॑ते॒ तदव॑रुन्धे ॥67॥  
</details>

<details><summary>भट्टभास्कर-टीका</summary>

14कूप्याभ्यस्स्वाहा, अद्भ्यस्वाहेत्यपां होमान् जुहोतीत्यनुवाकद्वयो पादानम् । अपां होमेन अप्कारणकं सर्वमन्नमवरुन्धे । तत्राप्छब्देन अप्कारणकमन्नमुच्यते । व्यापकत्वाद्वा अन्नस्य । निमित्तात्सप्तमी । अन्ननिष्पत्त्यर्थं हि आपः कूप्यादीन् व्याप्य वर्तन्ते । तस्मात् स्वयमन्नमेवापः तत्कारणत्वात्, तदेवाह - अद्भ्यः खलु अन्नं जायते तस्मादद्भ्यो जायते यदन्नं तदवरुन्धे ॥



इति तैत्तिरीयब्राह्मणे तृतीये अष्टमे अश्वमेधे सप्तदशोऽनुबाकः ॥  

</details>

