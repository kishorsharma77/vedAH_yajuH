---
title: ०५
unicode_script: devanagari
---

<details open><summary>विश्वास-प्रस्तुतिः</summary>

च॒त्वार॑ ऋ॒त्विज॒स्समु॑ख्षन्ति ।  
आ॒भ्य ए॒वैन॑ञ्चत॒सृभ्यो॑ दि॒ग्भ्यो॑ऽभिसमी॑रयन्ति ।  
</details>

<details><summary>मूलम्</summary>

च॒त्वार॑ ऋ॒त्विज॒स्समु॑ख्षन्ति ।  
आ॒भ्य ए॒वैन॑ञ्चत॒सृभ्यो॑ दि॒ग्भ्यो॑ऽभिसमी॑रयन्ति ।  
</details>

<details><summary>भट्टभास्कर-टीका</summary>

1चत्वार इति ॥ चत्वारः वक्ष्यमाणाः ऋत्विजः अध्वर्युब्रह्महोत्रुद्गातारः समुक्षन्ति संहत्योक्षन्ति सिञ्चन्ति । आभ्य चतसृभ्योपि दिग्भ्यः एनं अश्वं अभिसमीरयन्ति आभिमुख्येन तत्र तत्र दिशि समीरयन्ति उत्साहयन्ति ॥
</details>

<details open><summary>विश्वास-प्रस्तुतिः</summary>

श॒तेन॑ राजपु॒त्रैस्स॒हाध्व॒र्युः ।  
पु॒रस्ता᳚त्प्र॒त्यङ्तिष्ठ॒न्प्रोख्ष॑ति ।  
अ॒नेनाश्वे॑न॒ मेध्ये॑ने॒ष्ट्वा ।  
अ॒यꣳ राजा॑ वृ॒त्रव्ँव॑ध्या॒दिति॑ ।  
</details>

<details><summary>मूलम्</summary>

श॒तेन॑ राजपु॒त्रैस्स॒हाध्व॒र्युः ।  
पु॒रस्ता᳚त्प्र॒त्यङ्तिष्ठ॒न्प्रोख्ष॑ति ।  
अ॒नेनाश्वे॑न॒ मेध्ये॑ने॒ष्ट्वा ।  
अ॒यꣳ राजा॑ वृ॒त्रव्ँव॑ध्या॒दिति॑ ।  
</details>

<details><summary>भट्टभास्कर-टीका</summary>

2तत्कथमित्याह - शतेनेति ॥ उदकस्थमेवाश्वं एतैस्सहिताः अध्वर्युप्रभृतयः प्रोक्षन्ति - 'अनेनाश्वेन' इत्यादिभिर्मन्त्रेः । राजपुत्रादयः तूष्णीं प्रोक्षन्ति । राजपुत्राः अभिषिक्तक्षत्रियपुत्राः स्वयं राज्यार्हः । मन्त्रार्थस्तु - अयं राजा अनेन मेधार्हेणाश्वेन इष्ट्वा वृत्रं वारकं पापं शत्रुं वा वध्यात् हन्तुं समर्थोऽस्तु ।  
</details>

<details open><summary>विश्वास-प्रस्तुतिः</summary>

रा॒ज्यव्ँ वा अ॑ध्व॒र्युः ।  
ख्ष॒त्रꣳ रा॑जपु॒त्रः ।  
रा॒ज्येनै॒वास्मि॑न्ख्ष॒त्रन्द॑धाति ।  
श॒तेना॑ रा॒जभि॑रु॒ग्रैस्स॒ह ब्र॒ह्मा ॥16॥  
</details>

<details><summary>मूलम्</summary>

रा॒ज्यव्ँ वा अ॑ध्व॒र्युः ।  
ख्ष॒त्रꣳ रा॑जपु॒त्रः ।  
रा॒ज्येनै॒वास्मि॑न्ख्ष॒त्रन्द॑धाति ।  
श॒तेना॑ रा॒जभि॑रु॒ग्रैस्स॒ह ब्र॒ह्मा ॥16॥  
</details>

<details><summary>भट्टभास्कर-टीका</summary>

राज्यं वा इत्यादि । राज्यस्थितिहेतुत्वात् राज्याय परिदानाच्च ताच्छब्द्यम् । क्षत्रं वीर्यं तद्योगात्ताच्छब्द्यम् । राज्यभूतेनाध्वर्युणा क्षत्रभूतैः राजपुत्रैः सह प्रोक्षणात् राज्येनैवास्मिन् यजमाने वीर्यं स्थापयति ॥
</details>

<details open><summary>विश्वास-प्रस्तुतिः</summary>

द॒ख्षि॒ण॒त उद॒ङ्तिष्ठ॒न्प्रोख्ष॑ति ।  
अ॒नेनाश्वे॑न॒ मेध्ये॑ने॒ष्ट्वा ।  
अ॒यꣳ राजा᳚प्रतिधृ॒ष्यो᳚ऽस्त्विति॑ ।  
</details>

<details><summary>मूलम्</summary>

द॒ख्षि॒ण॒त उद॒ङ्तिष्ठ॒न्प्रोख्ष॑ति ।  
अ॒नेनाश्वे॑न॒ मेध्ये॑ने॒ष्ट्वा ।  
अ॒यꣳ राजा᳚प्रतिधृ॒ष्यो᳚ऽस्त्विति॑ ।  
</details>

<details><summary>भट्टभास्कर-टीका</summary>

3ब्रह्मा दक्षिणतः प्रोक्षति ॥ अराजभिः अनभिषेकार्हैः राजन्यैः उग्रानुलोमैश्च संभूय शतसंख्यैः । अव्ययपूर्वपदप्रकृतिस्वरत्वाभावः छान्दसः, चादित्वाद्वा उत्तरपदान्तोदात्तत्वम् । अप्रतिधृष्यः परैरभिभवितुमशक्यः । 'कृत्योकेष्णुच्चार्वादयश्च' इत्युतरपदान्तोदात्तत्वम् । 'स्वरितो वाऽनुदात्ते पदादौ' स्वर्यः उदात्त ओकारः ।  
</details>

<details open><summary>विश्वास-प्रस्तुतिः</summary>

बल॒व्ँवै ब्र॒ह्मा ।  
बल॑मरा॒जोग्रः ।  
बले॑नै॒वास्मि॒न्बल॑न्दधाति ।  
</details>

<details><summary>मूलम्</summary>

बल॒व्ँवै ब्र॒ह्मा ।  
बल॑मरा॒जोग्रः ।  
बले॑नै॒वास्मि॒न्बल॑न्दधाति ।  
</details>

<details><summary>भट्टभास्कर-टीका</summary>

बलं वा इति । तद्वत्त्वात् ताच्छब्द्यमुभयोः । राज्ञो बलवत्त्वाद्वा ॥
</details>

<details open><summary>विश्वास-प्रस्तुतिः</summary>

श॒तेन॑ सूतग्राम॒णिभि॑स्स॒ह होता᳚ ।  
प॒श्चात्प्राङ्तिष्ठ॒न्प्रोख्ष॑ति ।  
अ॒नेनाश्वे॑न॒ मेध्ये॑ने॒ष्ट्वा ।  
</details>

<details><summary>मूलम्</summary>

श॒तेन॑ सूतग्राम॒णिभि॑स्स॒ह होता᳚ ।  
प॒श्चात्प्राङ्तिष्ठ॒न्प्रोख्ष॑ति ।  
अ॒नेनाश्वे॑न॒ मेध्ये॑ने॒ष्ट्वा ।  
</details>

<details><summary>भट्टभास्कर-टीका</summary>

4होता पश्चात्प्रोक्षति ॥ सुतैः सारथिभिः ग्रामणीभिः बलचक्रस्य नेतृभिश्च ।  
</details>

<details open><summary>विश्वास-प्रस्तुतिः</summary>

अ॒यꣳ राजा॒ऽस्यै वि॒शः ॥17॥  
</details>

<details><summary>मूलम्</summary>

अ॒यꣳ राजा॒ऽस्यै वि॒शः ॥17॥  
</details>

<details><summary>भट्टभास्कर-टीका</summary>

अस्यै विश इत्यादि । विट् प्रजा राष्ट्रं वा ।  
</details>

<details open><summary>विश्वास-प्रस्तुतिः</summary>

ब॒हु॒ग्वै ब॑ह्व॒श्वायै॑ बह्वजावि॒कायै᳚ ।  
ब॒हु॒व्री॒हि॒य॒वायै॑ बहुमाषति॒लायै᳚ ।  
ब॒हु॒हि॒र॒ण्यायै॑ बहुह॒स्तिका॑यै ।  
ब॒हु॒दा॒स॒पू॒रु॒षायै॑ रयि॒मत्यै॒ पुष्टि॑मत्यै ।  
ब॒हु॒रा॒य॒स्पो॒षायै॒ राजा॒स्त्विति॑ ।  
</details>

<details><summary>मूलम्</summary>

ब॒हु॒ग्वै ब॑ह्व॒श्वायै॑ बह्वजावि॒कायै᳚ ।  
ब॒हु॒व्री॒हि॒य॒वायै॑ बहुमाषति॒लायै᳚ ।  
ब॒हु॒हि॒र॒ण्यायै॑ बहुह॒स्तिका॑यै ।  
ब॒हु॒दा॒स॒पू॒रु॒षायै॑ रयि॒मत्यै॒ पुष्टि॑मत्यै ।  
ब॒हु॒रा॒य॒स्पो॒षायै॒ राजा॒स्त्विति॑ ।  
</details>

<details><summary>भट्टभास्कर-टीका</summary>

बहुगुः प्रभूतगुः । 'गोस्त्रियोः' इति ह्रस्वत्वम् । 'बहोर्नञ्वत्' इति नञ्वद्भावः, 'नञ् सुभ्याम्' इत्युत्तरपदान्तोदात्तत्वम् । एवं सर्वत्र ।  
</details>

<details open><summary>विश्वास-प्रस्तुतिः</summary>

भू॒मा वै होता᳚ ।  
भू॒मा सू॑तग्राम॒ण्यः॑ ।  
भू॒म्नैवास्मि॑न्भू॒मान॑न्दधाति ।  
भू॒मा वै होता᳚ ।  
भू॒मा सू॑तग्राम॒ण्यः॑ ।  
भू॒म्नैवास्मि॑न्भू॒मान॑न्दधाति ।  
</details>

<details><summary>मूलम्</summary>

भू॒मा वै होता᳚ ।  
भू॒मा सू॑तग्राम॒ण्यः॑ ।  
भू॒म्नैवास्मि॑न्भू॒मान॑न्दधाति ।  
भू॒मा वै होता᳚ ।  
भू॒मा सू॑तग्राम॒ण्यः॑ ।  
भू॒म्नैवास्मि॑न्भू॒मान॑न्दधाति ।  
</details>

<details><summary>भट्टभास्कर-टीका</summary>

भूमा वा इति । भूमा वृद्धिः तद्धेतुत्वात्ताच्छब्द्यम् ॥
</details>

<details open><summary>विश्वास-प्रस्तुतिः</summary>

भू॒मा वै होता᳚ ।  
भू॒मा सू॑तग्राम॒ण्यः॑ ।  
भू॒म्नैवास्मि॑न्भू॒मान॑न्दधाति ।  
</details>

<details><summary>मूलम्</summary>

भू॒मा वै होता᳚ ।  
भू॒मा सू॑तग्राम॒ण्यः॑ ।  
भू॒म्नैवास्मि॑न्भू॒मान॑न्दधाति ।  
</details>

<details><summary>भट्टभास्कर-टीका</summary>

5उद्गाता उत्तरतः प्रोक्षति - क्षत्तारः वैश्येन शूद्रायां जाताः, संग्रहीतारः राजास्थानीयाः कोशवृद्धिकारिणः ।  
</details>

<details open><summary>विश्वास-प्रस्तुतिः</summary>

आयु॒र्वा उ॑द्गा॒ता ।  
आयुः॑ ख्षत्तसङ्ग्रही॒तारः॑ ।  
आयु॑षै॒वास्मि॒न्नायु॑र्दधाति ।  
श॒तꣳश॑तम्भवन्ति ।  
श॒तायु॒ᳶ पुरु॑षश्श॒तेन्द्रि॑यः ।  
आयु॑ष्ये॒वेन्द्रि॒ये प्रति॑तिष्ठति ।  
</details>

<details><summary>मूलम्</summary>

आयु॒र्वा उ॑द्गा॒ता ।  
आयुः॑ ख्षत्तसङ्ग्रही॒तारः॑ ।  
आयु॑षै॒वास्मि॒न्नायु॑र्दधाति ।  
श॒तꣳश॑तम्भवन्ति ।  
श॒तायु॒ᳶ पुरु॑षश्श॒तेन्द्रि॑यः ।  
आयु॑ष्ये॒वेन्द्रि॒ये प्रति॑तिष्ठति ।  
</details>

<details><summary>भट्टभास्कर-टीका</summary>

आयुर्वा इति । तद्धेतुत्वात्ताच्छब्द्यम् । गतमन्यत् ॥
</details>

<details open><summary>विश्वास-प्रस्तुतिः</summary>

च॒तु॒श्श॒ता भ॑वन्ति ।  
चत॑स्रो॒ दिशः॑ ।  
दि॒ख्ष्वे॑व प्रति॑ तिष्ठति ॥19॥  
</details>

<details><summary>मूलम्</summary>

च॒तु॒श्श॒ता भ॑वन्ति ।  
चत॑स्रो॒ दिशः॑ ।  
दि॒ख्ष्वे॑व प्रति॑ तिष्ठति ॥19॥  
</details>

<details><summary>भट्टभास्कर-टीका</summary>

6चतुश्शता इति ॥ चत्वारि शतानि परिमाणमेषामिति । द्विगोर्लुक् ॥
</details>

<details open><summary>विश्वास-प्रस्तुतिः</summary>


<details>
</details>

<details><summary>मूलम्</summary>


<details>
</details>

<summary>भट्टभास्कर-टीका</summary>

इति तैत्तिरीय ब्राह्मणे तृतीये अष्टके अष्टमे प्रपाठके अश्वमेधे प्रथमे पश्चमोऽनुवाकः ॥  

</details>

