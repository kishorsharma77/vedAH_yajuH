---
title: ०९ ब्रह्मौदनम्
unicode_script: devanagari
---

<details open><summary>विश्वास-प्रस्तुतिः</summary>

श॒मी॒-ग॒र्भाद् अ॒ग्निम् म॑न्थति ।   
</details>

<details><summary>मूलम्</summary>

श॒मी॒-ग॒र्भाद् अ॒ग्निम् म॑न्थति ।   
</details>

<details><summary>भट्टभास्कर-टीका</summary>

1शमिगर्भादग्निमित्यादि ॥ 'अश्वो रूपं कृत्वा । सोऽश्वत्थे संवत्सरमतिष्ठत्' इति अश्वत्थान्मन्थने कर्तव्ये तत्र विशेषमाह - शमीगर्भादश्वत्थादिति । शम्यावेष्टितत्वात् शम्या गर्भस्थादश्वत्थविकारेणारणिना अग्निं मन्थति 'यो अश्वत्थश्शमीगर्भः । आरुरोह' इति च लिङ्गात् ।
</details>


<details><summary>मूलम्</summary>

ए॒षा वा अ॒ग्नेर्य॒ज्ञिया॑ त॒नूः ।
तामे॒वास्मै॑ जनयति ।
</details>

<details open><summary>विश्वास-प्रस्तुतिः</summary>

ए॒षा वा अ॒ग्नेर् य॒ज्ञिया॑ त॒नूस् ताम् ए॒वास्मै॑ जनयति ।   
</details>

<details><summary>मूलम्</summary>

ए॒षा वा अ॒ग्नेर् य॒ज्ञिया॑ त॒नूस् ताम् ए॒वास्मै॑ जनयति ।   
</details>

<details><summary>भट्टभास्कर-टीका</summary>

एषा खलु शमीगर्भा अश्वत्थात्मिका अग्नेर्यज्ञिया यज्ञार्हा तनूः या अश्वरूपेणाश्वत्थं प्रविष्टा । तामेवास्मै अग्नये जनयति शमीगर्भमन्थनेन ॥
</details>

##  ब्रह्मौदनस्तुतिः

<details><summary>मूलम्</summary>

अदि॑तिᳶ पु॒त्त्रका॑मा ।
सा॒ध्येभ्यो॑ दे॒वेभ्यो॑ ब्रह्मौद॒नम॑पचत् ।
</details>

<details open><summary>विश्वास-प्रस्तुतिः</summary>

अदि॑तिᳶ पु॒त्त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम् अ॑पचत् ।   
</details>

<details><summary>मूलम्</summary>

अदि॑तिᳶ पु॒त्त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम् अ॑पचत् ।   
</details>

<details><summary>भट्टभास्कर-टीका</summary>

2अदितिः पुत्रकामेत्यादि ॥ ब्रह्मौदनस्तुतिः । साध्या नाम देवविशेषाः । साधयन्तीति ण्यन्तात्कर्तर्यचो यत्, 'यतो नावः' इत्याद्युदात्तत्वे उदात्तनिवृत्तिस्वरेण यत एवोदात्तत्वम् । ब्रह्मणे निर्वपणात् ब्रह्मौदनः ।
</details>

<details open><summary>विश्वास-प्रस्तुतिः</summary>

तस्या॑ उ॒च्छेष॑णम् अददुः ।   
तत् प्राश्ञा॑त् ।   
सा रेतो॑ ऽधत्त ।   
तस्यै॑ धा॒ता चा॑र्य॒मा चा॑जायेताम् ।   

सा द्वि॒तीय॑म् अपचत् ॥65॥  
तस्या॑ उ॒च्छेष॑णम् अददुः ।   
तत् प्राश्ञा॑त् ।   
सा रेतो॑ ऽधत्त ।   
तस्यै॑ मि॒त्रश् च॒ वरु॑णश् चाजायेताम् ।

सा तृ॒तीय॑म् अपचत् ।   
तस्या॑ उ॒च्छेष॑णम् अददुः ।   
तत् प्राश्ञा॑त् ।   
सा रेतो॑ ऽधत्त ।   
तस्या॒ अँश॑श् च॒ भग॑श् चाजायेताम् ।   

सा च॑तु॒र्थम् अ॑पचत् ॥66॥  
तस्या॑ उ॒च्छेष॑णम् अददुः ।   
तत् प्राश्ञा॑त् ।   
सा रेतो॑ ऽधत्त ।   
तस्या॒ इन्द्र॑श् च॒ विव॑स्वाँश् चाजायेताम् ।   
</details>

<details><summary>मूलम्</summary>

तस्या॑ उ॒च्छेष॑णम् अददुः ।   
तत् प्राश्ञा॑त् ।   
सा रेतो॑ ऽधत्त ।   
तस्यै॑ धा॒ता चा॑र्य॒मा चा॑जायेताम् ।   

सा द्वि॒तीय॑म् अपचत् ॥65॥  
तस्या॑ उ॒च्छेष॑णम् अददुः ।   
तत् प्राश्ञा॑त् ।   
सा रेतो॑ ऽधत्त ।   
तस्यै॑ मि॒त्रश् च॒ वरु॑णश् चाजायेताम् ।

सा तृ॒तीय॑म् अपचत् ।   
तस्या॑ उ॒च्छेष॑णम् अददुः ।   
तत् प्राश्ञा॑त् ।   
सा रेतो॑ ऽधत्त ।   
तस्या॒ अँश॑श् च॒ भग॑श् चाजायेताम् ।   

सा च॑तु॒र्थम् अ॑पचत् ॥66॥  
तस्या॑ उ॒च्छेष॑णम् अददुः ।   
तत् प्राश्ञा॑त् ।   
सा रेतो॑ ऽधत्त ।   
तस्या॒ इन्द्र॑श् च॒ विव॑स्वाँश् चाजायेताम् ।   
</details>

<details><summary>भट्टभास्कर-टीका</summary>

तस्या इत्यादि । गतम् । द्वितीयमित्यादि क्रियाविशेषणम् ॥
</details>

<details open><summary>विश्वास-प्रस्तुतिः</summary>

ब्र॒ह्मौ॒द॒नम् प॑चति ।   
</details>

<details><summary>मूलम्</summary>

ब्र॒ह्मौ॒द॒नम् प॑चति ।   
</details>

<details><summary>भट्टभास्कर-टीका</summary>

3ब्रह्मौदनं पचतीति विधिः ॥ एवं नाम प्रशस्तोऽयं यस्योच्छेषणप्राशनेनाप्यदितिः ईदृशान् पुत्रान् जनयामासेति ।
</details>

<details open><summary>विश्वास-प्रस्तुतिः</summary>

रेत॑ ए॒व तद् द॑धाति ।   
</details>

<details><summary>मूलम्</summary>

रेत॑ ए॒व तद् द॑धाति ।   
</details>

<details><summary>भट्टभास्कर-टीका</summary>

रेत एवेति । जनिष्यमाणस्याग्नेर्बीजस्थानीयोऽयमिति ।
</details>

<details open><summary>विश्वास-प्रस्तुतिः</summary>

प्राश्ञ॑न्ति ब्राह्म॒णा ओ॑द॒नम् ।   
</details>

<details><summary>मूलम्</summary>

प्राश्ञ॑न्ति ब्राह्म॒णा ओ॑द॒नम् ।   
</details>

<details><summary>भट्टभास्कर-टीका</summary>

प्राश्नन्तीति विधिः ।
</details>


<details><summary>मूलम्</summary>

यदाज्य॑मु॒च्छिष्य॑ते ।
तेन॑ स॒मिधो॒ऽभ्यज्याद॑धाति ।
</details>

<details open><summary>विश्वास-प्रस्तुतिः</summary>

यद् आज्य॑म् उ॒च्छिष्य॑ते॒ तेन॑ स॒मिधो॒ ऽभ्यज्याद॑धाति ।   
</details>

<details><summary>मूलम्</summary>

यद् आज्य॑म् उ॒च्छिष्य॑ते॒ तेन॑ स॒मिधो॒ ऽभ्यज्याद॑धाति ।   
</details>

<details><summary>भट्टभास्कर-टीका</summary>

तस्य प्रभूतेन सर्पिषोपसिक्तस्य यदाज्यमुच्छिष्यते अवशिष्यते अतिरिच्यते तेनाभ्यज्य समिधस्तिस्र आदधाति ।
</details>

<details open><summary>विश्वास-प्रस्तुतिः</summary>

उ॒च्-छेष॑णा॒द् वा अदि॑ती॒ रेतो॑ ऽधत्त ॥67॥  
उ॒च्-छेष॑णाद् ए॒व तद् रेतो॑ धत्ते ।   
</details>

<details><summary>मूलम्</summary>

उ॒च्-छेष॑णा॒द् वा अदि॑ती॒ रेतो॑ ऽधत्त ॥67॥  
उ॒च्-छेष॑णाद् ए॒व तद् रेतो॑ धत्ते ।   
</details>

<details><summary>भट्टभास्कर-टीका</summary>

उच्छेषणाद्वा इत्यादि उच्छेषणाभ्यञ्जनस्तुतिः ।
</details>


<details><summary>मूलम्</summary>

अस्थि॒ वा ए॒तत् ।
यत्स॒मिधः॑ ।
</details>

<details open><summary>विश्वास-प्रस्तुतिः</summary>

अस्थि॒ वा ए॒तद् यथ् स॒मिधः॑ ।   
</details>

<details><summary>मूलम्</summary>

अस्थि॒ वा ए॒तद् यथ् स॒मिधः॑ ।   
</details>


<details><summary>मूलम्</summary>

ए॒तद्रेतः॑ ।
यदाज्य॑म् ।
</details>

<details open><summary>विश्वास-प्रस्तुतिः</summary>

ए॒तद् रेतो॑ यद् आज्य॑म् ।   
</details>

<details><summary>मूलम्</summary>

ए॒तद् रेतो॑ यद् आज्य॑म् ।   
</details>


<details><summary>मूलम्</summary>

यदाज्ये॑न स॒मिधो॒ऽभ्यज्या॒दधा॑ति ।
अस्थ्ये॒व तद्रेत॑सि दधाति ।
</details>

<details open><summary>विश्वास-प्रस्तुतिः</summary>

यद् आज्ये॑न स॒मिधो॒ ऽभ्यज्या॒दधा॑त्य् , अस्थ्य् ए॒व तद् रेत॑सि दधाति ।
</details>

<details><summary>मूलम्</summary>

यद् आज्ये॑न स॒मिधो॒ ऽभ्यज्या॒दधा॑त्य् , अस्थ्य् ए॒व तद् रेत॑सि दधाति ।
</details>

<details><summary>भट्टभास्कर-टीका</summary>

अस्थि वा इत्याद्यभ्यञ्जनस्तुतिः । रेतोविकारे शरीरे अस्थि स्थापयति ॥
</details>

<details open><summary>विश्वास-प्रस्तुतिः</summary>

ति॒स्र आद॑धाति मिथुन॒त्वाय॑ ।   
</details>

<details><summary>मूलम्</summary>

ति॒स्र आद॑धाति मिथुन॒त्वाय॑ ।   
</details>

<details><summary>भट्टभास्कर-टीका</summary>

4तिस्र इति ॥ सङ्ख्यास्तुतिः । मिथुनाधीनत्वात् बीजपरिणामस्य ।
</details>


<details><summary>मूलम्</summary>

इय॑तीर्भवन्ति ।
प्र॒जाप॑तिना यज्ञमु॒खेन॒ सम्मि॑ताः ॥68॥   
</details>

<details open><summary>विश्वास-प्रस्तुतिः</summary>

इय॑तीर् भवन्ति प्र॒जाप॑तिना यज्ञ-मु॒खेन॒ सम्मि॑ताः ॥68॥
</details>

<details><summary>मूलम्</summary>

इय॑तीर् भवन्ति प्र॒जाप॑तिना यज्ञ-मु॒खेन॒ सम्मि॑ताः ॥68॥
</details>

<details><summary>भट्टभास्कर-टीका</summary>

इयतीरिति परिमाणस्तुतिः । इयत्यः प्रादेशमात्र्यः । प्रादेशमुद्रया वेदार्थं दर्शयति इदं परिमाणमासां 'किमिदंभ्यां बोधः' इति वतुपो घत्वं च 'इदंकिमोरीश्की' इति ईशादेशः, 'यस्य' इति लोपे उदात्तनिवृत्तिस्वरेण प्रत्ययादेरुदात्तत्वम्, 'उगितश्च' इति ङीप्, 'वा छन्दसि' इति पूर्वसवर्णदीर्घत्वम् ।  
प्रजापतिनेति । यज्ञात्मनः प्रजापतेर्मुखं यज्ञमुखं तेन सम्मिता भवन्ति यज्ञमुखानां प्रादेशप्रमाणत्वात् प्रजानां पालकत्वात् यज्ञमुखस्यैव प्रजापतित्वेन स्तुतिः, 'सर्वं वा मुखमतः' इति मुखस्यैव प्राधान्यात् ॥
</details>


<details><summary>मूलम्</summary>

इय॑तीर्भवन्ति ।
य॒ज्ञ॒प॒रुषा॒ सम्मि॑ताः ।
</details>

<details open><summary>विश्वास-प्रस्तुतिः</summary>

इय॑तीर् भवन्ति यज्ञप॒रुषा॒ सम्मि॑ताः ।  
</details>

<details><summary>मूलम्</summary>

इय॑तीर् भवन्ति यज्ञप॒रुषा॒ सम्मि॑ताः ।  
</details>

<details><summary>भट्टभास्कर-टीका</summary>

5एवं प्रशस्तमिदं प्रमाणमिति गुणान्तरप्रदर्शनार्थं पुनर्विधानम् - इयतीरिति ॥ यज्ञात्मनः पुरुषस्य परुः पर्व हस्तादिसन्धिः तेन सम्मिता इति प्राशस्त्यम् ।
</details>


<details><summary>मूलम्</summary>

इय॑तीर्भवन्ति ।
ए॒ताव॒द्वै पुरु॑षे वी॒र्य॑म् ।
वी॒र्य॑सम्मिताः ।
</details>

<details open><summary>विश्वास-प्रस्तुतिः</summary>

इय॑तीर् भवन्त्य् ए॒ताव॒द् वै पुरु॑षे वी॒र्य॑व्ँ वी॒र्य॑-सम्मिताः ।   
</details>

<details><summary>मूलम्</summary>

इय॑तीर् भवन्त्य् ए॒ताव॒द् वै पुरु॑षे वी॒र्य॑व्ँ वी॒र्य॑-सम्मिताः ।   
</details>

<details><summary>भट्टभास्कर-टीका</summary>

अथ तृतीयं विदधाति गुणान्तरार्थं - इयतीरिति । एतावत् प्रादेशमात्रं पुरुषे वीर्यं वीर्य आत्मातिदेशः मुखं हृदयं वा तेनैव सम्मिता भवन्ति ॥
</details>


<details><summary>मूलम्</summary>

आ॒र्द्रा भ॑वन्ति ।
आ॒र्द्रमि॑व॒ हि रेत॑स्सि॒च्यते॑ ।
</details>

<details open><summary>विश्वास-प्रस्तुतिः</summary>

आ॒र्द्रा भ॑वन्त्य् आ॒र्द्रम् इ॑व॒ हि रेत॑स् सि॒च्यते॑ ।  
</details>

<details><summary>मूलम्</summary>

आ॒र्द्रा भ॑वन्त्य् आ॒र्द्रम् इ॑व॒ हि रेत॑स् सि॒च्यते॑ ।  
</details>

<details><summary>भट्टभास्कर-टीका</summary>

5आर्द्रा इत्यादि ॥ गतम् ।
</details>

<details open><summary>विश्वास-प्रस्तुतिः</summary>

चित्रि॑यस्याश्व॒त्थस्याद॑धाति ।   
</details>

<details><summary>मूलम्</summary>

चित्रि॑यस्याश्व॒त्थस्याद॑धाति ।   
</details>

<details><summary>भट्टभास्कर-टीका</summary>

चित्रियस्येति । ग्रामनगरादिचिह्नभूतोऽश्वत्थश्चित्र्यः चित्रश्चायनीयः ख्यातः स एव चित्र्यः । स्वार्थिको यत् । तस्य सम्बन्धिनीरादधाति ।
</details>

<details open><summary>विश्वास-प्रस्तुतिः</summary>

चि॒त्रम् ए॒व भ॑वति ।   
</details>

<details><summary>मूलम्</summary>

चि॒त्रम् ए॒व भ॑वति ।   
</details>

<details><summary>भट्टभास्कर-टीका</summary>

चित्रमिति । आधातुस्सम्बन्धि सर्वं गृहादिकं चित्रं चायनीयं प्रख्यातं भवति ।
</details>

<details open><summary>विश्वास-प्रस्तुतिः</summary>

घृ॒तव॑तीभिर् आद॑धाति ॥ 69॥  
</details>

<details><summary>मूलम्</summary>

घृ॒तव॑तीभिर् आद॑धाति ॥ 69॥  
</details>

<details><summary>भट्टभास्कर-टीका</summary>

घृतवतीभिरिति । घृतशब्दवतीभिः ऋग्भिः 'समिधाऽग्निं दुवस्यत' इत्यादिभिः तिसृभिर्वा ब्राह्मणादीनां त्रयाणामप्यादधाति ।
</details>


<details><summary>मूलम्</summary>

ए॒तद्वा अ॒ग्नेᳶ प्रि॒यन्धाम॑ ।
यद्घृ॒तम् ।
</details>

<details open><summary>विश्वास-प्रस्तुतिः</summary>

ए॒तद् वा अ॒ग्नेᳶ प्रि॒यन् धाम॑ यद् घृ॒तम् ।   
</details>

<details><summary>मूलम्</summary>

ए॒तद् वा अ॒ग्नेᳶ प्रि॒यन् धाम॑ यद् घृ॒तम् ।   
</details>


<details><summary>मूलम्</summary>

प्रि॒येणै॒वैन॒न्धाम्ना॒ सम॑र्धयति ।
अथो॒ तेज॑सा ।
</details>

<details open><summary>विश्वास-प्रस्तुतिः</summary>

प्रि॒येणै॒वैन॒न् धाम्ना॒ सम॑र्धय॒त्य् अथो॒ तेज॑सा +++(समर्धयति)+++।   
</details>

<details><summary>मूलम्</summary>

प्रि॒येणै॒वैन॒न् धाम्ना॒ सम॑र्धय॒त्य् अथो॒ तेज॑सा +++(समर्धयति)+++।   
</details>

<details><summary>भट्टभास्कर-टीका</summary>

धाम स्थानम् । प्रियेण धाम्ना समृद्धं करोति ।  
अथो अपिच तेजसा समर्धयतीत्यर्थः ॥
</details>

<details open><summary>विश्वास-प्रस्तुतिः</summary>

गा॒य॒त्रीभि॑र् ब्राह्म॒णस्याद॑ध्यात् ।   
गा॒य॒त्र-छ॑न्दा॒ वै ब्रा॑ह्म॒णः ।   
स्वस्य॒ छन्द॑सᳶ प्रत्ययन॒स्त्वाय॑ ।  
</details>

<details><summary>मूलम्</summary>

गा॒य॒त्रीभि॑र् ब्राह्म॒णस्याद॑ध्यात् ।   
गा॒य॒त्र-छ॑न्दा॒ वै ब्रा॑ह्म॒णः ।   
स्वस्य॒ छन्द॑सᳶ प्रत्ययन॒स्त्वाय॑ ।  
</details>

<details><summary>भट्टभास्कर-टीका</summary>

7गायत्रीभिरिति ॥ पूर्वोक्ताभिः । गायत्रछन्दाः ब्राह्मणः उभयोरपि प्रजापतेर्मुखजातत्वेन सहजातत्वात् । स्वस्य आत्मनः छन्दसः प्रत्ययनस्त्वाय । एते: कर्मणि ल्युटि सकारोपजनः ।
</details>

<details open><summary>विश्वास-प्रस्तुतिः</summary>

त्रि॒ष्टुग्भी॑ राज॒न्य॑स्य +++(आदध्यात् )+++ ।   
त्रि॒ष्टुप्-छ॑न्दा॒ वै रा॑ज॒न्यः॑ ।   
स्वस्य॒ छन्द॑सᳶ प्रत्ययन॒स्त्वाय॑ ॥70॥
</details>

<details><summary>मूलम्</summary>

त्रि॒ष्टुग्भी॑ राज॒न्य॑स्य +++(आदध्यात् )+++ ।   
त्रि॒ष्टुप्-छ॑न्दा॒ वै रा॑ज॒न्यः॑ ।   
स्वस्य॒ छन्द॑सᳶ प्रत्ययन॒स्त्वाय॑ ॥70॥
</details>

<details><summary>भट्टभास्कर-टीका</summary>

त्रिष्टुग्भिरिति । 'समिध्यमानः प्रथमः'30 इत्यादिभिः । त्रिष्टुब्राजन्ययोः उरसो जातत्वात् .सहजातत्वम् ।
</details>

<details open><summary>विश्वास-प्रस्तुतिः</summary>

जग॑तीभि॒र् वैश्य॑स्य +++(आदध्यात्)+++।   
जग॑ती-छन्दा॒ वै वैश्यः॑ ।   
स्वस्य॒ छन्द॑सᳶ प्रत्ययन॒स्त्वाय॑ ।  
</details>

<details><summary>मूलम्</summary>

जग॑तीभि॒र् वैश्य॑स्य +++(आदध्यात्)+++।   
जग॑ती-छन्दा॒ वै वैश्यः॑ ।   
स्वस्य॒ छन्द॑सᳶ प्रत्ययन॒स्त्वाय॑ ।  
</details>

<details><summary>भट्टभास्कर-टीका</summary>

जगतीभिः 'त्वामग्ने समिधानम्' इत्यादिभिः । जगतीवैश्ययोर्मध्यजातत्वेन सहजातत्वम् ।
</details>

<details open><summary>विश्वास-प्रस्तुतिः</summary>

तँ स॑व्ँवत्स॒रङ् गो॑पायेत् ।   
स॒व्ँव॒त्स॒रँ हि रेतो॑ हि॒तव्ँ वर्ध॑ते ।  
</details>

<details><summary>मूलम्</summary>

तँ स॑व्ँवत्स॒रङ् गो॑पायेत् ।   
स॒व्ँव॒त्स॒रँ हि रेतो॑ हि॒तव्ँ वर्ध॑ते ।  
</details>

<details><summary>भट्टभास्कर-टीका</summary>

तमिति । ब्रह्मौदनाग्निं संवत्सरं रक्षेत् । 'गुपू धूप' इत्यायप्रत्ययः । निर्मन्थ्यस्याग्नेः बीजभूतं यस्मात् हितं निहितं संवत्सरं वर्धते ॥
</details>


<details><summary>मूलम्</summary>

यद्ये॑नँ सव्ँवत्स॒रे नोप॒नमे॑त् ।
स॒मिध॒ᳶ पुन॒राद॑ध्यात् ।
</details>

<details open><summary>विश्वास-प्रस्तुतिः</summary>

यद् ये॑नँ सव्ँवत्स॒रे नोप॒नमे॑त्थ् स॒मिध॒ᳶ पुन॒र् आद॑ध्यात् ।   
रेत॑ ए॒व तद्-धि॒तव्ँ वर्ध॑मानम् एति ।   
</details>

<details><summary>मूलम्</summary>

यद् ये॑नँ सव्ँवत्स॒रे नोप॒नमे॑त्थ् स॒मिध॒ᳶ पुन॒र् आद॑ध्यात् ।   
रेत॑ ए॒व तद्-धि॒तव्ँ वर्ध॑मानम् एति ।   
</details>

<details><summary>भट्टभास्कर-टीका</summary>

8यद्येनमित्यादि ॥ अथ संवत्सरादर्वागग्न्याधेयं नोपनमेत् द्रव्यादिवैकल्येनाधातुमसमर्थस्स्यात् पुनस्संवत्सरे पूर्णे समिध आदध्यात् ब्रह्मौदनं पचेदित्यर्थः । ताभिस्तस्य लक्षणतः तद्धि रेतस्थानीयं निहितं यावत् संवत्सरं वर्धमानं पुनरपि एति गच्छति कालोत्कर्षापेक्षया उपचयं भजते गर्भवत् । तस्मात् संवत्सरे ब्रह्मौदनं पचेत् यावदुपनमति । अर्वागपि संवत्सराद्यदैनमुपनमति तदैवादधीतेति ॥
</details>

<details open><summary>विश्वास-प्रस्तुतिः</summary>

न मा॒ँ॒सम् अ॑श्ञीयात् ।   
न स्त्रिय॒म् उपे॑यात् ॥71॥  
</details>

<details><summary>मूलम्</summary>

न मा॒ँ॒सम् अ॑श्ञीयात् ।   
न स्त्रिय॒म् उपे॑यात् ॥71॥  
</details>

<details><summary>भट्टभास्कर-टीका</summary>

9न मांसमित्यादि ॥ संवत्सरं व्रतम् ।
</details>


<details><summary>मूलम्</summary>

यन्मा॒ँ॒सम॑श्ञी॒यात् ।
यत्स्त्रिय॑मुपे॒यात् ।
निर्वी॑र्यस्स्यात् ।
</details>

<details open><summary>विश्वास-प्रस्तुतिः</summary>

यन् मा॒ँ॒सम् अ॑श्ञी॒याद् , यथ् स्त्रिय॑म् उपे॑या॒न् ,निर्वी॑र्यस् स्यात् ।   
नैन॑म् अ॒ग्निर् उप॑-नमेत् ।   
</details>

<details><summary>मूलम्</summary>

यन् मा॒ँ॒सम् अ॑श्ञी॒याद् , यथ् स्त्रिय॑म् उपे॑या॒न् ,निर्वी॑र्यस् स्यात् ।   
नैन॑म् अ॒ग्निर् उप॑-नमेत् ।   
</details>

<details><summary>भट्टभास्कर-टीका</summary>

निर्वीर्य इति । क्षीणबीजस्स्यायात् अग्न्याधेयं च एनं नोपनमेत् ।
</details>

<details open><summary>विश्वास-प्रस्तुतिः</summary>

श्व आ॑धा॒स्यमा॑नो ब्रह्मौद॒नम् प॑चति ।  
</details>

<details><summary>मूलम्</summary>

श्व आ॑धा॒स्यमा॑नो ब्रह्मौद॒नम् प॑चति ।  
</details>

<details><summary>भट्टभास्कर-टीका</summary>

श्व इत्यादि । सर्वेष्वपि पक्षेषु अयं द्वितीयो ब्रह्मौदनविधिरिति केचित् । अन्ये संवत्सरे वा द्वादशाहे वा त्र्यहे वा श्वो वेति ब्रह्मौदनकालविकल्प इति । अनद्यतनेऽपि व्यत्ययेन लुट् न प्रवर्तते ॥
</details>

<details open><summary>विश्वास-प्रस्तुतिः</summary>

आ॒दि॒त्या वा इ॒त उ॑त्त॒मास् सु॑व॒र्गल्ँ लो॒कम् आ॑यन् ।
</details>

<details><summary>मूलम्</summary>

आ॒दि॒त्या वा इ॒त उ॑त्त॒मास् सु॑व॒र्गल्ँ लो॒कम् आ॑यन् ।
</details>

<details><summary>भट्टभास्कर-टीका</summary>

10आदित्या वा इत्यादि ॥ उत्तमा अदितेः पुत्रा देवा इतो लोकात् स्वर्गं गताः ।
</details>

<details open><summary>विश्वास-प्रस्तुतिः</summary>

ते वा इ॒तो यन्त॒म् प्रति॑-नुदन्ते ।  
</details>

<details><summary>मूलम्</summary>

ते वा इ॒तो यन्त॒म् प्रति॑-नुदन्ते ।  
</details>

<details><summary>भट्टभास्कर-टीका</summary>

ते इतो यन्तं स्वर्गं गच्छन्तं प्रति नुदन्ते प्रतीपं प्रेरयन्ति प्रत्यापयन्ति । तस्मात् ब्राह्मणान् प्राशयेत्
</details>


<details><summary>मूलम्</summary>

ए॒ते खलु॒ वावादि॒त्याः ।
यद्ब्रा॑ह्म॒णाः ।
</details>

<details open><summary>विश्वास-प्रस्तुतिः</summary>

ए॒ते खलु॒ वावादि॒त्या यद् -ब्रा॑ह्म॒णाः ।   
</details>

<details><summary>मूलम्</summary>

ए॒ते खलु॒ वावादि॒त्या यद् -ब्रा॑ह्म॒णाः ।   
</details>

<details><summary>भट्टभास्कर-टीका</summary>

ब्राह्मणाः खलु आदित्याः । वावशब्दः प्रसिद्धौ 'ब्राह्मणो वै सर्वा देवताः' इति ।
</details>

<details open><summary>विश्वास-प्रस्तुतिः</summary>

तैर् ए॒व स॒न्त्वङ् ग॑च्छति ॥72॥  
नैन॒म् प्रति॑-नुदन्ते ।   
</details>

<details><summary>मूलम्</summary>

तैर् ए॒व स॒न्त्वङ् ग॑च्छति ॥72॥  
नैन॒म् प्रति॑-नुदन्ते ।   
</details>

<details><summary>भट्टभास्कर-टीका</summary>

तस्मात् ब्राह्मणसन्तर्पणेन तैरेवादित्यैः संत्वं सङ्गतत्वं संश्लेषं गच्छति । ततस्तैर्न प्रणोद्यो भवति । संशब्दात् ससाधनक्रियावचनात् त्वप्रत्ययः ॥
</details>

<details open><summary>विश्वास-प्रस्तुतिः</summary>

ब्र॒ह्म॒-वा॒दिनो॑ वदन्ति ।   
</details>

<details><summary>मूलम्</summary>

ब्र॒ह्म॒-वा॒दिनो॑ वदन्ति ।   
</details>


<details><summary>मूलम्</summary>

क्वा॑ सः ।
अ॒ग्निᳵ का॒र्यः॑ ।
यो॑ऽस्मै प्र॒जाम्प॒शून्प्र॑ज॒नय॒तीति॑ ।
</details>

<details open><summary>विश्वास-प्रस्तुतिः</summary>

"क्वा॑ स ऽ॒ग्निᳵ का॒र्यो॑ , यो॑ ऽस्मै प्र॒जाम् प॒शून् प्र॑ज॒नय॒ती"ति॑ ।   
</details>

<details><summary>मूलम्</summary>

"क्वा॑ स ऽ॒ग्निᳵ का॒र्यो॑ , यो॑ ऽस्मै प्र॒जाम् प॒शून् प्र॑ज॒नय॒ती"ति॑ ।   
</details>

<details><summary>भट्टभास्कर-टीका</summary>

11ब्रह्मवादिन इत्यादि ॥ योस्मै यजमानाय प्रजां पशून् प्रजनयति प्रजापशुभावेन संपत्स्यते । तदर्थं रेत एव निधीयते । रेत एव तद्दधातीति । तेन च ब्राह्मौदनिकः अग्निः एष निर्मन्थ्योऽग्निः स क्व कार्यः कस्मिन्नुपाये स एवात्र निर्मन्थ्यस्स्यत् । कः पुनस्स उपाय इत्युपायं पृछन्ति ब्रह्मवादिनः । सांहितिकं दीर्घत्वं छान्दसम् ।
</details>

<details open><summary>विश्वास-प्रस्तुतिः</summary>

शल्कै॒स् ताँ रात्रि॑म् अ॒ग्निम् इ॑न्धीत ।   
</details>

<details><summary>मूलम्</summary>

शल्कै॒स् ताँ रात्रि॑म् अ॒ग्निम् इ॑न्धीत ।   
</details>

<details><summary>भट्टभास्कर-टीका</summary>

इदानीं येनायं सं एव भवति तमुपायं दर्शयति - शल्कैरित्यादिना । श्व आधास्यमानो यस्यां निशायां ब्रह्मौदनं पचति तां सर्वां शल्कैः दारुशकलैः अग्निमिन्धीत संदीपयेत् ।
</details>

<details open><summary>विश्वास-प्रस्तुतिः</summary>

तस्मि॑न्न्  उप-व्यु॒षम् अ॒रणी॒ निष्ट॑पेत् ।
</details>

<details><summary>मूलम्</summary>

तस्मि॑न्न्  उप-व्यु॒षम् अ॒रणी॒ निष्ट॑पेत् ।
</details>

<details><summary>भट्टभास्कर-टीका</summary>

ततः किमित्याह - अथ तस्मिन् अग्नौ उपव्युषं उषस्समीपे काले 'अव्ययीभावे शरत्प्रभृतिभ्यः' इत्यच् समासान्तः अव्ययानां भमात्रे टिलोपः । अरणी निष्टपेत् गोस्थानीये अरणी ऋषभस्थानीयेन समिद्धेनाग्निना योजयति निष्टपनच्छलेन । ततश्च एकारणियोनिनिषिक्तवदवतीर्णे निर्मन्थनेन प्रजनिष्यत इति स एवाग्निः उत्पन्नो भवतीत्ययं स उपाय इति उत्तरं ब्रह्मवादिभ्यः ।
</details>

<details open><summary>विश्वास-प्रस्तुतिः</summary>

यथ॑र्ष॒भाय॑ वाशि॒ता न्या॑-विच्छा॒यति॑ ।   
ता॒दृग् ए॒व तत् ।   
</details>

<details><summary>मूलम्</summary>

यथ॑र्ष॒भाय॑ वाशि॒ता न्या॑-विच्छा॒यति॑ ।   
ता॒दृग् ए॒व तत् ।   
</details>

<details><summary>भट्टभास्कर-टीका</summary>

अत्र निदर्शनमाह - यथेति । वाशिता उपसर्या सा हि शब्दयन्ती गौर्गर्भग्रहणकाले पुंस्कामा गौर्वाशिता सा ऋषभाय यथा न्याविच्छायति नियमेनागच्छति । यद्वा - नियतमात्मानमृषभाय गमयति निभृतं वा आत्मानमर्पयति । विच्छ गतौ, 'गुपूधूप' इत्यायप्रत्ययः 'यद्वृत्तान्नित्यम्' इत्याख्यातस्य निघाताभावे धातोरन्तोदात्तत्वम् । तादृक्तत् अग्नौ निष्टपनमरण्योः ।
</details>


<details><summary>मूलम्</summary>

अ॒पो॒दूह्य॒ भस्मा॒ग्निम्म॑न्थति ॥73॥  
</details>

<details open><summary>विश्वास-प्रस्तुतिः</summary>

अ॒पो॒दूह्य॒ भस्म॑+ अ॒ग्निम् म॑न्थति ॥73॥  
</details>

<details><summary>मूलम्</summary>

अ॒पो॒दूह्य॒ भस्म॑+ अ॒ग्निम् म॑न्थति ॥73॥  
</details>

<details><summary>भट्टभास्कर-टीका</summary>

तद्भस्म अपोदूह्य अपनीयाग्निं मन्थति ।
</details>

<details open><summary>विश्वास-प्रस्तुतिः</summary>

सैव सा ऽग्नेस् सन्त॑तिः ।   
तम् म॑थि॒त्वा प्राञ्च॒म् उद्ध॑रति ।   
</details>

<details><summary>मूलम्</summary>

सैव सा ऽग्नेस् सन्त॑तिः ।   
तम् म॑थि॒त्वा प्राञ्च॒म् उद्ध॑रति ।   
</details>

<details><summary>भट्टभास्कर-टीका</summary>

सैषा सैव साऽग्नेस्सन्ततिः । तदेव निहितं रेत एवमेषोग्निर्जायते । तं प्रथमं मथित्वा प्राञ्चं उद्धरति आहवनीयमुद्धरति ।
</details>

<details open><summary>विश्वास-प्रस्तुतिः</summary>

स॒व्ँव॒त्स॒रम् ए॒व तद्-रेतो॑ हि॒तम् प्रज॑नयति ।  
</details>

<details><summary>मूलम्</summary>

स॒व्ँव॒त्स॒रम् ए॒व तद्-रेतो॑ हि॒तम् प्रज॑नयति ।  
</details>

<details><summary>भट्टभास्कर-टीका</summary>

यद्वा - जघनेन गार्हपत्यं मथित्वा प्राञ्चमुद्धरति गार्हपत्ये एवं क्रियमाणे संवत्सरं गर्भनिहितं रेतो जनयति प्रागुद्धरणस्य जन्मस्थानीयत्वात् ॥
</details>

<details open><summary>विश्वास-प्रस्तुतिः</summary>

"अना॑हित॒स् तस्या॒ग्निर्" इत्य् आ॑हुः ।   
</details>

<details><summary>मूलम्</summary>

"अना॑हित॒स् तस्या॒ग्निर्" इत्य् आ॑हुः ।   
</details>


<details><summary>मूलम्</summary>

यस्स॒मिधोऽना॑धाया॒ग्निमा॑ध॒त्त इति॑ ।
तास्स॑व्ँवत्स॒रे पु॒रस्ता॒दाद॑ध्यात् ।
स॒व्ँव॒त्सरादे॒वैन॑मव॒रुध्याध॑त्ते ।
</details>

<details open><summary>विश्वास-प्रस्तुतिः</summary>

यस्  "स॒मिधो ऽना॑धाया॒ग्निम् आ॑ध॒त्त" इति॒ , तास् स॑व्ँवत्स॒रे पु॒रस्ता॒द् आद॑ध्याथ् , सव्ँव॒त्सराद् ए॒व +एन॑म् अव॒रुध्याध॑त्ते ।
</details>

<details><summary>मूलम्</summary>

यस्  "स॒मिधो ऽना॑धाया॒ग्निम् आ॑ध॒त्त" इति॒ , तास् स॑व्ँवत्स॒रे पु॒रस्ता॒द् आद॑ध्याथ् , सव्ँव॒त्सराद् ए॒व +एन॑म् अव॒रुध्याध॑त्ते ।
</details>

<details><summary>भट्टभास्कर-टीका</summary>

12अनाहित इत्याद्यास्समिदाधानविकल्पाः । संवत्सराधानगर्भतुल्यमग्निं संवत्सरात् परिगृह्य आधत्ते उत्पादयति ।
</details>


<details><summary>मूलम्</summary>

यदि॑ सव्ँवत्स॒रे+++(ऽनाद॒ध्यात् ।इति जालक्षेत्रपाठे । अत्र अवग्रहः कथमिति विचारणीयम्)+++नाद॒ध्यात् ।
द्वा॒द॒श्या॑म्पु॒रस्ता॒दाद॑ध्यात् ।
स॒व्ँव॒त्स॒रप्र॑तिमा॒ वै द्वाद॑श॒ रात्र॑यः ।
स॒व्ँव॒त्स॒रमे॒वास्याहि॑ता भवन्ति ।
</details>

<details open><summary>विश्वास-प्रस्तुतिः</summary>

यदि॑ सव्ँवत्स॒रे नाद॒ध्याद् द्वा॑द॒श्या॑म् पु॒रस्ता॒द् आद॑ध्यात् ।   
स॒व्ँव॒त्स॒र-प्र॑तिमा॒ वै द्वाद॑श॒ रात्र॑यस् सव्ँवत्स॒रम् ए॒वास्याहि॑ता भवन्ति ।  
</details>

<details><summary>मूलम्</summary>

यदि॑ सव्ँवत्स॒रे नाद॒ध्याद् द्वा॑द॒श्या॑म् पु॒रस्ता॒द् आद॑ध्यात् ।   
स॒व्ँव॒त्स॒र-प्र॑तिमा॒ वै द्वाद॑श॒ रात्र॑यस् सव्ँवत्स॒रम् ए॒वास्याहि॑ता भवन्ति ।  
</details>

<details><summary>भट्टभास्कर-टीका</summary>

अथ यदि कुतश्चित्कारणात् संवत्सरे आधातुं न शक्नुयात् द्वादश्यां पुरस्तादादध्यात् संवत्सरेण तुल्या द्वादशरात्रय इति । संवत्सरं सर्वमस्याग्नय आहिता भवन्ति ।
</details>


<details><summary>मूलम्</summary>

यदि॑ द्वाद॒श्या॑न्नाद॒ध्यात् ।
त्र्य॒हे पु॒रस्ता॒दाद॑ध्यात् ।
</details>

<details open><summary>विश्वास-प्रस्तुतिः</summary>

यदि॑ द्वाद॒श्या॑न्न् आद॒ध्यात् त्र्य॒हे पु॒रस्ता॒द् आद॑ध्यात् ।   
आहि॑ता ए॒वास्य॑ भवन्ति ॥74॥  
</details>

<details><summary>मूलम्</summary>

यदि॑ द्वाद॒श्या॑न्न् आद॒ध्यात् त्र्य॒हे पु॒रस्ता॒द् आद॑ध्यात् ।   
आहि॑ता ए॒वास्य॑ भवन्ति ॥74॥  
</details>

<details><summary>भट्टभास्कर-टीका</summary>

अथ यदि द्वादश्यामपि आधातुं नाशक्नोत् स खल्वेतं त्र्यहे पुरस्तादादध्यात् । एवमपि आहिता एव अस्य अग्नयो भवन्ति आहिता भवन्त्येव ॥

इति नवमोऽनुवाकः ॥  

</details>

