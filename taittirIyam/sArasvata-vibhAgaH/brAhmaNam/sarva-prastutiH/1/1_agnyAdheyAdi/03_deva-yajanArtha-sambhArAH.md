---
title: ०३ देवयजनार्थाः संम्भाराः
unicode_script: devanagari

---
## उद्धननम्, अवोक्षणम्
<details open><summary>विश्वास-प्रस्तुतिः</summary>

उद्-ध॑न्ति ।  
</details>
<details><summary>मूलम्</summary>

उद्-ध॑न्ति ।  
</details>

<details open><summary>विश्वास-प्रस्तुतिः</summary>

यद् ए॒वास्या॑ अमे॒ध्यन् तद् अप॑हन्ति ।  
अ॒पो ऽवो᳚ख्षति॒ शान्त्यै᳚ ।
</details>
<details><summary>मूलम्</summary>

यदे॒वास्या॑ अमे॒ध्यम् ।
तदप॑हन्ति ।
</details>
<details><summary>भट्टभास्कर-टीका</summary>

1उद्धन्तीत्यादि ॥ गतम् । अमेध्यमिति । 'ययतोश्चातदर्थे' इत्युत्तरपदान्तोदात्तत्वम् । वैश्वानरस्य रूपमिति तद्धेतुत्वात् ।
</details>


## सिकताः
<details open><summary>विश्वास-प्रस्तुतिः</summary>

सिक॑ता॒ निव॑पति ।  
ए॒तद् वा अ॒ग्नेर् वै᳚श्वान॒रस्य॑ रू॒पम् ।   
रू॒पेणै॒व वै᳚श्वान॒रम् अव॑रुन्धे ।
</details>

<details><summary>मूलम्</summary>

सिक॑ता॒ निव॑पति ।  
ए॒तद् वा अ॒ग्नेर् वै᳚श्वान॒रस्य॑ रू॒पम् ।   
रू॒पेणै॒व वै᳚श्वान॒रम् अव॑रुन्धे ।
</details>


## ऊषाः
<details open><summary>विश्वास-प्रस्तुतिः</summary>

ऊषा॒न्+++(=क्षारमृत्तिका)+++ निव॑पति ।
</details>
<details><summary>मूलम्</summary>

ऊषा॒न् निव॑पति ।
</details>
<details open><summary>विश्वास-प्रस्तुतिः</summary>

पुष्टि॒र् वा ए॒षा प्र॒जन॑नय्ँ यद् ऊषाः᳚ ॥14॥
</details>
<details><summary>मूलम्</summary>

पुष्टि॒र्वा ए॒षा प्र॒जन॑नम् ।
यदूषाः᳚ ॥14॥
</details>
<details><summary>भट्टभास्कर-टीका</summary>

पुष्टिर्वा इति । पुष्टिहेतवः प्रजननहेतवश्चोक्ताः ।
</details>

<details open><summary>विश्वास-प्रस्तुतिः</summary>

पुष्ट्या॑म् ए॒व प्र॒जन॑ने॒ ऽग्निम् आध॑त्ते ।
</details>
<details><summary>मूलम्</summary>

पुष्ट्या॑म् ए॒व प्र॒जन॑ने॒ ऽग्निम् आध॑त्ते ।
</details>
<details><summary>भट्टभास्कर-टीका</summary>

पुष्टिप्रजननहेतौ तत्सिद्विं कुर्वन्नेवाग्निराहितो भवति ।
</details>
<details open><summary>विश्वास-प्रस्तुतिः</summary>

अथो॑ सं॒ज्ञान॑ ए॒व ।
</details>
<details><summary>मूलम्</summary>

अथो॑ सं॒ज्ञान॑ ए॒व ।  
</details>
<details open><summary>विश्वास-प्रस्तुतिः</summary>

सं॒ज्ञान॒ꣵ॒ ह्य् ए॑तत् प॑शू॒नाय्ँ यद् ऊषाः᳚ ।
</details>
<details><summary>मूलम्</summary>

सं॒ज्ञान॒ꣵ॒ ह्ये॑तत्प॑शू॒नाम् ।
यदूषाः᳚ ।
</details>

<details><summary>भट्टभास्कर-टीका</summary>

अथो अपि च सम्यक् जायन्ते परस्परमैकमत्यं गच्छन्ति पशवो येन तत् संज्ञानं प्रदेशः, तस्मिन्नग्निराहितो भवति ॥
</details>

<details open><summary>विश्वास-प्रस्तुतिः</summary>

द्यावा॑पृथि॒वी स॒हास्ता᳚म् ।
</details>
<details><summary>मूलम्</summary>

द्यावा॑पृथि॒वी स॒हास्ता᳚म् ।  
</details>
<details><summary>भट्टभास्कर-टीका</summary>

2द्यावापृथिवी इत्यादि ॥ सहास्तां अविश्लिष्टे अभूताम् ।
</details>
<details><summary>मूलम्</summary>

ते **वि॑य॒ती**+++(=विश्लेषं गच्छन्त्यौ)+++ **अ॑ब्रूताम्**  "अस्त्व् ए॒व नौ॑ स॒ह +++(रूपं)+++ य॒ज्ञिय॒म्" इति॑ ।
</details>
<details open><summary>विश्वास-प्रस्तुतिः</summary>

ते वि॑य॒ती अ॑ब्रूता॒म् - "अस्त्व् ए॒व नौ॑ स॒ह य॒ज्ञिय॒मि"ति॑ ।   
</details>
<details><summary>मूलम्</summary>

ते वि॑य॒ती अ॑ब्रूता॒म् - "अस्त्व् ए॒व नौ॑ स॒ह य॒ज्ञिय॒मि"ति॑ ।   
</details>
<details><summary>भट्टभास्कर-टीका</summary>

ते वियती विश्लेषं गच्छन्त्यौ अब्रूताम् । विपूर्वादेतेः शतरि 'उगितश्च' इति ञीप्,, 'वा छन्दसि' इति पूर्वसवर्णदीर्घत्वम्, 'शतुरनुमः' इति नद्या उदात्तत्वम् । नौ आवयोस्सम्बन्धि यत् यज्ञियं यज्ञार्हं रूपं तत् सह एवास्तु विश्लिष्टयोरप्यावयोः ।
</details>
<details open><summary>विश्वास-प्रस्तुतिः</summary>

यद् अ॒मुष्या॑ य॒ज्ञिय॒म् आसी᳚त् तद् अ॒स्याम् अ॑दधात् ।   
त ऊषा॑ अभवन्न् ॥15॥
</details>
<details><summary>मूलम्</summary>

यद॒मुष्या॑ य॒ज्ञिय॒मासी᳚त् ।
तद॒स्याम॑दधात् ।
</details>
<details open><summary>विश्वास-प्रस्तुतिः</summary>

यद॒स्या य॒ज्ञिय॒मासी᳚त् तद् अ॒मुष्या॑म् अदधात् ।
</details>
<details><summary>मूलम्</summary>

यद॒स्या य॒ज्ञिय॒मासी᳚त् ।
तद॒मुष्या॑मदधात् ।
</details>
<details open><summary>विश्वास-प्रस्तुतिः</summary>

तद् अ॒दश् च॒न्द्रम॑सि कृ॒ष्णम् ऊषा᳚न् नि॒वप॑न्न् अ॒दो ध्या॑येत् ।

द्यावा॑पृथि॒व्योर् ए॒व य॒ज्ञिये॒ ऽग्निम् आध॑त्ते ।
</details>
<details><summary>मूलम्</summary>

तद॒दश्च॒न्द्रम॑सि कृ॒ष्णम् ।
ऊषा᳚न्नि॒वप॑न्न॒दो ध्या॑येत् ।
</details>
<details><summary>भट्टभास्कर-टीका</summary>

गतमन्यत् ॥
</details>


## आखु-करीषम्
<details open><summary>विश्वास-प्रस्तुतिः</summary>

अ॒ग्निर् दे॒वेभ्यो॒ निला॑यत , +आ॒खू रू॒पङ् कृ॒त्वा ।
</details>
<details><summary>मूलम्</summary>

अ॒ग्निर्दे॒वेभ्यो॒ निला॑यत ।
आ॒खू रू॒पङ्कृ॒त्वा ।
</details>
<details><summary>भट्टभास्कर-टीका</summary>

3अग्निर्देवेभ्य इत्यादि ॥ निलायत निरगच्छन् । 'उपसर्गस्यायतौ' इति लत्वम् । आखुर्भूत्वा निलायत ।
</details>

<details open><summary>विश्वास-प्रस्तुतिः</summary>

स पृ॑थि॒वीम् प्रावि॑शत् ।   
स ऊ॒तीᳵ+++(→मार्गान्)+++ कु॑र्वा॒णᳶ पृ॑थि॒वीम् अनु॒ सम॑चरत् ।
</details>
<details><summary>मूलम्</summary>

स पृ॑थि॒वीम् प्रावि॑शत् ।   
स ऊ॒तीᳵ कु॑र्वा॒णᳶ पृ॑थि॒वीम् अनु॒ सम॑चरत् ।   
</details>
<details><summary>भट्टभास्कर-टीका</summary>

रूपं च तदीयं कृत्वा ऊतीः मार्गान् कुर्वाणः पृथिवीमनु क्रमेण सर्वत्रान्तः समचरत् । लक्षणेऽनोः कर्मप्रवचनीयत्वम् । अवतेर्गतिकर्मणः करणे क्तिनि ज्वरत्वरादिना ऊठि 'ऊतियूति' इति क्तिन उदात्तत्वम् ।
</details>
<details open><summary>विश्वास-प्रस्तुतिः</summary>

तदा॑खु-करी॒षम्+++(=उत्करो)+++ अ॑भवत् ॥16॥
</details>
<details><summary>मूलम्</summary>

तद् आ॑खु-करी॒षम् अ॑भवत् ॥16॥  
</details>
<details><summary>भट्टभास्कर-टीका</summary>

तन्मार्गनिर्माणार्थमिदं पुरीषं आखुकरीषं आखूत्करः अभवत्, तत्तासु स्वदन्तदष्टासु ऊतिषु आखूत्कर उत्पन्नोऽभवत् । 'सुपां सुलुक्' इति सप्तम्या लुक् ।
</details>
<details open><summary>विश्वास-प्रस्तुतिः</summary>

यद् आ॑खु-करी॒षꣳ स॑म्भा॒रो भव॑ति, यद् ए॒वास्य॒ तत्र॒ न्य॑क्तन्, तद् ए॒वाव॑रुन्धे ।
</details>
<details><summary>मूलम्</summary>

यदा॑खुकरी॒षꣳ स॑म्भा॒रो भव॑ति ।
यदे॒वास्य॒ तत्र॒ न्य॑क्तम् ।
तदे॒वाव॑रुन्धे ।
</details>
<details><summary>भट्टभास्कर-टीका</summary>

यदित्यादि । सम्भ्रियते सह निधीयत इति सम्भारः ।  
न्यक्तमिति । अस्य अग्नेः यत् तेज ऊतीकरणेन न्यक्तं न्यक् पतितं तत् सर्वं अवरुन्धे । अकर्मणि निष्ठायामपि 'गतिरनन्तरः' इति व्यत्ययेन गतेः प्रकृतिस्वरत्वम् ॥
</details>

## वल्मीकम्

<details open><summary>विश्वास-प्रस्तुतिः</summary>

ऊर्ज॒व्ँ वा ए॒तꣳ रस॑म् पृथि॒व्या उ॑प॒दीका॒+++(=termites)+++ उद्-दि॑हन्ति+++(=ऊर्ध्वम् उपचिन्वन्ति)+++ यद् व॒ल्मीक᳚म् ।
</details>
<details><summary>मूलम्</summary>

ऊर्ज॒व्ँवा ए॒तꣳ रस॑म्पृथि॒व्या उ॑प॒दीका॒ उद्दि॑हन्ति ।
यद्व॒ल्मीक᳚म् ।
</details>
<details><summary>भट्टभास्कर-टीका</summary>

4ऊर्जमित्यादि ॥ पृथिव्यास्सम्बन्धिनीं ऊर्जं अन्नं रसं सारं च उपदीकाः वल्मीकाः उद्दिहन्ति ऊर्ध्वमुपचिन्वन्ति । यद्वा …तीत्येव ।
</details>

<details open><summary>विश्वास-प्रस्तुतिः</summary>

यद् व॑ल्मीक-व॒पा स॑म्भा॒रो भव॑ति, ऊर्ज॑म् ए॒व रस॑म् पृथि॒व्या अव॑रुन्धे ।   
</details>
<details><summary>मूलम्</summary>

यद् व॑ल्मीक-व॒पा स॑म्भा॒रो भव॑त्य् ऊर्ज॑म् ए॒व रस॑म् पृथि॒व्या अव॑रुन्धे ।   
</details>
<details><summary>भट्टभास्कर-टीका</summary>

यदित्यादि । वल्मीकवपा वल्मीकमृत् ।  
पृथिव्या ऊर्जं रसं च अवरुन्धे ।
</details>

<details open><summary>विश्वास-प्रस्तुतिः</summary>

अथो॒ श्रोत्र॑म् ए॒व +++(अव॑रुन्धे)+++ ।
</details>
<details><summary>मूलम्</summary>

अथो॒ श्रोत्र॑म् ए॒व +++(अव॑रुन्धे)+++ ।   
</details>
<details><summary>भट्टभास्कर-टीका</summary>

अथो अपि च श्रोत्रमेव अवरुन्ध इत्येवशब्दग्रहणसामर्थ्यातिशयम् ।  
</details>
<details open><summary>विश्वास-प्रस्तुतिः</summary>

श्रोत्र॒ꣵ॒ ह्य् ए॑तत् पृ॑थि॒व्याः , यद् व॒ल्मीकः॑ ॥ 17 ॥
</details>
<details><summary>मूलम्</summary>

श्रोत्र॒ꣵ॒ ह्ये॑तत्पृ॑थि॒व्याः ।
यद्व॒ल्मीकः॑ ॥ 17 ॥
</details>
<details><summary>भट्टभास्कर-टीका</summary>

हेतुमाह - श्रोत्रं हीति । श्रोत्रं ह्येतत्पृथिव्याः वल्मीको नाम ।
</details>
<details open><summary>विश्वास-प्रस्तुतिः</summary>

अब॑धिरो भवति य ए॒वव्ँ वेद॑ ।
</details>
<details><summary>मूलम्</summary>

अब॑धिरो भवति ।
य ए॒वव्ँवेद॑ ।
</details>
<details><summary>भट्टभास्कर-टीका</summary>

एवं वेदिताऽपि अबधिरो भवति ॥
</details>


## कर्दमम्
<details open><summary>विश्वास-प्रस्तुतिः</summary>

प्र॒जाप॑तिᳶ प्र॒जा अ॑सृजत ।   
तासा॒म् अन्न॒म् उपा᳚ख्षीयत ।
</details>
<details><summary>मूलम्</summary>

प्र॒जाप॑तिᳶ प्र॒जा अ॑सृजत ।   
तासा॒म् अन्न॒म्  उपा᳚ख्षीयत ।   
</details>
<details><summary>भट्टभास्कर-टीका</summary>

5प्रजापतिरित्यादि ॥ उपाक्षीयत उपक्षीयमाणमभवत् । अनुत्पत्तिरुपक्षयः । ताभ्यस्तदर्थं सूदं सूदयित्वा पृथिवीम्, षूद क्षरणे, आर्द्रां कृत्वा । सूदयतेर्णमुलि प्रत्ययात्पूर्वस्योदात्तत्वम् ।
</details>

<details open><summary>विश्वास-प्रस्तुतिः</summary>

ताभ्य॒स् सूद॒म्+++(=कर्दमम्)+++ उप॒-प्राभि॑नत् ।
</details>
<details><summary>मूलम्</summary>

ताभ्य॒स् सूद॒म् उप॒-प्राभि॑नत् ।   
</details>
<details><summary>भट्टभास्कर-टीका</summary>

उपप्राभिनत् तत्रतत्र प्रदेशे प्रभेदनं कृतवान् पृथिव्याः ।
</details>
<details open><summary>विश्वास-प्रस्तुतिः</summary>

ततो॒ वै तासा॒म् अन्न॒न् नाख्षी॑यत ।
</details>
<details><summary>मूलम्</summary>

ततो॒ वै तासा॒म् अन्न॒न् नाख्षी॑यत ।
</details>
<details><summary>भट्टभास्कर-टीका</summary>

ततः सकर्दमायां पृथिव्यां सस्योत्पत्त्या अन्नं नाक्षीयत ।  

[यद्वा] सूदोऽशोष्यजलभूमिस्थितः कर्दम: । तत्सर्वत्र पृथिव्यामुपप्राभिनत् उपप्रावर्तयत् भेदनेन उपसम्प्राप्तमकरोत् ।
</details>
<details open><summary>विश्वास-प्रस्तुतिः</summary>

यस्य॒ सूद॑स् सम्भा॒रो भव॑ति, नास्य॑ गृ॒हे ऽन्न॑ङ् ख्षीयते ।
</details>
<details><summary>मूलम्</summary>

यस्य॒ सूद॑स्सम्भा॒रो भव॑ति ।
नास्य॑ गृ॒हेऽन्न॑ङ्ख्षीयते ।
</details>
<details><summary>भट्टभास्कर-टीका</summary>

यस्येत्यादि गतम् ॥
</details>

## वराह-हत-मृत्, शर्कराः
<details open><summary>विश्वास-प्रस्तुतिः</summary>

आपो॒ वा इ॒दम् अग्रे॑ सलि॒लम् आ॑सीत् ।
</details>
<details><summary>मूलम्</summary>

आपो॒ वा इ॒दम् अग्रे॑ सलि॒लम् आ॑सीत् ।   
</details>
<details><summary>भट्टभास्कर-टीका</summary>

6आपो वा इदमित्यादि ॥ अपां विकारभूतं इदं सर्वं भूतजातं अग्रे प्रथमं सलिलमेव आसीत् ।
</details>

<details open><summary>विश्वास-प्रस्तुतिः</summary>

तेन॑ प्र॒जाप॑तिर् +++(तपसा)+++ अश्राम्यत् - "क॒थम् इ॒दꣵ स्या॒द्" इति॑ ।
</details>
<details><summary>मूलम्</summary>

तेन॑ प्र॒जाप॑तिरश्राम्यत् ॥18॥  
क॒थमि॒दꣵ स्या॒दिति॑ ।
</details>
<details><summary>भट्टभास्कर-टीका</summary>

तेन भृतजातेन सिसृक्षितेन हेतुना प्रजापतिरश्राम्यत् तपोऽतप्यत ।  

कथं मन्यमान इत्याह - कथमिदं भूतजातं स्यादिति कथमेतद्वर्तते एवमुपपद्येतेति ।
</details>
<details open><summary>विश्वास-प्रस्तुतिः</summary>

सो॑ऽपश्यत् पुष्कर-प॒र्णन्+++(=पद्मपत्रं)+++ तिष्ठ॑त् ।
</details>
<details><summary>मूलम्</summary>

सो॑ ऽपश्यत् पुष्कर-प॒र्णन् तिष्ठ॑त् ।   
</details>
<details><summary>भट्टभास्कर-टीका</summary>

अथ तस्मिन् सलिले तिष्ठत् ऊर्ध्वमूलमवस्थितं पुष्करपर्णं पद्मपत्रं अपश्यत् तपःप्रभावात्तादृशं किंचिदहो सम्पन्नमासीत् । किं पुनस्तत्? इदमेव पुष्करपर्णम् ।
</details>

<details open><summary>विश्वास-प्रस्तुतिः</summary>

सो॑ऽमन्यत + "अस्ति॒ वै तद् +++(मृण्मयं)+++, यस्मि॑न्न् इ॒दम् अधि॒ तिष्ठ॒ती"ति॑ ।  
स व॑रा॒हो रू॒पङ् कृ॒त्वोप॒ न्य॑मज्जत् ।
</details>
<details><summary>मूलम्</summary>

सो॑ऽमन्यत ।
अस्ति॒ वै तत् ।
यस्मि॑न्नि॒दमधि॒ तिष्ठ॒तीति॑ ।
स व॑रा॒हो रू॒पङ् कृ॒त्वोप॒ न्य् अ॑मज्जत् ।   
</details>
<details><summary>भट्टभास्कर-टीका</summary>

कीदृशमित्याह - इदं भूतजातं स्थावरजङ्गमात्मकं कथमिदं स्यादिति पूर्वं चिन्तितं यस्मिन्नधितिष्ठति यस्मिन् स्थाने अधिष्ठाय वर्तते तदिदमस्तीति मत्वा अप्सु निलीय अविभागापन्नां पृथिवीमन्वप्सु प्राप्तुकामो वराहो भूत्वा रूपं च तदीयं कृत्वा तस्मिन् सलिले उपन्यमज्जत् पुष्करपर्णसमीपे निमग्नोऽभूत् ।
</details>

<details open><summary>विश्वास-प्रस्तुतिः</summary>

स पृ॑थि॒वीम् अ॒ध आ᳚र्च्छत् ।
</details>
<details><summary>मूलम्</summary>

स पृ॑थि॒वीम् अ॒ध आ᳚र्च्छत् ।   
</details>
<details><summary>भट्टभास्कर-टीका</summary>

सः अधस्तात् पृथिवीं तपःप्रभावेन मृदं परिणतां आर्छत् प्राप्नोत् यत्र पुष्करपर्णमुदतिष्ठत् ।
</details>
<details open><summary>विश्वास-प्रस्तुतिः</summary>

तस्या॑ उप॒हत्योद॑मज्जत् ।   
</details>
<details><summary>मूलम्</summary>

तस्या॑ उप॒हत्योद॑मज्जत् ।   
</details>
<details><summary>भट्टभास्कर-टीका</summary>

अथ तस्या मृद एकदेशं उपहत्य हस्ताभ्यां दंष्ट्रया च आदाय उदमज्जत् उत्तिष्ठतिस्म सलिलात् ।
</details>
<details open><summary>विश्वास-प्रस्तुतिः</summary>

तत् पु॑ष्कर-प॒र्णे᳚ ऽप्रथयत् ।
</details>
<details><summary>मूलम्</summary>

तत् पु॑ष्कर-प॒र्णे᳚ ऽप्रथयत् ।   
</details>
<details><summary>मूलम्</summary>

यदप्र॑थयत् ॥19॥  
तत्पृ॑थि॒व्यै पृ॑थिवि॒त्वम् ।
</details>
<details open><summary>विश्वास-प्रस्तुतिः</summary>

यद् अप्र॑थयत् तत् पृ॑थि॒व्यै पृ॑थिवि॒त्वम्।  
अभू॒द्वा इ॒दमिति॑ । तद् भूम्यै॑ भूमि॒त्वम् ।
</details>
<details><summary>मूलम्</summary>

यद् अप्र॑थय॒त् तत् पृ॑थि॒व्यै पृ॑थिवि॒त्वम् ।   
अभू॒द् वा इ॒दम् इति॑ ।   
तद् भूम्यै॑ भूमि॒त्वम् ।
</details>
<details><summary>भट्टभास्कर-टीका</summary>

कश्चिदाह - पुष्करपर्णं दृष्ट्वा प्रजापतिरमन्यत अतर्कयत् यस्मिन्निदं पुष्करपर्णमधितिष्ठति अस्ति वै तत्स्थलमिति सञ्जातानुमानप्रत्ययो वराहरूपी निमज्ज्याधस्तात्तन्मूले पृथिवीं मृदं लब्ध्वा उन्मज्ज्य तस्मिन्नेव पुष्करपर्णे तां मृदमप्रथयत् विस्तारितवान् । सा पृथिवीत्वेन परिणता । प्रथनात्पृथिवी ।
</details>
<details open><summary>विश्वास-प्रस्तुतिः</summary>

तान् दिशोऽनु॒ वात॒स् सम॑वहत् ।
</details>
<details><summary>मूलम्</summary>

तान् दिशो ऽनु॒ वात॒स् सम॑वहत् ।   
</details>
<details><summary>भट्टभास्कर-टीका</summary>

तां दिशो लक्षीकृत्य वातस्समवहत् सम्प्रैरयत् ।
</details>
<details open><summary>विश्वास-प्रस्तुतिः</summary>

ताꣳ शर्क॑राभिर् अदृꣳहत्+++(=दृढ्य् अकरोत्)+++ - "शव्ँ वै नो॑ऽभू॒द्" इति॑ ।
</details>
<details><summary>मूलम्</summary>

ताꣳ शर्क॑राभिरदृꣳहत् ।
शव्ँवै नो॑ऽभू॒दिति॑ ।
</details>
<details><summary>भट्टभास्कर-टीका</summary>

अथ तां अस्थिरां वातेन दिशोऽनुसमुह्यमानां शर्कराभिरदृंहत् दृढां निश्चलामकरोत् प्रजापतिः यथा वातेन संवोढुं न शक्यते तादृशदार्ढ्यवतीं शर्कराभिरकरोत् ।  शं वा इति । शं सुखं दार्ढ्यप्रभवं नः अस्माकं अभूदिति ।
</details>
<details open><summary>विश्वास-प्रस्तुतिः</summary>

तच् छर्क॑राणाꣳ शर्कर॒त्वम् ।
</details>
<details><summary>मूलम्</summary>

तच्-छर्क॑राणाꣳ शर्कर॒त्वम् ।   
</details>
<details><summary>भट्टभास्कर-टीका</summary>

शर्करत्वं शर्कराणां शं कुर्वन्तीति शर्कराः । 'शमिधातोस्संज्ञायाम्' इत्यच्, पृषोदरादिः, 'त्वे च' इति ह्रस्वत्वम् ॥
</details>
<details open><summary>विश्वास-प्रस्तुतिः</summary>

यद् व॑रा॒ह-वि॑हतꣳ सम्भा॒रो भव॑ति, अ॒स्याम् ए॒वाछ॑म् बट्कारम् अ॒ग्निम् आध॑त्ते ।
</details>
<details><summary>मूलम्</summary>

यद्व॑रा॒हवि॑हतꣳ सम्भा॒रो भव॑ति ।
अ॒स्यामे॒वाछ॑म्बट्कारम॒ग्निमाध॑त्ते ।
</details>
<details><summary>भट्टभास्कर-टीका</summary>

7यदित्यादि ॥ वराहविहतं वराहविकीर्णम् ।  
अछम्बट्कारं अविनाशं पृथिव्यां आधत्ते । यद्वा - वडिति सत्यनाम, तस्य छादनं यथा न भवति तथा सत्यप्रतिपाद्यमेवाग्निमाधत्ते ।
</details>
<details open><summary>विश्वास-प्रस्तुतिः</summary>

शर्क॑रा भवन्ति॒ धृत्यै᳚ ॥20॥
</details>
<details><summary>मूलम्</summary>

शर्क॑रा भवन्ति॒ धृत्यै᳚ ॥20॥
</details>
<details><summary>भट्टभास्कर-टीका</summary>

शर्करा भवन्ति सम्भार इत्येव । धृत्यै अविचालितावस्थानाय भवति शर्करासम्भारः ।
</details>

<details open><summary>विश्वास-प्रस्तुतिः</summary>

अथो॑ श॒न्त्वाय॑ +++(भवति)+++।
</details>
<details><summary>मूलम्</summary>

अथो॑ श॒न्त्वाय॑ +++(भवति)+++।   
</details>
<details><summary>भट्टभास्कर-टीका</summary>

अथो अपिच शन्त्वाय च भवति, शं सुखं अविचलितावस्थानहेतुकं तद्वान् भूतग्रामः शं, मत्वर्थीयो लुप्यते । अभेदोपचारो वा शुक्लादिवत् ॥
</details>

## हिरण्यम्

<details open><summary>विश्वास-प्रस्तुतिः</summary>

"सरे॑ता अ॒ग्निर् आ॒धेय॒" इत्य् आ॑हुः ।
</details>
<details><summary>मूलम्</summary>

"सरे॑ता अ॒ग्निर् आ॒धेय॒" इत्या॑हुः ।
</details>
<details><summary>भट्टभास्कर-टीका</summary>

8सरेता इति ॥ प्रजननसामर्थ्याय कथं सरेता आहितो भवतीत्याह ।
</details>
<details open><summary>विश्वास-प्रस्तुतिः</summary>

आपो॒ वरु॑णस्य॒ पत्न॑य आसन्न् ।   
</details>
<details><summary>मूलम्</summary>

आपो॒ वरु॑णस्य॒ पत्न॑य आसन्न् ।   
</details>
<details><summary>भट्टभास्कर-टीका</summary>

आप इत्यादि । पत्नय इति छान्दसं ह्रस्वत्वम् ।
</details>
<details open><summary>विश्वास-प्रस्तुतिः</summary>

ता अ॒ग्निर् अ॒भ्य॑ध्यायत् ।   
</details>
<details><summary>मूलम्</summary>

ता अ॒ग्निर् अ॒भ्य॑ध्यायत् ।   
</details>
<details><summary>भट्टभास्कर-टीका</summary>

अभिध्यानं कामना ।
</details>
<details open><summary>विश्वास-प्रस्तुतिः</summary>

तास् सम॑भवत् ।   
तस्य॒ रेत॒ᳶ परा॑ ऽपतत् ।   
तद् +धिर॑ण्यम् अभवत् ।   
</details>
<details><summary>मूलम्</summary>

तास् सम॑भवत् ।   
तस्य॒ रेत॒ᳶ परा॑ ऽपतत् ।   
तद् +धिर॑ण्यम् अभवत् ।   
</details>
<details><summary>भट्टभास्कर-टीका</summary>

सम्भवो मैथुनम् । गतमन्यत् ।
</details>
<details open><summary>विश्वास-प्रस्तुतिः</summary>

यद् +धिर॑ण्यम् उ॒पास्य॑ति, सरे॑तसम् ए॒वाग्निम् आध॑त्ते ।
</details>
<details><summary>मूलम्</summary>

यद्धिर॑ण्यमु॒पास्य॑ति ।
सरे॑तसमे॒वाग्निमाध॑त्ते ।
</details>
<details><summary>भट्टभास्कर-टीका</summary>

उपास्यति उपक्षिपति ।
</details>
<details open><summary>विश्वास-प्रस्तुतिः</summary>

पुरु॑ष॒ इन् न्वै+++(=नु+वै)+++ स्वाद् रेत॑सो बीभथ्सत॒ इत्य् आ॑हुः +++(- एवम् अग्निर् अपि!)+++॥
</details>
<details><summary>मूलम्</summary>

"पुरु॑ष॒ इन्न् +++(नु - अत्र नु इति स्यात् भाति। इत् + नु = इन्नु वै)+++वै स्वाद् रेत॑सो बीभथ्सते॒"त्य् आ॑हुः ॥21 ॥  
</details>
<details><summary>भट्टभास्कर-टीका</summary>

पुरुष इत्यादि । इदित्यवधारणे । नु इति वितर्के । वै इति प्रसिद्धौ । 'तनुपूर्वः' इति वकारो लुप्यते । पुरुषो नूनं स्वात् आत्मीयात् रेतसो बीभत्सते जुगुप्सते । लोके खल्वेवं भवति, तस्मादग्निरपि स्वाद्रेतसो हिरण्यादुपास्तात् बीभत्सते नूनं इत्याहुः पुराविदः ।
</details>
<details open><summary>विश्वास-प्रस्तुतिः</summary>

उ॒त्त॒र॒त उपा᳚स्य॒त्य् , अबी॑भथ्सायै ।   
</details>
<details><summary>मूलम्</summary>

उ॒त्त॒र॒त उपा᳚स्य॒त्य् , अबी॑भथ्सायै ।   
</details>
<details><summary>भट्टभास्कर-टीका</summary>

इदानीं तत्समाधानार्थमाह - उत्तरत इति । अग्निस्थानं हित्वा तदुत्तरतस्समीपे क्षिपति प्रज्ञातं वा उत्तरत इत्युक्तम् । एवं हि क्रियमाणं अबीभत्सायै भवति ।
</details>

## रजत-प्रदानम्

<details open><summary>विश्वास-प्रस्तुतिः</summary>

अति॒-प्रय॑च्छति +++(रजतम् एवेत्य् एके)+++।
</details>
<details><summary>मूलम्</summary>

अति॒-प्रय॑च्छति ।   
</details>
<details><summary>भट्टभास्कर-टीका</summary>

अतिप्रयच्छतीति हिरण्यमतीत्य अन्यत्किंचिद्ददाति । रजतमेवेत्येके ।
</details>
<details open><summary>विश्वास-प्रस्तुतिः</summary>

आर्ति॑म् ए॒वाति॒-प्रय॑च्छति ।   

+++(अतोऽवगम्यते कस्मैचिद्वाऽनिष्टाय दातव्यमिति। यथोक्तं - ' द्वेष्याय रजतं प्रयच्छति'।)+++
</details>
<details><summary>मूलम्</summary>

आर्ति॑म् ए॒वाति॒-प्रय॑च्छति ।   
</details>
<details><summary>भट्टभास्कर-टीका</summary>

आर्तिमात्मीयामात्मानमतीत्य अन्यस्मै प्रयछति । अतोऽवगम्यते वृषलाय दातव्यमिति .। यस्मै कस्मैचिद्वाऽनिष्टाय । यथोक्तं - ' द्वेष्याय रजतं प्रयच्छति" इत्यादि ॥
</details>

## आश्वत्थम्

<details open><summary>विश्वास-प्रस्तुतिः</summary>

अ॒ग्निर् दे॒वेभ्यो॒ निला॑यत, अश्वो॑ रू॒पङ् कृ॒त्वा ।   
सो᳚ ऽश्व॒त्थे स॑व्ँवथ्स॒रम् अ॑तिष्ठत् ।
</details>
<details><summary>मूलम्</summary>

अ॒ग्निर्दे॒वेभ्यो॒ निला॑यत ।
अश्वो॑ रू॒पङ्कृ॒त्वा ।
सो᳚ ऽश्व॒त्थे स॑व्ँवथ्स॒रम् अ॑तिष्ठत् ।   
</details>
<details><summary>भट्टभास्कर-टीका</summary>

9अग्निर्देवेभ्य इत्यादि ॥ गतम् ।
</details>
<details open><summary>विश्वास-प्रस्तुतिः</summary>

तद् अ॑श्व॒त्थस्या᳚श्वत्थ॒त्वम् ।   
</details>
<details><summary>मूलम्</summary>

तद् अ॑श्व॒त्थस्या᳚श्वत्थ॒त्वम् ।   
</details>
<details><summary>भट्टभास्कर-टीका</summary>

अश्वत्थत्वमिति । अश्वस्स्थितोऽस्मिन्निति 'सुपि स्थः' इति खः, पृषोदरादिः ।
</details>
<details open><summary>विश्वास-प्रस्तुतिः</summary>

यद् आश्व॑त्थस् सम्भा॒रो भव॑ति,  
यद् ए॒वास्य॒ +++(अग्नेस्)+++ तत्र॒ न्य॑क्तम्, तद् ए॒वाव॑रुन्धे ॥22॥
</details>
<details><summary>मूलम्</summary>

यदाश्व॑त्थस्सम्भा॒रो भव॑ति ।
यदे॒वास्य॒ तत्र॒ न्य॑क्तम् ।
तदे॒वाव॑रुन्धे ॥22॥
</details>
<details><summary>भट्टभास्कर-टीका</summary>

आश्वत्थः अश्वत्थावयवः । 'अनुदात्तादेश्च' इत्यञ् ॥
</details>

## औदुम्बरम्

<details open><summary>विश्वास-प्रस्तुतिः</summary>

दे॒वा वा ऊर्ज॒व्ँ व्य॑भजन्त ।   
तत॑ उदु॒म्बर॒ उद॑तिष्ठत् ।   
ऊर्ग् वा उ॑दु॒म्बरः॑ ।
</details>
<details><summary>मूलम्</summary>

दे॒वा वा ऊर्ज॒व्ँ व्य॑भजन्त ।   
तत॑ उदु॒म्बर॒ उद॑तिष्ठत् ।   
ऊर्ग् वा उ॑दु॒म्बरः॑ ।
</details>

<details open><summary>विश्वास-प्रस्तुतिः</summary>

यद् औदु॑म्बरस् सम्भा॒रो भव॑ति,   
ऊर्ज॑म् ए॒वाव॑रुन्धे ।
</details>
<details><summary>मूलम्</summary>

यदौदु॑म्बरस्सम्भा॒रो भव॑ति ।
ऊर्ज॑मे॒वाव॑रुन्धे ।
</details>
<details><summary>भट्टभास्कर-टीका</summary>

10देवा वा ऊर्जमित्यादि ॥ ततः अन्नस्थानात् औदुम्बरः उदुम्बरावयवः । स एवाञ् ॥
</details>

## पालाशम्
<details open><summary>विश्वास-प्रस्तुतिः</summary>

तृ॒तीय॑स्याम् इ॒तो दि॒वि सोम॑ आसीत् ।   
तङ् गा॑य॒त्र्य् आह॑रत् ।   
तस्य॑ प॒र्णम् अ॑च्छिद्यत ।   
तत् प॒र्णो॑+++(=पलाशः)+++ ऽभवत् ।
</details>
<details><summary>मूलम्</summary>

तृ॒तीय॑स्याम् इ॒तो दि॒वि सोम॑ आसीत् ।   
तङ् गा॑य॒त्र्य् आह॑रत् ।   
तस्य॑ प॒र्णम् अ॑च्छिद्यत ।   
तत् प॒र्णो॑ ऽभवत् ।   
</details>
<details><summary>भट्टभास्कर-टीका</summary>

11तृतीयस्यामिति ॥ तिस्रोपि पृथिव्यादयो दिवः पर्णं पक्षः पर्णः पलाशः ।
</details>
<details open><summary>विश्वास-प्रस्तुतिः</summary>

तत् प॒र्णस्य॑ पर्ण॒त्वम् ॥23॥  
</details>
<details><summary>मूलम्</summary>

तत् प॒र्णस्य॑ पर्ण॒त्वम् ॥23॥  
</details>
<details><summary>भट्टभास्कर-टीका</summary>

पर्णत्वमिति - पर्णपरिणामत्वात् ।
</details>

<details open><summary>विश्वास-प्रस्तुतिः</summary>

यस्य॑ पर्ण॒मय॑स् सम्भा॒रो भव॑ति, सो॒म॒पी॒थम्+++(=सोमपानम्)+++ ए॒वाव॑रुन्धे ।
</details>
<details><summary>मूलम्</summary>

यस्य॑ पर्ण॒मय॑स्सम्भा॒रो भव॑ति ।
सो॒म॒पी॒थमे॒वाव॑रुन्धे ।
</details>
<details><summary>भट्टभास्कर-टीका</summary>

पर्णमय इति ॥ पूर्ववत् अवयवे "द्व्यचश्छन्दसि" इति मयट् ।  
सोमपीथः  सोमपानम् । औणादिकस्थक्प्रत्ययः ॥
</details>

<details open><summary>विश्वास-प्रस्तुतिः</summary>

दे॒वा वै ब्रह्म॑न्न्+++(णि)+++ अवदन्त ।   
तत् प॒र्ण उपा॑शृणोथ् - सु॒श्रवा॒ वै नाम॑ ।   
यत् प॑र्ण॒मय॑स् सम्भा॒रो भव॑ति, ब्रह्मवर्च॒सम् ए॒वाव॑रुन्धे ।
</details>
<details><summary>मूलम्</summary>

तत्प॒र्ण उपा॑शृणोत् ।
सु॒श्रवा॒ वै नाम॑ ।
यत्प॑र्ण॒मय॑स्सम्भा॒रो भव॑ति ।
ब्र॒ह्म॒व॒र्च॒समे॒वाव॑रुन्धे ।
</details>
<details><summary>भट्टभास्कर-टीका</summary>

12देवा वै ब्रह्मन्नित्यादि ॥ ब्रह्मणि वेदे देवा अवदन्त भासमाना अर्थविशेषान्वदन्तो वेदार्थं सहासित्वा अध्यवस्यन् ।
</details>

## शमीमयम्

<details open><summary>विश्वास-प्रस्तुतिः</summary>

प्र॒जाप॑तिर् अ॒ग्निम् अ॑सृजत ।   
सो॑ऽबिभे॒त् प्र मा॑ धख्ष्य॒तीति॑ ।
</details>
<details><summary>मूलम्</summary>

प्र॒जाप॑तिर् अ॒ग्निम् अ॑सृजत ।   
सो॑ ऽबिभे॒त् प्र मा॑ धख्ष्य॒तीति॑ ।   
</details>
<details><summary>भट्टभास्कर-टीका</summary>

प्रजापतिरग्निमित्यादि । स प्रजापतिः अबिभेत् अग्निर्मां प्रधक्ष्यतीति ।
</details>
<details open><summary>विश्वास-प्रस्तुतिः</summary>

तꣳ श॒म्या॑ ऽशमयत् ॥24॥  
</details>
<details><summary>मूलम्</summary>

तꣳ श॒म्या॑ ऽशमयत् ॥24॥  
</details>
<details><summary>भट्टभास्कर-टीका</summary>

शम्या तां दाह्यत्वेन दत्त्वा अग्निं अशमयत् ।
</details>
<details open><summary>विश्वास-प्रस्तुतिः</summary>

तच् छ॒म्यै॑ शमि॒त्वम् ।   
</details>
<details><summary>मूलम्</summary>

तच् छ॒म्यै॑ शमि॒त्वम् ।   
</details>
<details open><summary>विश्वास-प्रस्तुतिः</summary>

यच् छ॑मी॒मय॑स् सम्भा॒रो भव॑ति शान्त्या॒+++(य्)+++ अप्र॑दाहाय ।
</details>
<details><summary>मूलम्</summary>

यच्छ॑मी॒मय॑स्सम्भा॒रो भव॑ति ।
शान्त्या॒ अप्र॑दाहाय ।
</details>
<details><summary>भट्टभास्कर-टीका</summary>

शमित्वमिति ॥ शाम्यत्यग्निरनयेति शमी । औणादिक इन्प्रत्ययः 'कृदिकारादक्तिनः' इति ङीष्, पूर्ववत् ह्रस्वत्वम् ॥
</details>

## वैकङ्कतम्
<details open><summary>विश्वास-प्रस्तुतिः</summary>

अ॒ग्नेस् सृ॒ष्टस्य॑ य॒तः विक॑ङ्कत॒म् +++(वृक्षविशेषं)+++ भा आ᳚र्च्छत्+++(←वचनव्यत्ययः)+++,   
यद् वैक॑ङ्कतस् सम्भा॒रो भव॑ति - भा ए॒वाव॑रुन्धे ।
</details>
<details><summary>मूलम्</summary>

अ॒ग्नेस्सृ॒ष्टस्य॑ य॒तः ।
विक॑ङ्कत॒म्भा आ᳚र्च्छत् ।
यद्वैक॑ङ्कतस्सम्भा॒रो भव॑ति ।
भा ए॒वाव॑रुन्धे ।
</details>
<details><summary>भट्टभास्कर-टीका</summary>

13अग्नेरित्यादि ॥ प्रजापतिना सृष्टस्य यतः स्वकार्यं प्रतिवा गछतोऽग्नेः भाः तेजो विकङ्कतं वृक्षविशेषं आर्छत् प्रापत् । एतेश्शतरि 'शतुरनुमः' इति विभक्तेरुदात्तत्वम् ।  
वैकङ्कत इति । पूर्ववदञ् ।  
भाः अवरुन्धे । भातेरसुनि भाः । क्विपि बहुवचनं स्यादिति चेत् तदा भा आर्छदिति कथम्? । वचनव्यत्यं सवर्णदीर्घत्वाभावं वक्ष्यामीति चेत्? बाढम् ॥
</details>

## अशनि-हत-वृक्ष-सम्भारः
<details open><summary>विश्वास-प्रस्तुतिः</summary>

"सहृ॑दयो॒ ऽग्निर् आ॒धेय॒" इत्य् आ॑हुः ।   
म॒रुतो॒ ऽद्भिर् अ॒ग्निम् अ॑तमयन्न् ।   
</details>
<details><summary>मूलम्</summary>

"सहृ॑दयो॒ ऽग्निर् आ॒धेय॒" इत्य् आ॑हुः ।   
म॒रुतो॒ ऽद्भिर् अ॒ग्निम् अ॑तमयन्न् ।   
</details>
<details><summary>भट्टभास्कर-टीका</summary>

"सहृदयः इति(हि?) ॥तत्कथं स्यादित्याह - मरुत इति । अतमयन् उत्सन्नज्वालमकुर्वन् ।
</details>
<details open><summary>विश्वास-प्रस्तुतिः</summary>

तस्य॑ ता॒न्तस्य॒+++(5)+++ हृद॑य॒म् आच्छि॑न्दन्न् ।   
सा ऽशनि॑र् अभवत् ।   
</details>
<details><summary>मूलम्</summary>

तस्य॑ ता॒न्तस्य॒ हृद॑य॒म् आच्छि॑न्दन्न् ।   
सा ऽशनि॑र् अभवत् ।   
</details>
<details><summary>भट्टभास्कर-टीका</summary>

तस्य तान्तस्य शान्तज्वालस्य हृदयमाच्छिन्दन् पृथक्कृतवन्तः । साऽशनिरभवदिति। गतम् ।
</details>
<details open><summary>विश्वास-प्रस्तुतिः</summary>

साऽशनि॑र् अभवत् ।   
यद् अ॒शनि॑-हतस्य वृ॒ख्षस्य॑ सम्भा॒रो भव॑ति, सहृ॑दयम् ए॒वाग्निम् आध॑त्ते ॥25॥
</details>
<details><summary>मूलम्</summary>

यद॒शनि॑हतस्य वृ॒ख्षस्य॑ सम्भा॒रो भव॑ति ।
सहृ॑दयमे॒वाग्निमाध॑त्ते ॥25॥
</details>
<details><summary>भट्टभास्कर-टीका</summary>

अशनिहतस्येति । 'तृतीया कर्मणि' इति पूर्वपदप्रकृतिस्वरत्वम् ॥

प्रथमे तृतीयोऽनुवाकः ॥  

</details>