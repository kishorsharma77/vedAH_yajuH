---
title: ०५ पशवः वैष्णवाद्या नव
unicode_script: devanagari
---

<details><summary>मूलम्</summary>

अप्र॑तिष्ठा॒व्ँवा ए॒ते ग॑च्छन्ति । येषाꣳ॑ सव्ँवथ्स॒रेऽना॒प्तेऽथ॑ । ए॒का॒द॒शिन्या॒प्यते॑ ।    
</details>

<details open><summary>विश्वास-प्रस्तुतिः</summary>

अप्र॑तिष्ठा॒व्ँ वा ए॒ते ग॑च्छन्ति॒ येषाꣳ॑ सव्ँवथ्स॒रे ऽना॒प्ते ऽथै॒काद॒शिन्य् आ॒प्यते॑ ।  

वै॒ष्ण॒वव्ँ वा॑म॒नम् आल॑भन्ते ।
य॒ज्ञो वै विष्णुः॑ ।  
य॒ज्ञम् ए॒वाल॑भन्ते॒ प्रति॑ष्ठित्यै ।  
</details>

<details><summary>मूलम्</summary>

अप्र॑तिष्ठा॒व्ँ वा ए॒ते ग॑च्छन्ति॒ येषाꣳ॑ सव्ँवथ्स॒रे ऽना॒प्ते ऽथै॒काद॒शिन्य् आ॒प्यते॑ ।  

वै॒ष्ण॒वव्ँ वा॑म॒नम् आल॑भन्ते ।
य॒ज्ञो वै विष्णुः॑ ।  
य॒ज्ञम् ए॒वाल॑भन्ते॒ प्रति॑ष्ठित्यै ।  
</details>

<details><summary>भट्टभास्कर-टीका</summary>

1 अप्रतिष्ठां वा इत्यादि ॥ प्रतिष्ठां एते न गच्छन्ति येषां संवत्सरे अनाप्ते असमाप्ते एकादशिनी आप्यते ।
तथा हि - प्रत्यहमेकैकस्मिन् पशावालभ्यमाने एकषष्ट्यधिकशतत्रयप्रमितेष्वहस्सु द्वात्रिंशदेकादशिन्यो लभ्यन्ते, अथ नवाहानि परिशिष्टानि लभ्यन्ते । स यः [तद्यः] साधनत्वेन स्वीकरोति स [तस्य तद] प्रतिष्ठित्यै भवति ।
</details>

<details open><summary>विश्वास-प्रस्तुतिः</summary>

ऐ॒न्द्रा॒ग्नम् आल॑भन्ते ।  
</details>

<details><summary>मूलम्</summary>

ऐ॒न्द्रा॒ग्नम् आल॑भन्ते ।  
</details>

<details><summary>भट्टभास्कर-टीका</summary>

ऐन्द्राग्नेन द्वितीयेन अगतसारदेवतालाभः ।
</details>

<details open><summary>विश्वास-प्रस्तुतिः</summary>

इ॒न्द्रा॒ग्नी वै दे॒वाना॒म् अया॑तयामानौ ।  
</details>

<details><summary>मूलम्</summary>

इ॒न्द्रा॒ग्नी वै दे॒वाना॒म् अया॑तयामानौ ।  
</details>

<details><summary>भट्टभास्कर-टीका</summary>

इन्द्राग्निशब्दे 'देवताद्वन्द्वे च'इति प्राप्तस्य पूर्वोत्तरयोर्युगपत्प्रकृतिस्वरत्वस्य 'नोत्तरपदेऽनुदात्तादौ'इति निषेधे समासान्तोदात्तत्वमेव ।
</details>


<details><summary>मूलम्</summary>

ये ए॒व दे॒वते॒ अया॑तयाम्नी ।
ते ए॒वाल॑भन्ते ॥ 40॥  
</details>

<details open><summary>विश्वास-प्रस्तुतिः</summary>

ये ए॒व दे॒वते॒ अया॑तयाम्नी॒ ते ए॒वाल॑भन्ते ॥ 40॥  
</details>

<details><summary>मूलम्</summary>

ये ए॒व दे॒वते॒ अया॑तयाम्नी॒ ते ए॒वाल॑भन्ते ॥ 40॥  
</details>

<details><summary>भट्टभास्कर-टीका</summary>

अयातयाम्नी इति । 'अन उपधालोपिनः'इहि ङीप् । 'वा छन्दसि'इति पूर्वसवर्णदीर्घत्वम् ॥
</details>

<details open><summary>विश्वास-प्रस्तुतिः</summary>

वै॒श्व॒दे॒वम् आल॑भन्ते ।  
दे॒वता॑ ए॒वाव॑रुन्धते ।  

द्या॒वा॒पृ॒थिव्या॑न् धे॒नुम् आल॑भन्ते ।  
द्यावा॑पृथि॒व्योर् ए॒व प्रति॑तिष्ठन्ति ।  

वा॒य॒व्य॑व्ँ व॒थ्सम् आल॑भन्ते ।  
वा॒युर् ए॒वैभ्यो॑ यथा ऽऽयत॒नाद् दे॒वता॒ अव॑रुन्धे ।  
</details>

<details><summary>मूलम्</summary>

वै॒श्व॒दे॒वम् आल॑भन्ते ।  
दे॒वता॑ ए॒वाव॑रुन्धते ।  

द्या॒वा॒पृ॒थिव्या॑न् धे॒नुम् आल॑भन्ते ।  
द्यावा॑पृथि॒व्योर् ए॒व प्रति॑तिष्ठन्ति ।  

वा॒य॒व्य॑व्ँ व॒थ्सम् आल॑भन्ते ।  
वा॒युर् ए॒वैभ्यो॑ यथा ऽऽयत॒नाद् दे॒वता॒ अव॑रुन्धे ।  
</details>

<details><summary>भट्टभास्कर-टीका</summary>

2 वैश्वदेवेन तृतीयेन सर्वदेवतालाभः । द्यावापृथिव्यथा चतुर्थ्या द्यावापृथिव्योः प्रतिष्ठितो भवति । वायव्येन पञ्चमेन वायुः स्वयं एवैभ्यो यजमानेभ्यस्सत्रिभ्यः स्वात् आयतनात् देवता आत्मीयत्वेन लभते वशीकरोति ।
</details>

<details open><summary>विश्वास-प्रस्तुतिः</summary>

आ॒दि॒त्याम् अवि॑व्ँ व॒शाम् आल॑भन्ते ।  
इ॒यव्ँ वा अदि॑तिः ।  
अ॒स्याम् ए॒व प्रति॑तिष्ठन्ति ।  
</details>

<details><summary>मूलम्</summary>

आ॒दि॒त्याम् अवि॑व्ँ व॒शाम् आल॑भन्ते ।  
इ॒यव्ँ वा अदि॑तिः ।  
अ॒स्याम् ए॒व प्रति॑तिष्ठन्ति ।  
</details>

<details><summary>भट्टभास्कर-टीका</summary>

आदित्यया षष्ठ्या पृथिव्यां प्रतिष्ठिता भवन्ति ।
</details>

<details open><summary>विश्वास-प्रस्तुतिः</summary>

मै॒त्रा॒व॒रु॒णीम् आल॑भन्ते ॥41॥  
</details>

<details><summary>मूलम्</summary>

मै॒त्रा॒व॒रु॒णीम् आल॑भन्ते ॥41॥  
</details>


<details><summary>मूलम्</summary>

मि॒त्रेणै॒व य॒ज्ञस्य॒ स्वि॑ष्टꣳ शमयन्ति । वरु॑णेन॒ दुरि॑ष्टम् ।
</details>

<details open><summary>विश्वास-प्रस्तुतिः</summary>

मि॒त्रेण॑+ ए॒व य॒ज्ञस्य॒ स्व्-इ॑ष्टꣳ शमयन्ति॒ , वरु॑णेन॒ दुर्-इ॑ष्टम् +++(शमयन्ति )+++ ।  
</details>

<details><summary>मूलम्</summary>

मि॒त्रेण॑+ ए॒व य॒ज्ञस्य॒ स्व्-इ॑ष्टꣳ शमयन्ति॒ , वरु॑णेन॒ दुर्-इ॑ष्टम् +++(शमयन्ति )+++ ।  
</details>

<details><summary>भट्टभास्कर-टीका</summary>

मैत्रावरुण्या सप्तम्या यज्ञस्य स्विष्टं शोभनमिष्टं शमयन्ति सुखहेतुमेव कुर्वन्ति । दुरिष्टं च शमयन्ति निवृत्तोपप्लवं कुर्वन्ति ।
</details>

<details open><summary>विश्वास-प्रस्तुतिः</summary>

प्रा॒जा॒प॒त्यन् तू॑प॒रम् म॑हा-व्र॒त आल॑भन्ते ।  
प्रा॒जा॒प॒त्यो॑ ऽति-ग्रा॒ह्यो॑ गृह्यते ।  
</details>

<details><summary>मूलम्</summary>

प्रा॒जा॒प॒त्यन् तू॑प॒रम् म॑हा-व्र॒त आल॑भन्ते ।  
प्रा॒जा॒प॒त्यो॑ ऽति-ग्रा॒ह्यो॑ गृह्यते ।  
</details>

<details><summary>भट्टभास्कर-टीका</summary>

प्राजापत्येनाष्टमेन तूपरेण शृङ्गरहितेन प्राजापत्येन चातिग्राह्येण ।
</details>

<details open><summary>विश्वास-प्रस्तुतिः</summary>

अह॑र् ए॒व रू॒पेण॒ सम॑र्धयन्ति ।  
</details>

<details><summary>मूलम्</summary>

अह॑र् ए॒व रू॒पेण॒ सम॑र्धयन्ति ।  
</details>

<details><summary>भट्टभास्कर-टीका</summary>

ऐन्द्रं महाव्रतं अहः रूपसमृद्धं कुर्वन्ति 'यो ह खलु वाव प्रजापतिः । स उ वेवेन्द्रः' इति ।
</details>

<details open><summary>विश्वास-प्रस्तुतिः</summary>

अथो॒ अह्न॑ ए॒वैष ब॒लिर् ह्रि॑यते ।  
आ॒ग्ने॒यम् आल॑भन्ते॒ प्रति॒ प्रज्ञा॑त्यै ।  
</details>

<details><summary>मूलम्</summary>

अथो॒ अह्न॑ ए॒वैष ब॒लिर् ह्रि॑यते ।  
आ॒ग्ने॒यम् आल॑भन्ते॒ प्रति॒ प्रज्ञा॑त्यै ।  
</details>

<details><summary>भट्टभास्कर-टीका</summary>

अथो अपिच अह्नोऽयं बलिः पूजा यदत्र प्राजापत्ययोरनयोः प्रयोग इति । आग्नेयेन नवमेन प्रतिप्रज्ञानं प्रत्येकं सर्वार्थविषयं प्रज्ञानं प्रकृष्टं ज्ञानं प्रकाशो भवति ॥
</details>

<details open><summary>विश्वास-प्रस्तुतिः</summary>

अ॒ज॒-पे॒त्वान् वा ए॒ते पूर्वै॒र् मासै॒र् अव॑रुन्धते ।  
</details>

<details><summary>मूलम्</summary>

अ॒ज॒-पे॒त्वान् वा ए॒ते पूर्वै॒र् मासै॒र् अव॑रुन्धते ।  
</details>

<details><summary>भट्टभास्कर-टीका</summary>

3 अजपेत्वानित्यादि ॥ अजाश्च पेत्वाश्च अजपेत्वाः । गालितमुष्काः पेत्वाः । एते सत्रिणः पूर्वैः एकादशिनैः मासैः अजपेत्वानेवालभन्ते, न गवादीन् ।
</details>


<details><summary>मूलम्</summary>

यदे॒ते ग॒व्याᳶ प॒शव॑ आल॒भ्यन्ते॑ । उ॒भये॑षाम्पशू॒नामव॑रुद्ध्यै  
</details>

<details open><summary>विश्वास-प्रस्तुतिः</summary>

यद् ए॒ते ग॒व्याᳶ प॒शव॑ आल॒भ्यन्त॑ उ॒भये॑षाम् पशू॒नाम् अव॑रुद्ध्यै ॥42॥  
</details>

<details><summary>मूलम्</summary>

यद् ए॒ते ग॒व्याᳶ प॒शव॑ आल॒भ्यन्त॑ उ॒भये॑षाम् पशू॒नाम् अव॑रुद्ध्यै ॥42॥  
</details>

<details><summary>भट्टभास्कर-टीका</summary>

अथ यदेते अनन्तरोक्ता गव्याः गोभिर्धेनुवत्समैत्रावरूणीभिः सहिताः पशव आलभ्यन्ते तत् उभयेषां गवादीनामजादीनां च पशूनां लाभाय भवति । तस्मादेतेषु नवस्वहस्सु एतानालभेरन्निति ॥
</details>


<details><summary>मूलम्</summary>

यदति॑रिक्तामेकाद॒शिनी॑मा॒लभे॑रन् ।
अप्रि॑य॒म्भ्रातृ॑व्यम॒भ्यति॑रिच्येत ।
</details>

<details open><summary>विश्वास-प्रस्तुतिः</summary>

यद् अति॑रिक्ताम् एकाद॒शिनी॑म् आ॒लभे॑र॒न्न् , अप्रि॑य॒म् भ्रातृ॑व्यम् अ॒भ्य्-अति॑-रिच्येत ।  
</details>

<details><summary>मूलम्</summary>

यद् अति॑रिक्ताम् एकाद॒शिनी॑म् आ॒लभे॑र॒न्न् , अप्रि॑य॒म् भ्रातृ॑व्यम् अ॒भ्य्-अति॑-रिच्येत ।  
</details>

<details><summary>भट्टभास्कर-टीका</summary>

4 यदतिरिक्तामित्यादि ॥ इदानीं ब्राह्मणवतां पशूनां प्रकारान्तरेण स्तुतिः क्रियते - संवत्सरमतीत्यावस्थानमतिरेकः त्र्यहातिक्रमः । तत्र यद्येकादशिनीं तामेव त्रिभिरहोभिः अतिरिक्तां नवाहार्थं पुनः आलभेरन् तथा सति दिनातिरेकेण अप्रियस्य भ्रातृव्यस्याभिवृद्धिः स्यात् ।
</details>


<details><summary>मूलम्</summary>

यद्द्वौद्वौ॑ प॒शू स॒मस्ये॑युः ।
कनी॑य॒ आयु॑ᳵ कुर्वीरन् ।
</details>

<details open><summary>विश्वास-प्रस्तुतिः</summary>

यद् द्वौ द्वौ॑ प॒शू स॒मस्ये॑यु॒ᳵ कनी॑य॒ आयु॑ᳵ कुर्वीरन् ।  
</details>

<details><summary>मूलम्</summary>

यद् द्वौ द्वौ॑ प॒शू स॒मस्ये॑यु॒ᳵ कनी॑य॒ आयु॑ᳵ कुर्वीरन् ।  
</details>

<details><summary>भट्टभास्कर-टीका</summary>

यदि द्वयोर्दिनयोः द्वौद्वौ पशू समस्येयुः तदा कनीयः अल्पतरमात्मीयं अयुः कुर्वीरन् ।
</details>


<details><summary>मूलम्</summary>

यदे॒ते ब्राह्म॑णवन्तᳶ प॒शव॑ आल॒भ्यन्ते॑ ।
नाप्रि॑य॒म्भ्रातृ॑व्यम॒भ्य॑ति॒रिच्य॑ते ।
</details>

<details open><summary>विश्वास-प्रस्तुतिः</summary>

यद् ए॒ते ब्राह्म॑णवन्तᳶ प॒शव॑ आल॒भ्यन्ते॒, नाप्रि॑य॒म् भ्रातृ॑व्यम् अ॒भ्य्-अ॑ति॒रिच्य॑ते ।  
न कनी॑य॒ आयु॑ᳵ कुर्वते ॥43॥  
</details>

<details><summary>मूलम्</summary>

यद् ए॒ते ब्राह्म॑णवन्तᳶ प॒शव॑ आल॒भ्यन्ते॒, नाप्रि॑य॒म् भ्रातृ॑व्यम् अ॒भ्य्-अ॑ति॒रिच्य॑ते ।  
न कनी॑य॒ आयु॑ᳵ कुर्वते ॥43॥  
</details>

<details><summary>भट्टभास्कर-टीका</summary>

तस्मादुभयदोषपरिहारार्थं एतान् ब्राह्मणवतः अनन्तरब्राह्मणोक्तान् नवैव पशूनालभेरन्निति विधिः ॥

इति पञ्चमोऽनुवाकः ॥  

</details>

