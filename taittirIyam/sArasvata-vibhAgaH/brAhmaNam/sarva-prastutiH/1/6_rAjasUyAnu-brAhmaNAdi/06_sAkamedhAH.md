---
title:  ०६ साकमेधाः
unicode_script: devanagari
---

## राजसूयानुब्राह्मणम्‌
<details open><summary>विश्वास-प्रस्तुतिः</summary>

दे॒वा॒सु॒रास् सय्ँय॑त्ता आसन् ।  
</details>

<details><summary>मूलम्</summary>

दे॒वा॒सु॒रास् सय्ँय॑त्ता आसन् ।  
</details>

<details><summary>भट्टभास्कर-टीका</summary>

1 देवासुरा इत्यादि  ॥ संयत्ताः संघातस्थाः ।
</details>

<details open><summary>विश्वास-प्रस्तुतिः</summary>

सो॑ ऽग्निर॑ब्रवीत् ।  
</details>

<details><summary>मूलम्</summary>

सो॑ ऽग्निर॑ब्रवीत् ।  
</details>


<details><summary>मूलम्</summary>

ममे॒यमनी॑कवती त॒नूः ।
ताम्प्री॑णीत ।
अथासु॑रान॒भिभ॑विष्य॒थेति॑ ।
</details>

<details open><summary>विश्वास-प्रस्तुतिः</summary>

"ममे॒यमनी॑कवती त॒नूस् ताम् प्री॑णीत  ,+अथासु॑रान॒भिभ॑विष्य॒थे"ति॑ ।  

ते दे॒वा अ॒ग्नये ऽनी॑कवते पुरो॒डाश॑म् अ॒ष्टाक॑पाल॒न् निर॑वपन् ।  
</details>

<details><summary>मूलम्</summary>

"ममे॒यमनी॑कवती त॒नूस् ताम् प्री॑णीत  ,+अथासु॑रान॒भिभ॑विष्य॒थे"ति॑ ।  

ते दे॒वा अ॒ग्नये ऽनी॑कवते पुरो॒डाश॑म् अ॒ष्टाक॑पाल॒न् निर॑वपन् ।  
</details>

<details><summary>भट्टभास्कर-टीका</summary>

अग्निरनीकवान्देवान् अब्रवीत् । गतमन्यत् ।
</details>


<details><summary>मूलम्</summary>

सो॑ऽग्निरनी॑कवा॒न्त्स्वेन॑ भाग॒धेये॑न प्री॒तः ।
च॒तु॒र्धाऽनी॑कान्यजनयत ।
</details>

<details open><summary>विश्वास-प्रस्तुतिः</summary>

सो॑ ऽग्निर् अनी॑कवा॒न्थ् स्वेन॑ भाग॒धेये॑न प्री॒तश्चतु॒र्धाऽनी॑कान्य् अजनयत ।
ततो॑ दे॒वा अभ॑वन्न्  पराऽसु॑राः ॥40॥  
</details>

<details><summary>मूलम्</summary>

सो॑ ऽग्निर् अनी॑कवा॒न्थ् स्वेन॑ भाग॒धेये॑न प्री॒तश्चतु॒र्धाऽनी॑कान्य् अजनयत ।
ततो॑ दे॒वा अभ॑वन्न्  पराऽसु॑राः ॥40॥  
</details>


<details><summary>मूलम्</summary>

यद॒ग्नयेऽनी॑कवते पुरो॒डाश॑म॒ष्टाक॑पालन्नि॒र्वप॑ति ।
अ॒ग्निमे॒वानी॑कवन्तँ॒ स्वेन॑ भाग॒धेये॑न प्रीणाति ।
</details>

<details open><summary>विश्वास-प्रस्तुतिः</summary>

यद् अ॒ग्नयेऽनी॑कवते पुरो॒डाश॑म॒ष्टाक॑पालन्नि॒र्वप॑त्य्  अ॒ग्निम् ए॒वानी॑कवन्तँ॒ स्वेन॑ भाग॒धेये॑न प्रीणाति ।  
</details>

<details><summary>मूलम्</summary>

यद् अ॒ग्नयेऽनी॑कवते पुरो॒डाश॑म॒ष्टाक॑पालन्नि॒र्वप॑त्य्  अ॒ग्निम् ए॒वानी॑कवन्तँ॒ स्वेन॑ भाग॒धेये॑न प्रीणाति ।  
</details>


<details><summary>मूलम्</summary>

सो॑ऽग्निरनी॑कवा॒न्त्स्वेन॑ भाग॒धेये॑न प्री॒तः ।
च॒तु॒र्धाऽनी॑कानि जनयते ।
</details>

<details open><summary>विश्वास-प्रस्तुतिः</summary>

सो॑ऽग्निरनी॑कवा॒न्त्स्वेन॑ भाग॒धेये॑न प्री॒तश् चतु॒र्धा ऽनी॑कानि जनयते ।  
अ॒सौ वा आ॑दि॒त्यो॑ ऽग्निर् अनी॑कवान् ।  
तस्य॑ र॒श्मयो ऽनी॑कानि ।  
सा॒कँ सूर्ये॑णोद्य॒ता निर्व॑पति ।  
सा॒क्षादे॒वास्मा॒ अनी॑कानि जनयति ।  
</details>

<details><summary>मूलम्</summary>

सो॑ऽग्निरनी॑कवा॒न्त्स्वेन॑ भाग॒धेये॑न प्री॒तश् चतु॒र्धा ऽनी॑कानि जनयते ।  
अ॒सौ वा आ॑दि॒त्यो॑ ऽग्निर् अनी॑कवान् ।  
तस्य॑ र॒श्मयो ऽनी॑कानि ।  
सा॒कँ सूर्ये॑णोद्य॒ता निर्व॑पति ।  
सा॒क्षादे॒वास्मा॒ अनी॑कानि जनयति ।  
</details>


<details><summary>मूलम्</summary>

तेऽसु॑रा॒ᳶ परा॑जिता॒ यन्तः॑ ।
द्यावा॑पृथि॒वी उपा॑श्रयन्न् ॥41॥
</details>

<details open><summary>विश्वास-प्रस्तुतिः</summary>

ते ऽसु॑रा॒ᳶ परा॑जिता॒ यन्तो॒ द्यावा॑पृथि॒वी उपा॑श्रयन्न् ॥41॥
</details>

<details><summary>मूलम्</summary>

ते ऽसु॑रा॒ᳶ परा॑जिता॒ यन्तो॒ द्यावा॑पृथि॒वी उपा॑श्रयन्न् ॥41॥
</details>

<details><summary>भट्टभास्कर-टीका</summary>

चतुर्धेति । सान्तपनादिभेदेन चतुर्धा सेना उत्पादितवान् । सर्वतोसुराणामपनोदनायतैरनीकैः तद्वानग्निनीकवान् ॥
</details>

<details open><summary>विश्वास-प्रस्तुतिः</summary>

ते दे॒वा म॒रुद्भ्य॑स ्सान्तप॒नेभ्य॑श् च॒रुन् निर॑वपन् ।  
</details>

<details><summary>मूलम्</summary>

ते दे॒वा म॒रुद्भ्य॑स ्सान्तप॒नेभ्य॑श् च॒रुन् निर॑वपन् ।  
</details>


<details><summary>मूलम्</summary>

यन्म॒रुद्भ्य॑स्सान्तप॒नेभ्य॑श्च॒रुन्नि॒र्वप॑ति ।
द्यावा॑पृथि॒वीभ्या॑मे॒व तदु॑भ॒यतो॒ यज॑मानो॒ भ्रातृ॑व्या॒न्त्सन्त॑पति ।
</details>

<details open><summary>विश्वास-प्रस्तुतिः</summary>

यन्म॒रुद्भ्य॑स्सान्तप॒नेभ्य॑श्च॒रुन्नि॒र्वप॑ति॒ द्यावा॑पृथि॒वीभ्या॑म् ए॒व तदु॑भ॒यतो॒ यज॑मानो॒ भ्रातृ॑व्या॒न्थ् सन्त॑पति ।  
</details>

<details><summary>मूलम्</summary>

यन्म॒रुद्भ्य॑स्सान्तप॒नेभ्य॑श्च॒रुन्नि॒र्वप॑ति॒ द्यावा॑पृथि॒वीभ्या॑म् ए॒व तदु॑भ॒यतो॒ यज॑मानो॒ भ्रातृ॑व्या॒न्थ् सन्त॑पति ।  
</details>

<details><summary>भट्टभास्कर-टीका</summary>

2 द्यावापृथिवी इति ॥ द्यावापृथिव्यौ दुर्गत्वेनगूढं प्रविष्टाः । उभयत इति । उपर्यधश्च सन्तपनात्सान्तपनाः ।
</details>


<details><summary>मूलम्</summary>

म॒ध्यन्दि॑ने॒ निर्व॑पति ।
तर्हि॒ हि तेक्ष्णि॑ष्ठ॒न्तप॑ति ।
</details>

<details open><summary>विश्वास-प्रस्तुतिः</summary>

म॒ध्यन्दि॑ने॒ निर्व॑पति॒  तर्हि॒ हि तेक्ष्णि॑ष्ठ॒न्तप॑ति ।  
</details>

<details><summary>मूलम्</summary>

म॒ध्यन्दि॑ने॒ निर्व॑पति॒  तर्हि॒ हि तेक्ष्णि॑ष्ठ॒न्तप॑ति ।  
</details>

<details><summary>भट्टभास्कर-टीका</summary>

तेक्ष्णिष्ठमिति । तदानीं तीक्ष्णतरं तपतीति । छान्दसमेत्वम् ।
</details>

<details open><summary>विश्वास-प्रस्तुतिः</summary>

च॒रुर्भ॑वति ।  
स॒र्वत॑ ए॒वैना॒न्त्सन्त॑पति ।  
</details>

<details><summary>मूलम्</summary>

च॒रुर्भ॑वति ।  
स॒र्वत॑ ए॒वैना॒न्त्सन्त॑पति ।  
</details>

<details><summary>भट्टभास्कर-टीका</summary>

सर्वत इति । चरोः सर्वतः तप्तवान् ॥
</details>


<details><summary>मूलम्</summary>

ते दे॒वाश्श्वो॑विज॒यिन॒स्सन्तः॑ ।
सर्वा॑सान्दु॒ग्धे गृ॑हमे॒धीय॑ञ्च॒रुन्निर॑वपन्न् ॥42॥   
</details>

<details open><summary>विश्वास-प्रस्तुतिः</summary>

ते दे॒वाश् श्वो॑ विज॒यिन॒स् सन्त॒स्  सर्वा॑सान् दु॒ग्धे गृ॑हमे॒धीय॑ञ् च॒रुन् निर॑वपन्न् ॥42॥  
</details>

<details><summary>मूलम्</summary>

ते दे॒वाश् श्वो॑ विज॒यिन॒स् सन्त॒स्  सर्वा॑सान् दु॒ग्धे गृ॑हमे॒धीय॑ञ् च॒रुन् निर॑वपन्न् ॥42॥  
</details>

<details><summary>भट्टभास्कर-टीका</summary>

3 गृहमेधीयमिति ॥ गृहमेवपाकयज्ञः । इध्माहरणाद्यभावेनतुल्यश्चरुः । तद्वन्तोगृहमेधिनः । तद्देवत्यं गृहमेधीयम् । 'द्यावापृथिवी'  इत्यादिनाछः ।
</details>

<details open><summary>विश्वास-प्रस्तुतिः</summary>

"आशि॑ता ए॒वाद्योप॑वसाम,  
</details>

<details><summary>मूलम्</summary>

"आशि॑ता ए॒वाद्योप॑वसाम,  
</details>

<details><summary>भट्टभास्कर-टीका</summary>

आशिता एवेति । अशनेनतृप्ता एव अस्मिन्उपवसामअग्निसमीपेवर्तेमहि ।
</details>


<details><summary>मूलम्</summary>

कस्य॒ वाऽहे॒दम् ।
कस्य॑ वा॒ श्वो भ॑वि॒तेति॑ ।
</details>

<details open><summary>विश्वास-प्रस्तुतिः</summary>

कस्य॒ वाऽहे॒दम् ,कस्य॑ वा॒ श्वो भ॑वि॒ते"ति॑ ।  
</details>

<details><summary>मूलम्</summary>

कस्य॒ वाऽहे॒दम् ,कस्य॑ वा॒ श्वो भ॑वि॒ते"ति॑ ।  
</details>

<details><summary>भट्टभास्कर-टीका</summary>

किं कारणमितिचेत्- उच्यते- कस्यवा इति । इदं वर्तमानं अस्मिन्नेवाह्निकस्यभविष्यतिकस्यवाश्वोभवितेतिनज्ञायते । तस्मादाशिता एवोपवसामेति । अहेतिनिपातः प्रसिद्धौ, विषादेवा ।
</details>

<details open><summary>विश्वास-प्रस्तुतिः</summary>

स शृ॒तो॑ ऽभवत् ।  
तस्याहु॑तस्य॒ नाश्ञ॑न् ।  
</details>

<details><summary>मूलम्</summary>

स शृ॒तो॑ ऽभवत् ।  
तस्याहु॑तस्य॒ नाश्ञ॑न् ।  
</details>

<details><summary>भट्टभास्कर-टीका</summary>

अथचरुं श्रपयित्वा अहुतस्यानशनात्गृहमेधिभ्योऽजुहवुः ।
</details>

<details open><summary>विश्वास-प्रस्तुतिः</summary>

न हि दे॒वा अहु॑तस्या॒श्ञन्ति॑ ।  
ते॑ऽब्रुवन् ।  
"कस्मा॑ इ॒मँ हो॑ष्याम॒" इति॑ ।  
"म॒रुद्भ्यो॑ गृहमे॒धिभ्य॒" इत्य् अ॑ब्रुवन् ।  
तम् म॒रुद्भ्यो॑ गृहमे॒धिभ्यो॑ ऽजुहवुः ॥43॥  
</details>

<details><summary>मूलम्</summary>

न हि दे॒वा अहु॑तस्या॒श्ञन्ति॑ ।  
ते॑ऽब्रुवन् ।  
"कस्मा॑ इ॒मँ हो॑ष्याम॒" इति॑ ।  
"म॒रुद्भ्यो॑ गृहमे॒धिभ्य॒" इत्य् अ॑ब्रुवन् ।  
तम् म॒रुद्भ्यो॑ गृहमे॒धिभ्यो॑ ऽजुहवुः ॥43॥  
</details>


<details><summary>मूलम्</summary>

ततो॑ दे॒वा अभ॑वन् ।
पराऽसु॑राः ।
</details>

<details open><summary>विश्वास-प्रस्तुतिः</summary>

ततो॑ दे॒वा अभ॑व॒न्न्  पराऽसु॑राः ।  
</details>

<details><summary>मूलम्</summary>

ततो॑ दे॒वा अभ॑व॒न्न्  पराऽसु॑राः ।  
</details>


<details><summary>मूलम्</summary>

यस्यै॒वव्ँ वि॒दुषो॑ म॒रुद्भ्यो॑ गृहमे॒धिभ्यो॑ गृ॒हे जुह्व॑ति ।
भव॑त्या॒त्मना॑ ।
परा॑ऽस्य॒ भ्रातृ॑व्यो भवति ।
</details>

<details open><summary>विश्वास-प्रस्तुतिः</summary>

यस्यै॒वव्ँ वि॒दुषो॑ म॒रुद्भ्यो॑ गृहमे॒धिभ्यो॑ गृ॒हे जुह्व॑ति॒ भव॑त्या॒त्मना॒ , परा॑ऽस्य॒ भ्रातृ॑व्यो भवति ।  
</details>

<details><summary>मूलम्</summary>

यस्यै॒वव्ँ वि॒दुषो॑ म॒रुद्भ्यो॑ गृहमे॒धिभ्यो॑ गृ॒हे जुह्व॑ति॒ भव॑त्या॒त्मना॒ , परा॑ऽस्य॒ भ्रातृ॑व्यो भवति ।  
</details>


<details><summary>मूलम्</summary>

यद्वै य॒ज्ञस्य॑ पाक॒त्रा क्रि॒यते॑ ।
प॒श॒व्य॑न्तत् ।
</details>

<details open><summary>विश्वास-प्रस्तुतिः</summary>

यद्वै य॒ज्ञस्य॑ पाक॒त्रा क्रि॒यते॑  पश॒व्य॑न् तत् ।  
पा॒क॒त्रा वा ए॒तत् क्रि॑यते ।  
</details>

<details><summary>मूलम्</summary>

यद्वै य॒ज्ञस्य॑ पाक॒त्रा क्रि॒यते॑  पश॒व्य॑न् तत् ।  
पा॒क॒त्रा वा ए॒तत् क्रि॑यते ।  
</details>

<details><summary>भट्टभास्कर-टीका</summary>

पाकत्रेति । संक्षिप्तमित्यर्थः । छान्दसस्त्राप्रत्ययः । यत्खलुयज्ञस्य पाकमल्पं क्रियतेतत्पशुभ्योहितं  भवति । पाकयज्ञविधयेत्यन्ये ।
</details>

<details open><summary>विश्वास-प्रस्तुतिः</summary>

यन् नेध्माब॒र्हिर् भव॑ति ।  
न सा॑मिधे॒नीर्  अ॒न्वाह॑ ॥44॥   
न प्र॑या॒जा इ॒ज्यन्ते॑ ।   

नानू॑या॒जाः +++(इज्यन्ते)+++।
</details>

<details><summary>मूलम्</summary>

यन् नेध्माब॒र्हिर् भव॑ति ।  
न सा॑मिधे॒नीर्  अ॒न्वाह॑ ॥44॥   
न प्र॑या॒जा इ॒ज्यन्ते॑ ।   

नानू॑या॒जाः +++(इज्यन्ते)+++।
</details>


<details><summary>मूलम्</summary>

य ए॒वव्ँ वेद॑ ।
प॒शु॒मान्भ॑वति ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॑ , पशु॒मान् भ॑वति ।  
</details>

<details><summary>मूलम्</summary>

य ए॒वव्ँ वेद॑ , पशु॒मान् भ॑वति ।  
</details>

<details><summary>भट्टभास्कर-टीका</summary>

किपुनः पाकत्राकरणमित्याह- यदित्यादि। गतम् ॥
</details>

<details open><summary>विश्वास-प्रस्तुतिः</summary>

आज्य॑भागौ यजति ।  
य॒ज्ञस्यै॒व चक्षु॑षी॒ नान्तरे॑ति ।  
म॒रुतो॑ गृहमे॒धिनो॑ यजति ।  
भा॒ग॒धेये॑न+ ए॒वैना॒न्थ् सम॑र्धयति ।  
अ॒ग्निँ स्वि॑ष्ट॒कृत॑य्ँ यजति॒  प्रति॑ष्ठित्यै ।  
</details>

<details><summary>मूलम्</summary>

आज्य॑भागौ यजति ।  
य॒ज्ञस्यै॒व चक्षु॑षी॒ नान्तरे॑ति ।  
म॒रुतो॑ गृहमे॒धिनो॑ यजति ।  
भा॒ग॒धेये॑न+ ए॒वैना॒न्थ् सम॑र्धयति ।  
अ॒ग्निँ स्वि॑ष्ट॒कृत॑य्ँ यजति॒  प्रति॑ष्ठित्यै ।  
</details>

<details><summary>भट्टभास्कर-टीका</summary>

4 आज्यभागौ यज्ञस्य चक्षुष्ट्वात्कर्तव्याविति । नान्तरेति न तिरोदधाति ॥
</details>

<details open><summary>विश्वास-प्रस्तुतिः</summary>

इडा॑न्तो भवति ।  
प॒शवो॒ वा इडा॑ ।   
प॒शुष्वे॒वोपरि॑ष्टा॒त्प्रति॑तिष्ठति ॥45॥
</details>

<details><summary>मूलम्</summary>

इडा॑न्तो भवति ।  
प॒शवो॒ वा इडा॑ ।   
प॒शुष्वे॒वोपरि॑ष्टा॒त्प्रति॑तिष्ठति ॥45॥
</details>

<details><summary>भट्टभास्कर-टीका</summary>

5 स्विष्टदिडयोरनूद्यस्तुतिः फलविशेषप्रदशनार्था ॥

 इति षष्ठे षष्ठोऽनुवाकः ॥  

</details>

