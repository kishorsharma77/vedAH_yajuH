---
title:  ०२ देविकाहवींषि
unicode_script: devanagari
---

<details open><summary>विश्वास-प्रस्तुतिः</summary>

धा॒त्रे पु॑रो॒डाश॒न् द्वाद॑शकपाल॒न् निर्व॑पति ।  
स॒व्ँव॒थ्स॒रो वै धा॒ता ।  
स॒व्ँव॒थ्स॒रेणै॒वास्मै᳚ प्र॒जाᳶ प्रज॑नयति ।
</details>

<details><summary>मूलम्</summary>

धा॒त्रे पु॑रो॒डाश॒न् द्वाद॑शकपाल॒न् निर्व॑पति ।  
स॒व्ँव॒थ्स॒रो वै धा॒ता ।  
स॒व्ँव॒थ्स॒रेणै॒वास्मै᳚ प्र॒जाᳶ प्रज॑नयति ।
</details>

<details><summary>भट्टभास्कर-टीका</summary>

1 धात्रे पुरोडाशमित्यादि ॥ देविकाहविषाम् ।
</details>

<details open><summary>विश्वास-प्रस्तुतिः</summary>

अन्वे॒वास्मा॒ अनु॑मतिर् मन्यते ।
</details>

<details><summary>मूलम्</summary>

अन्वे॒वास्मा॒ अनु॑मतिर् मन्यते ।
</details>

<details><summary>भट्टभास्कर-टीका</summary>

अनुमतिः प्रजा अनुमन्यते ।
</details>

<details open><summary>विश्वास-प्रस्तुतिः</summary>

रा॒ते रा॒का ।
</details>

<details><summary>मूलम्</summary>

रा॒ते रा॒का ।
</details>

<details><summary>भट्टभास्कर-टीका</summary>

राका राते ददाति ।
</details>

<details open><summary>विश्वास-प्रस्तुतिः</summary>

प्र सि॑नीवा॒ली ज॑नयति ।
</details>

<details><summary>मूलम्</summary>

प्र सि॑नीवा॒ली ज॑नयति ।
</details>

<details><summary>भट्टभास्कर-टीका</summary>

सिनीवाली प्रजनयति ।
</details>

<details open><summary>विश्वास-प्रस्तुतिः</summary>

प्र॒जास्वे॒व प्रजा॑तासु कु॒ह्वा॑ वाच॑न् दधाति ।
</details>

<details><summary>मूलम्</summary>

प्र॒जास्वे॒व प्रजा॑तासु कु॒ह्वा॑ वाच॑न् दधाति ।
</details>

<details><summary>भट्टभास्कर-टीका</summary>

कुह्वा प्रजासु वाचं दधाति ।
</details>

<details open><summary>विश्वास-प्रस्तुतिः</summary>

मि॒थु॒नौ गावौ॒ दख्षि॑णा॒ समृ॑द्ध्यै ।
</details>

<details><summary>मूलम्</summary>

मि॒थु॒नौ गावौ॒ दख्षि॑णा॒ समृ॑द्ध्यै ।
</details>

<details><summary>भट्टभास्कर-टीका</summary>

मिथुनौ स्त्रीपुंसौ गावौ । मिथुनत्वात् सृष्टिसमृद्धिर्भवति ॥
</details>

<details open><summary>विश्वास-प्रस्तुतिः</summary>

आ॒ग्ना॒वै॒ष्ण॒वम् एका॑दशकपाल॒न् निर्व॑पति ।
ऐ॒न्द्रा॒वै॒ष्ण॒वम्  एका॑दशकपालम् +++(निर्व॑पति)+++॥ 10॥
वै॒ष्ण॒वन् त्रि॑कपा॒लम् +++(निर्व॑पति)+++ ।
</details>

<details><summary>मूलम्</summary>

आ॒ग्ना॒वै॒ष्ण॒वम् एका॑दशकपाल॒न् निर्व॑पति ।
ऐ॒न्द्रा॒वै॒ष्ण॒वम्  एका॑दशकपालम् +++(निर्व॑पति)+++॥ 10॥
वै॒ष्ण॒वन् त्रि॑कपा॒लम् +++(निर्व॑पति)+++ ।
</details>


<details><summary>मूलम्</summary>

वी॒र्य॑व्ँवा अ॒ग्निः ।
वी॒र्य॑मिन्द्रः॑ ।
वी॒र्य॑व्ँविष्णुः॑ ।
</details>

<details open><summary>विश्वास-प्रस्तुतिः</summary>

वी॒र्य॑व्ँ वा अ॒ग्निर्, वी॒र्य॑मिन्द्रो॑ वी॒र्य॑व्ँ विष्णुः॑ ।
</details>

<details><summary>मूलम्</summary>

वी॒र्य॑व्ँ वा अ॒ग्निर्, वी॒र्य॑मिन्द्रो॑ वी॒र्य॑व्ँ विष्णुः॑ ।
</details>

<details><summary>भट्टभास्कर-टीका</summary>

2 वीर्यं वा इत्यादि ॥ तद्धेतुत्वात्ताच्छब्द्यम् ।
</details>

<details open><summary>विश्वास-प्रस्तुतिः</summary>

प्र॒जा ए॒व प्रजा॑ता वी॒र्ये᳚ प्रति॑ष्ठापयति ।
तस्मा᳚त् प्र॒जा वी॒र्या॑वतीः ।
</details>

<details><summary>मूलम्</summary>

प्र॒जा ए॒व प्रजा॑ता वी॒र्ये᳚ प्रति॑ष्ठापयति ।
तस्मा᳚त् प्र॒जा वी॒र्या॑वतीः ।
</details>

<details><summary>भट्टभास्कर-टीका</summary>

वीर्यावतीरिति । 'अन्येषामपि'इति दीर्घः. । 'वा छन्दसि'इति पूर्वसवर्णदीर्घत्वम् ।
</details>

<details open><summary>विश्वास-प्रस्तुतिः</summary>

वा॒म॒न ऋ॑ष॒भो व॒ही दख्षि॑णा ।  
</details>

<details><summary>मूलम्</summary>

वा॒म॒न ऋ॑ष॒भो व॒ही दख्षि॑णा ।  
</details>


<details><summary>मूलम्</summary>

यद्व॒ही ।
तेना᳚ग्ने॒यः ।
</details>

<details open><summary>विश्वास-प्रस्तुतिः</summary>

यद्व॒ही तेना᳚ग्ने॒यः ।   
</details>

<details><summary>मूलम्</summary>

यद्व॒ही तेना᳚ग्ने॒यः ।   
</details>


<details><summary>मूलम्</summary>

यदृ॑ष॒भः ॥11॥  
तेनै॒न्द्रः ।
</details>

<details open><summary>विश्वास-प्रस्तुतिः</summary>

यदृ॑ष॒भस् तेनै॒न्द्रः ।  
</details>

<details><summary>मूलम्</summary>

यदृ॑ष॒भस् तेनै॒न्द्रः ।  
</details>


<details><summary>मूलम्</summary>

यद्वा॑म॒नः ।
तेन॑ वैष्ण॒वस्समृ॑द्ध्यै ।
</details>

<details open><summary>विश्वास-प्रस्तुतिः</summary>

यद्वा॑म॒नस् तेन॑ वैष्ण॒वस् समृ॑द्ध्यै ।
</details>

<details><summary>मूलम्</summary>

यद्वा॑म॒नस् तेन॑ वैष्ण॒वस् समृ॑द्ध्यै ।
</details>

<details><summary>भट्टभास्कर-टीका</summary>

वामन इत्यादि । गतम् ॥
</details>

<details open><summary>विश्वास-प्रस्तुतिः</summary>

अ॒ग्नी॒षो॒मीय॒म् एका॑दशकपाल॒न् निर्व॑पति ।
</details>

<details><summary>मूलम्</summary>

अ॒ग्नी॒षो॒मीय॒म् एका॑दशकपाल॒न् निर्व॑पति ।
</details>

<details><summary>भट्टभास्कर-टीका</summary>

3 अग्नीषोमीयमिति ॥ द्यावापृथिव्यादिना छः ।
</details>

<details open><summary>विश्वास-प्रस्तुतिः</summary>

इ॒न्द्रा॒सो॒मीय॒म् एका॑दशकपालम्  +++(निर्वपति)+++।  
सौ॒म्यञ्च॒रुम् +++(निर्वपति)+++।   
</details>

<details><summary>मूलम्</summary>

इ॒न्द्रा॒सो॒मीय॒म् एका॑दशकपालम्  +++(निर्वपति)+++।  
सौ॒म्यञ्च॒रुम् +++(निर्वपति)+++।   
</details>

<details><summary>भट्टभास्कर-टीका</summary>

इन्द्रासोमीयम् । छान्दसश्छः ।
</details>


<details><summary>मूलम्</summary>

सोमो॒ वै रे॑तो॒धाः ।
अ॒ग्निᳶ प्र॒जाना᳚म्प्रजनयि॒ता ।
वृ॒द्धाना॒मिन्द्र॑ᳶ प्रदापयि॒ता ।
</details>

<details open><summary>विश्वास-प्रस्तुतिः</summary>

सोमो॒ वै रे॑तो॒धा ,अ॒ग्निᳶ प्र॒जाना᳚म् प्रजनयि॒ता , वृ॒द्धाना॒मिन्द्र॑ᳶ प्रदापयि॒ता ।   
सोम॑ ए॒वास्मै॒ रेतो॒ दधा॑ति ॥12॥  
</details>

<details><summary>मूलम्</summary>

सोमो॒ वै रे॑तो॒धा ,अ॒ग्निᳶ प्र॒जाना᳚म् प्रजनयि॒ता , वृ॒द्धाना॒मिन्द्र॑ᳶ प्रदापयि॒ता ।   
सोम॑ ए॒वास्मै॒ रेतो॒ दधा॑ति ॥12॥  
</details>


<details><summary>मूलम्</summary>

अ॒ग्निᳶ प्र॒जाम्प्रज॑नयति ।
वृ॒द्धामिन्द्र॒ᳶ प्रय॑च्छति ।
ब॒भ्रुर्दख्षि॑णा॒ समृ॑द्ध्यै ।
</details>

<details open><summary>विश्वास-प्रस्तुतिः</summary>

अ॒ग्निᳶ प्र॒जाम् प्रज॑नयति ,  वृ॒द्धामिन्द्र॒ᳶ प्रय॑च्छति ,  ब॒भ्रुर् दख्षि॑णा॒ समृ॑द्ध्यै ।
</details>

<details><summary>मूलम्</summary>

अ॒ग्निᳶ प्र॒जाम् प्रज॑नयति ,  वृ॒द्धामिन्द्र॒ᳶ प्रय॑च्छति ,  ब॒भ्रुर् दख्षि॑णा॒ समृ॑द्ध्यै ।
</details>

<details><summary>भट्टभास्कर-टीका</summary>

बभ्रुः ईषत्पिङ्गलः ॥
</details>

<details open><summary>विश्वास-प्रस्तुतिः</summary>

सो॒मा॒पौ॒ष्णञ् च॒रुन् निर्व॑पति ।   
ऐ॒न्द्रा॒पौ॒ष्णञ् च॒रुम् +++(निर्वपति)+++।  
</details>

<details><summary>मूलम्</summary>

सो॒मा॒पौ॒ष्णञ् च॒रुन् निर्व॑पति ।   
ऐ॒न्द्रा॒पौ॒ष्णञ् च॒रुम् +++(निर्वपति)+++।  
</details>


<details><summary>मूलम्</summary>

सोमो॒ वै रे॑तो॒धाः ।
पू॒षा प॑शू॒नाम्प्र॑जनयि॒ता ।
वृ॒द्धाना॒मिन्द्र॑ᳶ प्रदापयि॒ता ।
सोम॑ ए॒वास्मै॒ रेतो॒ दधा॑ति ।
</details>

<details open><summary>विश्वास-प्रस्तुतिः</summary>

सोमो॒ वै रे॑तो॒धाᳶ , पू॒षा प॑शू॒नाम् प्र॑जनयि॒ता , वृ॒द्धाना॒मिन्द्र॑ᳶ प्रदापयि॒ता, सोम॑ ए॒वास्मै॒ रेतो॒ दधा॑ति ।
पू॒षा प॒शून् प्रज॑नयति ।   
वृ॒द्धान् इन्द्र॒ᳶ प्रय॑च्छति ।
</details>

<details><summary>मूलम्</summary>

सोमो॒ वै रे॑तो॒धाᳶ , पू॒षा प॑शू॒नाम् प्र॑जनयि॒ता , वृ॒द्धाना॒मिन्द्र॑ᳶ प्रदापयि॒ता, सोम॑ ए॒वास्मै॒ रेतो॒ दधा॑ति ।
पू॒षा प॒शून् प्रज॑नयति ।   
वृ॒द्धान् इन्द्र॒ᳶ प्रय॑च्छति ।
</details>


<details><summary>मूलम्</summary>

पौ॒ष्णश् च॒रुर् भ॑वति ।
इ॒यव्ँ वै पू॒षा ।
अ॒स्यामे॒व प्रति॑-तिष्ठति ।
</details>

<details open><summary>विश्वास-प्रस्तुतिः</summary>

पौ॒ष्णश् च॒रुर् भ॑वती॒यव्ँ वै पू॒षा , अ॒स्याम् ए॒व प्रति॑तिष्ठति ।   
श्या॒मो दख्षि॑णा॒ समृ॑द्ध्यै ।
</details>

<details><summary>मूलम्</summary>

पौ॒ष्णश् च॒रुर् भ॑वती॒यव्ँ वै पू॒षा , अ॒स्याम् ए॒व प्रति॑तिष्ठति ।   
श्या॒मो दख्षि॑णा॒ समृ॑द्ध्यै ।
</details>

<details><summary>भट्टभास्कर-टीका</summary>

4 इयं वा इति ॥ पुष्टिहेतुत्वात् पूषा पृथिवी ॥
</details>

<details open><summary>विश्वास-प्रस्तुतिः</summary>

ब॒हु वै पुरु॑षो ऽमे॒ध्यम् उप॑ गच्छति ।
वै॒श्वा॒न॒रन् द्वाद॑शकपाल॒न् निर्व॑पति ।
</details>

<details><summary>मूलम्</summary>

ब॒हु वै पुरु॑षो ऽमे॒ध्यम् उप॑ गच्छति ।
वै॒श्वा॒न॒रन् द्वाद॑शकपाल॒न् निर्व॑पति ।
</details>

<details><summary>भट्टभास्कर-टीका</summary>

5 बहु वा इत्यादि ॥ अमेध्यं अयज्ञार्हं बहूपगच्छति पुरुषो येन स्वयमभोज्यान्नः स्यात् । 'ययतोश्चातदर्थे'इत्युत्तरपदान्तोदात्तत्वम् ।
</details>


<details><summary>मूलम्</summary>

स॒व्ँव॒थ्स॒रो वा अ॒ग्निर्वै᳚श्वान॒रः ।
स॒व्ँवथ्स॒रेणै॒वैनꣵ॑ स्वदयति ।

हिर॑ण्य॒न्दख्षि॑णा ॥14॥
प॒वित्र॒व्ँवै हिर॑ण्यम् ।
पु॒नात्ये॒वैन᳚म् ।
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रो वा अ॒ग्निर् वै᳚श्वान॒रस् स॑व्ँवथ्स॒रेणै॒वैनꣵ॑ स्वदयति ।   
हिर॑ण्य॒न् दख्षि॑णा , प॒वित्र॒व्ँ वै हिर॑ण्यम् , पु॒नात्ये॒वैन᳚म् ।
</details>

<details><summary>मूलम्</summary>

स॒व्ँव॒थ्स॒रो वा अ॒ग्निर् वै᳚श्वान॒रस् स॑व्ँवथ्स॒रेणै॒वैनꣵ॑ स्वदयति ।   
हिर॑ण्य॒न् दख्षि॑णा , प॒वित्र॒व्ँ वै हिर॑ण्यम् , पु॒नात्ये॒वैन᳚म् ।
</details>

<details><summary>भट्टभास्कर-टीका</summary>

स्वदयतीति । एनं यजमानं भोज्यान्नं करोति । गतमन्यत् ॥
</details>

<details open><summary>विश्वास-प्रस्तुतिः</summary>

ब॒हु वै रा॑ज॒न्यो ऽनृ॑तङ् करोति ।
</details>

<details><summary>मूलम्</summary>

ब॒हु वै रा॑ज॒न्यो ऽनृ॑तङ् करोति ।
</details>

<details><summary>भट्टभास्कर-टीका</summary>

6 बहु वा इत्यादि ॥ राजन्यः क्षत्रियो बह्वनृतं वाचं करोति ।
'राजश्वशुराद्यत्"राज्ञोऽपत्ये जातिग्रहणम्' ।  
</details>

<details open><summary>विश्वास-प्रस्तुतिः</summary>

उप॑ जा॒म्यै हर॑ते ।
</details>

<details><summary>मूलम्</summary>

उप॑ जा॒म्यै हर॑ते ।
</details>

<details><summary>भट्टभास्कर-टीका</summary>

किंकिमित्याह - जाम्यै अहिते उपहरते प्रणयं प्रयच्छति । जामिः भगिनीत्येके । कश्चिदाह - जामिर्जाड्यमालस्यं मरणं कंचिन्मारयितुं कस्मैचिदभिसंधित्सया धनमुपहरति । यद्वा - इदानीमुदासितव्यमिति धनं प्रेषयति । अपर आह - जामिर्जाया । कर्मणि चतुर्थी । भार्यामपि कस्मैचिदुपहरते । यद्वा - परस्य भार्यामुपेत्य अपहरति, किञ्च क्षिपति ।
</details>

<details open><summary>विश्वास-प्रस्तुतिः</summary>

जि॒नाति॑ ब्राह्म॒णम् ।
</details>

<details><summary>मूलम्</summary>

जि॒नाति॑ ब्राह्म॒णम् ।
</details>

<details><summary>भट्टभास्कर-टीका</summary>

जिनाति ब्राह्मणं करातिप्रसङ्गान्निर्धनीकरोति ।
</details>

<details open><summary>विश्वास-प्रस्तुतिः</summary>

वद॒त्य् अनृ॑तम् ।
</details>

<details><summary>मूलम्</summary>

वद॒त्य् अनृ॑तम् ।
</details>

<details><summary>भट्टभास्कर-टीका</summary>

अनृतमसत्यं च परातिसंधित्सया वदति सर्वं चेदमनृतं पापम् ।
</details>

<details open><summary>विश्वास-प्रस्तुतिः</summary>

अनृ॑ते॒ खलु॒ वै क्रि॒यमा॑णे॒ वरु॑णो गृह्णाति ।

वा॒रु॒णय्ँ य॑व॒मय॑ञ् च॒रुन् निर्व॑पति ।
</details>

<details><summary>मूलम्</summary>

अनृ॑ते॒ खलु॒ वै क्रि॒यमा॑णे॒ वरु॑णो गृह्णाति ।

वा॒रु॒णय्ँ य॑व॒मय॑ञ् च॒रुन् निर्व॑पति ।
</details>


<details><summary>मूलम्</summary>

व॒रु॒ण॒पा॒शादे॒वैन॑म्मुञ्चति ।
अश्वो॒ दख्षि॑णा ।
</details>

<details open><summary>विश्वास-प्रस्तुतिः</summary>

व॒रु॒ण॒पा॒शादे॒वैन॑म् मुञ्चत्य् अश्वो॒ दख्षि॑णा । वा॒रु॒णो हि दे॒वत॒याऽश्व॒स् समृ॑द्ध्यै ॥15॥
</details>

<details><summary>मूलम्</summary>

व॒रु॒ण॒पा॒शादे॒वैन॑म् मुञ्चत्य् अश्वो॒ दख्षि॑णा । वा॒रु॒णो हि दे॒वत॒याऽश्व॒स् समृ॑द्ध्यै ॥15॥
</details>

<details><summary>भट्टभास्कर-टीका</summary>

अनृते च क्रियमाणे वरुणो गृह्नाति । वारुणेन वरुणपाशान्मुक्तो भवति ॥

इति सप्तमे द्वितीयोऽनुवाकः ॥  

</details>

