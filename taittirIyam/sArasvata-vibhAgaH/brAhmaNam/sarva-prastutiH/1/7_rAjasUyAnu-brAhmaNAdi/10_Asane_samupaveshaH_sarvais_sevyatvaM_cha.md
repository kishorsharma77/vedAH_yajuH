---
title:  १० आसने समुपवेशः, सर्वैस्  सेव्यत्वं च
unicode_script: devanagari
---


<details open><summary>विश्वास-प्रस्तुतिः</summary>

"मि॒त्रो॑ऽसि॒ वरु॑णो॒ऽसी"त्या॑ह ।
मै॒त्रव्ँ वा अहः॑ ।
वा॒रु॒णी रात्रिः॑ ।
</details>

<details><summary>मूलम्</summary>

"मि॒त्रो॑ऽसि॒ वरु॑णो॒ऽसी"त्या॑ह ।
मै॒त्रव्ँ वा अहः॑ ।
वा॒रु॒णी रात्रिः॑ ।
</details>

<details><summary>भट्टभास्कर-टीका</summary>

1 अथ वेश्वदेव्यामिक्षायां यजमानो दक्षिणं सव्यं च बाहुमुपावहरते - मित्रोसीत्यादि ॥ मित्रशब्दस्य सूर्यवाचित्वात्तन्नाम्ना व्यवहृतस्य दक्षिणबाहोरहोरूपत्वं, वरुणशब्दस्यान्यकारवदावरणवाचित्वात् तन्नाम्ना व्यवहृतस्य रात्रिरूपत्वमिति भावः ।
</details>

<details open><summary>विश्वास-प्रस्तुतिः</summary>

अ॒हो॒रा॒त्राभ्या॑मे॒वैन॑मु॒पाव॑हरति ।
</details>

<details><summary>मूलम्</summary>

अ॒हो॒रा॒त्राभ्या॑मे॒वैन॑मु॒पाव॑हरति ।
</details>

<details><summary>भट्टभास्कर-टीका</summary>

अहोरात्राभ्यामेनं दक्षिण सव्यं चोपावहरति ।
</details>

<details open><summary>विश्वास-प्रस्तुतिः</summary>

"मि॒त्रो॑ऽसि॒ वरु॑णो॒ऽसी"त्या॑ह ।
मै॒त्रो वै दक्षि॑णः ।
वा॒रु॒णस्स॒व्यः ।
वै॒श्व॒दे॒व्या॑मिक्षा॑ ।
</details>

<details><summary>मूलम्</summary>

"मि॒त्रो॑ऽसि॒ वरु॑णो॒ऽसी"त्या॑ह ।
मै॒त्रो वै दक्षि॑णः ।
वा॒रु॒णस्स॒व्यः ।
वै॒श्व॒दे॒व्या॑मिक्षा॑ ।
</details>

<details><summary>भट्टभास्कर-टीका</summary>

किंच - मैत्रो दक्षिणो हस्तः प्राथम्यात् । सव्यो वारुणः संवृतत्वात्, आमिक्षा च वैश्वदेवी, विश्वेषु देवेषु चान्तर्भूतौ मित्रावरुणौ ।
</details>

<details open><summary>विश्वास-प्रस्तुतिः</summary>

स्वमे॒वैनौ॑ भाग॒धेय॑मु॒पाव॑हरति ।
</details>

<details><summary>मूलम्</summary>

स्वमे॒वैनौ॑ भाग॒धेय॑मु॒पाव॑हरति ।
</details>

<details><summary>भट्टभास्कर-टीका</summary>

तस्मात् स्वं भागधेयं भजनीयं संबन्धिनं संतानं प्रति मित्रं वरुणं च एतौ हस्तावुपावहरति ॥
</details>

<details open><summary>विश्वास-प्रस्तुतिः</summary>

"सम॒हव्ँ विश्वै॑र्दे॒वै"रित्या॑ह ॥ 59 ॥  
</details>

<details><summary>मूलम्</summary>

"सम॒हव्ँ विश्वै॑र्दे॒वै"रित्या॑ह ॥ 59 ॥  
</details>

<details><summary>भट्टभास्कर-टीका</summary>

2 समहमिति तामभिमृशति ॥
</details>

<details open><summary>विश्वास-प्रस्तुतिः</summary>

वै॒श्व॒दे॒व्यो॑ वै प्र॒जाः ।
ता ए॒वाद्या॑ᳵ कुरुते ।
</details>

<details><summary>मूलम्</summary>

वै॒श्व॒दे॒व्यो॑ वै प्र॒जाः ।
ता ए॒वाद्या॑ᳵ कुरुते ।
</details>

<details><summary>भट्टभास्कर-टीका</summary>

वैश्वदेव्यः प्रजास्सर्वदेवसाधारणत्वात् । तास्सर्वा आद्या आत्मनो भोग्याः करदाः कुरुते ॥
</details>

<details open><summary>विश्वास-प्रस्तुतिः</summary>

क्ष॒त्त्रस्य॒ नाभि॑रसि क्ष॒त्त्रस्य॒ योनि॑र॒सीत्य॑धीवा॒समास्तृ॑णाति सयोनि॒त्वाय॑ ।
</details>

<details><summary>मूलम्</summary>

क्ष॒त्त्रस्य॒ नाभि॑रसि क्ष॒त्त्रस्य॒ योनि॑र॒सीत्य॑धीवा॒समास्तृ॑णाति सयोनि॒त्वाय॑ ।
</details>

<details><summary>भट्टभास्कर-टीका</summary>

3 क्षत्रस्य नाभिरसीति आसन्दीं मिनोति ॥ क्षत्रस्य योनि सीत्यधीवासमास्तृणातीत्येके । सयोनित्वाय यजमानस्य सयोनित्वख्यापनाय ॥
</details>

<details open><summary>विश्वास-प्रस्तुतिः</summary>

"स्यो॒नामा सी॑द सु॒षदा॒मा सी॒दे"त्या॑ह ।
य॒था॒य॒जुरे॒वैतत् ।
"मा त्वा॑ हिँसी॒न्मा मा॑ हिँसी॒"दित्या॒हाहिँ॑सायै ।
</details>

<details><summary>मूलम्</summary>

"स्यो॒नामा सी॑द सु॒षदा॒मा सी॒दे"त्या॑ह ।
य॒था॒य॒जुरे॒वैतत् ।
"मा त्वा॑ हिँसी॒न्मा मा॑ हिँसी॒"दित्या॒हाहिँ॑सायै ।
</details>

<details><summary>भट्टभास्कर-टीका</summary>

4 स्योनामिति तत्रासीदन्तमनुमन्त्रयते ॥ स्योनत्वादि यथा यजुर्वदति तथा तद्भवत्येव ॥
</details>

<details open><summary>विश्वास-प्रस्तुतिः</summary>

"निष॑साद+++(←स्वरः??)+++ धृ॒तव्र॑तो॒ वरु॑णᳶ प॒स्त्या॑स्वा साम्रा॑ज्याय सु॒क्रतु॒"रित्या॑ह ।
साम्रा॑ज्यमे॒वैनँ॑ सु॒क्रतु॑ङ्करोति ।
</details>

<details><summary>मूलम्</summary>

"निष॑साद धृ॒तव्र॑तो॒ वरु॑णᳶ प॒स्त्या॑स्वा साम्रा॑ज्याय सु॒क्रतु॒"रित्या॑ह ।
साम्रा॑ज्यमे॒वैनँ॑ सु॒क्रतु॑ङ्करोति ।
</details>

<details><summary>भट्टभास्कर-टीका</summary>

5 निषसादेति आसीनमभिमन्त्रयते ॥ साम्राज्यं सम्राजम् । स्वार्थे ष्यञ्, चातुर्वर्ण्यादित्वात् । साम्राज्यवन्तं वा । 'क्रत्वादयश्च'इत्युत्तरपदाद्युदात्तत्वम् ॥
</details>

<details open><summary>विश्वास-प्रस्तुतिः</summary>

"ब्रह्मा(३)न्त्वँ रा॑जन्ब्र॒ह्माऽसि॑ सवि॒ताऽसि॑ स॒त्यस॑व॒" इत्या॑ह ।
</details>

<details><summary>मूलम्</summary>

"ब्रह्मा(३)न्त्वँ रा॑जन्ब्र॒ह्माऽसि॑ सवि॒ताऽसि॑ स॒त्यस॑व॒" इत्या॑ह ।
</details>

<details><summary>भट्टभास्कर-टीका</summary>

6 ऋत्विक्षु रत्निषु च सर्वतः पर्युपविष्टेष्वध्वर्युं राजाऽभिमन्त्रयते - ब्रह्मानिति ॥ अध्वर्युः प्रत्याह - त्वं राजन् ब्रह्माऽसीत्यादि ।
</details>

<details open><summary>विश्वास-प्रस्तुतिः</summary>

स॒वि॒तार॑मे॒वैनँ॑ स॒त्यस॑वङ्करोति ॥ 60 ॥  
</details>

<details><summary>मूलम्</summary>

स॒वि॒तार॑मे॒वैनँ॑ स॒त्यस॑वङ्करोति ॥ 60 ॥  
</details>

<details><summary>भट्टभास्कर-टीका</summary>

सवितारं प्रेरयितारं सत्यसवं अमोधानुज्ञम् ।
एवं ब्रह्मणो होतुरुद्गातुश्चामन्त्रणादि ।
</details>

<details open><summary>विश्वास-प्रस्तुतिः</summary>

"ब्रह्मा(३)न्त्वँ रा॑जन्ब्र॒ह्माऽसीन्द्रो॑ऽसि स॒त्यौजा॒" इत्या॑ह ।
इन्द्र॑मे॒वैनँ॑ स॒त्यौज॑सङ्करोति ।
</details>

<details><summary>मूलम्</summary>

"ब्रह्मा(३)न्त्वँ रा॑जन्ब्र॒ह्माऽसीन्द्रो॑ऽसि स॒त्यौजा॒" इत्या॑ह ।
इन्द्र॑मे॒वैनँ॑ स॒त्यौज॑सङ्करोति ।
</details>

<details><summary>भट्टभास्कर-टीका</summary>

इन्द्र ईश्वरोसि ।
सत्यौजाः अवितथबलः
</details>

<details open><summary>विश्वास-प्रस्तुतिः</summary>

"ब्रह्मा(३)न्त्वँ रा॑जन्ब्र॒ह्माऽसि॑ मि॒त्रो॑ऽसि सु॒शेव॒" इत्या॑ह ।
मि॒त्रमे॒वैनँ॑ सु॒शेव॑ङ्करोति ।
</details>

<details><summary>मूलम्</summary>

"ब्रह्मा(३)न्त्वँ रा॑जन्ब्र॒ह्माऽसि॑ मि॒त्रो॑ऽसि सु॒शेव॒" इत्या॑ह ।
मि॒त्रमे॒वैनँ॑ सु॒शेव॑ङ्करोति ।
</details>

<details><summary>भट्टभास्कर-टीका</summary>

मित्रं स्निग्धः सुशेवः सुसुखः । 'आद्युदात्तं द्व्यच्छन्दसि'इत्याद्युदात्तत्वम् ।
</details>

<details open><summary>विश्वास-प्रस्तुतिः</summary>

"ब्रह्मा(३)न्त्वँ रा॑जन्ब्र॒ह्मासि॒ वरु॑णोऽसि स॒त्यध॒र्मे"त्या॑ह ।
वरु॑णमे॒वैनँ॑ स॒त्यध॑र्माणङ्करोति ।
</details>

<details><summary>मूलम्</summary>

"ब्रह्मा(३)न्त्वँ रा॑जन्ब्र॒ह्मासि॒ वरु॑णोऽसि स॒त्यध॒र्मे"त्या॑ह ।
वरु॑णमे॒वैनँ॑ स॒त्यध॑र्माणङ्करोति ।
</details>

<details><summary>भट्टभास्कर-टीका</summary>

वरुणो वारकः शत्रूणां सत्यधर्माणं अमोघक्रियम् । 'धर्मादनिच्केवलात्'॥
</details>

<details open><summary>विश्वास-प्रस्तुतिः</summary>

"स॒वि॒ताऽसि॑ स॒त्यस॑व॒" इत्या॑ह ।
गा॒य॒त्रीमे॒वैतेना॑भि॒ व्याह॑रति ।
</details>

<details><summary>मूलम्</summary>

"स॒वि॒ताऽसि॑ स॒त्यस॑व॒" इत्या॑ह ।
गा॒य॒त्रीमे॒वैतेना॑भि॒ व्याह॑रति ।
</details>

<details><summary>भट्टभास्कर-टीका</summary>

7 सविताऽसीत्यादि ॥ एतेन सवितृकीर्तनेन तदीयां गायत्रीं यजमानायाभिव्याहरति ।
</details>

<details open><summary>विश्वास-प्रस्तुतिः</summary>

"इन्द्रो॑ऽसि स॒त्यौजा॒" इत्या॑ह ।
त्रि॒ष्टुभ॑मे॒वैतेना॑भि॒ व्याह॑रति ॥ 61 ॥  

"मि॒त्रो॑ऽसि सु॒शेव॒" इत्या॑ह ।
जग॑तीमे॒वैतेना॑भि॒ व्याह॑रति ।
</details>

<details><summary>मूलम्</summary>

"इन्द्रो॑ऽसि स॒त्यौजा॒" इत्या॑ह ।
त्रि॒ष्टुभ॑मे॒वैतेना॑भि॒ व्याह॑रति ॥ 61 ॥  

"मि॒त्रो॑ऽसि सु॒शेव॒" इत्या॑ह ।
जग॑तीमे॒वैतेना॑भि॒ व्याह॑रति ।
</details>

<details><summary>भट्टभास्कर-टीका</summary>

इन्द्रकीर्तनेन त्रिष्टुभं मित्रकीर्तनेन जगतीम् ।
</details>

<details open><summary>विश्वास-प्रस्तुतिः</summary>

स॒त्यमे॒ता दे॒वताः॑ ।
स॒त्यमे॒तानि॒ छन्दाँ॑सि ।
स॒त्यमे॒वाव॑रुन्धे ।
</details>

<details><summary>मूलम्</summary>

स॒त्यमे॒ता दे॒वताः॑ ।
स॒त्यमे॒तानि॒ छन्दाँ॑सि ।
स॒त्यमे॒वाव॑रुन्धे ।
</details>

<details><summary>भट्टभास्कर-टीका</summary>

सत्यं अवितथफलहेतवः, एतानि छन्दांसि, तस्मादेतत्संबन्धात् सत्यमवितथफलमवावरुन्ध । यद्वा - सत्यमनुष्टुभमिति सत्यवचनान्वयात् विपर्ययाच्च सत्यानृतात्मत्वमनुष्ट्वभः, तस्य वाङ्मयत्वात् ।
</details>

<details open><summary>विश्वास-प्रस्तुतिः</summary>

"वरु॑णोऽसि स॒त्यध॒र्मे"त्या॑ह ।
</details>

<details><summary>मूलम्</summary>

"वरु॑णोऽसि स॒त्यध॒र्मे"त्या॑ह ।
</details>

<details><summary>भट्टभास्कर-टीका</summary>

वरुणोपि सत्यानृतात्मा पापिनो वारको गृह्नाति पाशेन, इतरास्तु मोचकोऽनुगृह्णाति ।
</details>

<details open><summary>विश्वास-प्रस्तुतिः</summary>

अ॒नु॒ष्टुभ॑मे॒वैतेना॑भि॒ व्याह॑रति ।
</details>

<details><summary>मूलम्</summary>

अ॒नु॒ष्टुभ॑मे॒वैतेना॑भि॒ व्याह॑रति ।
</details>

<details><summary>भट्टभास्कर-टीका</summary>

तस्माद्वरुणकीर्तनेन अनुष्टुभमेवाभिव्याहरति ।
</details>

<details open><summary>विश्वास-प्रस्तुतिः</summary>

स॒त्या॒नृ॒ते वा अ॑नु॒ष्टुप् ।
स॒त्या॒नृ॒ते वरु॑णः ।
स॒त्या॒नृ॒ते ए॒वाव॑रुन्धे ॥ 62 ॥
</details>

<details><summary>मूलम्</summary>

स॒त्या॒नृ॒ते वा अ॑नु॒ष्टुप् ।
स॒त्या॒नृ॒ते वरु॑णः ।
स॒त्या॒नृ॒ते ए॒वाव॑रुन्धे ॥ 62 ॥
</details>

<details><summary>भट्टभास्कर-टीका</summary>

ततस्सत्यानृते अवरुन्धे विधेयीकरोति ।
</details>

<details open><summary>विश्वास-प्रस्तुतिः</summary>

नैनँ॑ सत्यानृ॒ते उ॑दि॒ते हिँ॑स्तः ।
य ए॒वव्ँ वेद॑ ।
</details>

<details><summary>मूलम्</summary>

नैनँ॑ सत्यानृ॒ते उ॑दि॒ते हिँ॑स्तः ।
य ए॒वव्ँ वेद॑ ।
</details>

<details><summary>भट्टभास्कर-टीका</summary>

ततस्ते उदिते उद्भूते उक्ते वा अयथाविषयोदिते एनं न हिंस्तः । एवं वेदितारमित्यपि, किं पुनः कर्तारम् ॥
</details>

<details open><summary>विश्वास-प्रस्तुतिः</summary>

इन्द्र॑स्य॒ वज्रो॑ऽसि॒ वार्त्र॑घ्न॒ इति॒ स्फ्यम्प्रय॑च्छति ।
</details>

<details><summary>मूलम्</summary>

इन्द्र॑स्य॒ वज्रो॑ऽसि॒ वार्त्र॑घ्न॒ इति॒ स्फ्यम्प्रय॑च्छति ।
</details>

<details><summary>भट्टभास्कर-टीका</summary>

8 इन्द्रस्येति ब्रह्मा स्फ्यं राज्ञे प्रयच्छति ॥
</details>

<details open><summary>विश्वास-प्रस्तुतिः</summary>

वज्रो॒ वै स्फ्यः ।
वज्रे॑णै॒वास्मा॑ अवरप॒रँ र॑न्धयति ।
</details>

<details><summary>मूलम्</summary>

वज्रो॒ वै स्फ्यः ।
वज्रे॑णै॒वास्मा॑ अवरप॒रँ र॑न्धयति ।
</details>

<details><summary>भट्टभास्कर-टीका</summary>

वज्रस्थानीयेन स्फ्येन अस्मै यजमानाय अवरपरं अवरान् परांश्च सेनापुरुषान् रन्धयति वशीकरोति । 'रधिजभोरचि'इति नुम् । अवरपरस्य सेनाङ्गत्वादेकवचनम् । आहिताग्न्यादित्वावत् परनिपातः ।
</details>

<details open><summary>विश्वास-प्रस्तुतिः</summary>

ए॒वँ हि तच्छ्रेयः॑ ।
</details>

<details><summary>मूलम्</summary>

ए॒वँ हि तच्छ्रेयः॑ ।
</details>

<details><summary>भट्टभास्कर-टीका</summary>

एवं हि तच्छ्रेयः प्रशस्ततरं भवति ।
</details>


<details><summary>मूलम्</summary>

यद॑स्मा ए॒ते रध्ये॑युः ।
दिशो॒ऽभ्य॑यँ राजा॑ऽभू॒दिति॒ पञ्चा॒क्षान्प्रय॑च्छति ।
</details>

<details open><summary>विश्वास-प्रस्तुतिः</summary>

यद॑स्मा ए॒ते रध्ये॑यु॒र् दिशो॒ऽभ्य॑यँ राजा॑ऽभू॒दिति॒ पञ्चा॒क्षान्प्रय॑च्छति ।
</details>

<details><summary>मूलम्</summary>

यद॑स्मा ए॒ते रध्ये॑यु॒र् दिशो॒ऽभ्य॑यँ राजा॑ऽभू॒दिति॒ पञ्चा॒क्षान्प्रय॑च्छति ।
</details>

<details><summary>भट्टभास्कर-टीका</summary>

यदस्मै एते अवरे परेचोभयेऽपि रध्येयुः संसिद्ध्येयुः । रध हिंसासंराध्योः, दैवादिकः । यद्वा - अवरः परोऽन्यो यथा भवति तथा रन्धयति तथा वज्रप्रदानात् । अन्तोदात्तत्वं छान्दसम् । प्रतिहिताद्यक्षावापान्तं प्रत्तेन वज्रेण सोऽक्षावापोऽन्ते अधिदेवनं परश्शतान् परस्सहस्रान् वाऽक्षान्युप्य 'दिशोऽभ्ययं राजाऽ भूत्' इति पञ्चाक्षान्राज्ञे प्रयच्छति ।
</details>

<details open><summary>विश्वास-प्रस्तुतिः</summary>

ए॒ते वै सर्वेऽयाः॑ ।
अप॑राजायिनमे॒वैन॑ङ्करोति ॥63॥  
</details>

<details><summary>मूलम्</summary>

ए॒ते वै सर्वेऽयाः॑ ।
अप॑राजायिनमे॒वैन॑ङ्करोति ॥63॥  
</details>

<details><summary>भट्टभास्कर-टीका</summary>

एते अक्षाः ये पञ्चास्मै दीयन्ते एते सर्वे अयाः कृतत्रेताद्वापरकलयश्चत्वारो युगपादाः पञ्चमं युगं तस्मादयस्थानीयाक्षपञ्चकप्रदानेन एनं राजानं अपराजायिनं कदाचिदपि काले अपराजयशीलं करोति ॥
</details>

<details open><summary>विश्वास-प्रस्तुतिः</summary>

ओ॒द॒नमुद्ब्रु॑वते ।
</details>

<details><summary>मूलम्</summary>

ओ॒द॒नमुद्ब्रु॑वते ।
</details>


<details><summary>मूलम्</summary>

प॒र॒मे॒ष्ठी वा ए॒षः ।
यदो॑द॒नः ।
</details>

<details open><summary>विश्वास-प्रस्तुतिः</summary>

प॒र॒मे॒ष्ठी वा ए॒ष यदो॑द॒नः ।
प॒र॒मामे॒वैन॒ँ॒ श्रिय॑ङ्गमयति ।
"सुश्लो॒काँ (4) सुम॑ङ्ग॒लाँ (4) सत्य॑रा॒जा (३) नि"त्या॑ह ।
</details>

<details><summary>मूलम्</summary>

प॒र॒मे॒ष्ठी वा ए॒ष यदो॑द॒नः ।
प॒र॒मामे॒वैन॒ँ॒ श्रिय॑ङ्गमयति ।
"सुश्लो॒काँ (4) सुम॑ङ्ग॒लाँ (4) सत्य॑रा॒जा (३) नि"त्या॑ह ।
</details>

<details><summary>भट्टभास्कर-टीका</summary>

9 ओदनमिति ॥ ब्राह्मणादयोपि दीव्यन्तः ओदनं उद्ब्रुवते उद्देश्यं ब्रुवते पणत्वेन परिभाषन्ते । परमेष्ठिस्थानीयः खल्वोदनः, धारकत्वात् सर्वस्य । परमांश्रियमेनं ऋचो गाधामिश्राः श्रियं गमयन्ति । सुश्लोकादिमङ्गल्यनाम्नः संगृहीतृभागदुघक्षत्तॄन् एतैः पदैराह्वयति ।
</details>

<details open><summary>विश्वास-प्रस्तुतिः</summary>

आ॒शिष॑मे॒वैतामा शा॑स्ते ।
</details>

<details><summary>मूलम्</summary>

आ॒शिष॑मे॒वैतामा शा॑स्ते ।
</details>

<details><summary>भट्टभास्कर-टीका</summary>

आशिषमित्यादि । सुश्लोकादिहेतुत्वमेषामाशास्ते तेन, लभते च तथेत्यर्थः ॥
</details>

<details open><summary>विश्वास-प्रस्तुतिः</summary>

शौ॒न॒श्शे॒पमाख्या॑पयते ।
व॒रु॒ण॒पा॒शादे॒वैन॑म्मुञ्चति ।
</details>

<details><summary>मूलम्</summary>

शौ॒न॒श्शे॒पमाख्या॑पयते ।
व॒रु॒ण॒पा॒शादे॒वैन॑म्मुञ्चति ।
</details>

<details><summary>भट्टभास्कर-टीका</summary>

10 शौनश्शेपमिति ॥ ऋचो गाधामिश्राः परश्शताः परस्सहस्रा वा शस्त्रविशेषः तं होतारमाख्यापयते वाचयति, यजमानः वरुणपाशात् पापपाशान्मुक्तो भवति ।
</details>

<details open><summary>विश्वास-प्रस्तुतिः</summary>

प॒र॒श्श॒तम्भ॑वति ।
श॒तायु॒ᳶ पुरु॑षश्श॒तेन्द्रि॑यः
आयु॑ष्ये॒वेन्द्रि॒ये प्रति॑ तिष्ठति ।
</details>

<details><summary>मूलम्</summary>

प॒र॒श्श॒तम्भ॑वति ।
श॒तायु॒ᳶ पुरु॑षश्श॒तेन्द्रि॑यः
आयु॑ष्ये॒वेन्द्रि॒ये प्रति॑ तिष्ठति ।
</details>

<details open><summary>विश्वास-प्रस्तुतिः</summary>

श॒तायु॒ᳶ पुरु॑षश्श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठति ।
</details>

<details><summary>मूलम्</summary>

श॒तायु॒ᳶ पुरु॑षश्श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठति ।
</details>

<details><summary>भट्टभास्कर-टीका</summary>

परश्शतमिति । शतात् परः परश्शतं, पारस्करादित्वात् सुट् । शतात्परा ऋचो भवन्ति शतायुरित्यादि । गतम् ॥
</details>

<details open><summary>विश्वास-प्रस्तुतिः</summary>

मा॒रु॒तस्य॒ चैक॑विँशतिकपालस्य वैश्वदे॒व्यै चा॒मिक्षा॑या अ॒ग्नये॑ स्विष्ट॒कृते॑ स॒मव॑द्यति ।

दे॒वता॑भिरे॒वैन॑मुभ॒यत॒ᳶ परि॑ गृह्णाति ।
</details>

<details><summary>मूलम्</summary>

मा॒रु॒तस्य॒ चैक॑विँशतिकपालस्य वैश्वदे॒व्यै चा॒मिक्षा॑या अ॒ग्नये॑ स्विष्ट॒कृते॑ स॒मव॑द्यति ।

दे॒वता॑भिरे॒वैन॑मुभ॒यत॒ᳶ परि॑ गृह्णाति ।
</details>

<details><summary>भट्टभास्कर-टीका</summary>

11 'मारुतस्य चेत्यादि ॥ गतम् । अत्र मारुतेनैकविंशतिकपालेन वैश्वदेव्यामिक्षया प्रचरति । तत्राग्नये स्विष्टकृते उभयोस्समवद्यति ।
</details>

<details open><summary>विश्वास-प्रस्तुतिः</summary>

"अ॒पान्नप्त्रे॒ स्वाहो॒र्जो नप्त्रे॒ स्वाहा॒ऽग्नये॑ गृ॒हप॑तये॒ स्वाहे"ति॑ ति॒स्र आहु॑तीर्जुहोति ।
त्रय॑ इ॒मे लो॒काः ।
ए॒ष्वे॑व लो॒केषु॒ प्रति॑ तिष्ठति ॥ 64॥  
</details>

<details><summary>मूलम्</summary>

"अ॒पान्नप्त्रे॒ स्वाहो॒र्जो नप्त्रे॒ स्वाहा॒ऽग्नये॑ गृ॒हप॑तये॒ स्वाहे"ति॑ ति॒स्र आहु॑तीर्जुहोति ।
त्रय॑ इ॒मे लो॒काः ।
ए॒ष्वे॑व लो॒केषु॒ प्रति॑ तिष्ठति ॥ 64॥  
</details>

<details><summary>भट्टभास्कर-टीका</summary>

'अपां नप्त्रे स्वाहा'39इत्यादयः तिस्र आडुतयः । अवभृथेन प्रचर्य अप्सु प्रथमा, उदकान्तगार्हपत्ययोर्मध्ये दर्भस्तम्बे द्वितीया, पुनरेव गार्हपत्ये तृतीया । त्रय इत्यादि । गतम् ॥

इति भट्टभास्करमिश्रविरचिते यजुर्वेदभाष्ये पारक्षुद्रभाष्ये प्रथमेऽष्टके सप्तमप्रपाठके दशमोऽनुवाकः ॥
समाप्तश्च प्रपाठकः ॥  

</details>

