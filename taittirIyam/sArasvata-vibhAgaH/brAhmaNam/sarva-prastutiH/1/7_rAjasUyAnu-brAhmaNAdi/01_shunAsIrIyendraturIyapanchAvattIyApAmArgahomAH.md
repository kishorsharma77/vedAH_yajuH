---
title:   ०१  शुनासीरीयेन्द्रतुरीयपञ्चावत्तीयापामार्गहोमाः
unicode_script: devanagari
---

## प्रथमेऽष्टके सप्तमः प्रश्नः
## राजसूयानुब्राह्मणम्‌
॒॒## वैश्वदेवं काण्डम्

<details open><summary>विश्वास-प्रस्तुतिः</summary>

ए॒तद् ब्रा᳚ह्मणान्ये॒व पञ्च॑ ह॒वीꣳषि॑ ।   
</details>

<details><summary>मूलम्</summary>

ए॒तद् ब्रा᳚ह्मणान्ये॒व पञ्च॑ ह॒वीꣳषि॑ ।   
</details>

<details><summary>भट्टभास्कर-टीका</summary>

1 अथ शुनासीरीयमधिकृत्योच्यते - एतद्ब्राह्मणान्येवेत्यादि ॥ वैश्वदेवब्राह्मणविहितान्येव पञ्च हवींषि प्रथमं भवन्ति ।
</details>

<details><summary>सायण-टीका</summary>

अत्र वैश्वदेवगतानामाग्नेयादीनां पञ्चानां हविषां ब्राह्मणमनुब्राह्मणं चातिदिशति–  

"एतद्ब्राह्मणान्येव पञ्च हवीꣳषि" (ब्रा॰ का॰ १ प्र॰ ७ अ॰ १) इति।  
</details>

<details open><summary>विश्वास-प्रस्तुतिः</summary>

अथेन्द्रा॑य॒ शुना॒सीरा॑य पुरो॒डाश॒न् द्वाद॑शकपाल॒न् निर्व॑पति ।
</details>

<details><summary>मूलम्</summary>

अथेन्द्रा॑य॒ शुना॒सीरा॑य पुरो॒डाश॒न् द्वाद॑शकपाल॒न् निर्व॑पति ।
</details>

<details><summary>भट्टभास्कर-टीका</summary>

षष्ठादि विदधाति - अथेन्द्रायेत्यादि । शुनो वायुः सीर आदित्यः ताभ्यां सहित इन्द्रशब्देनोच्यते ।
</details>

<details><summary>सायण-टीका</summary>

अथोपदिश्यमानेषु पञ्चस्वैन्द्राग्नवैश्वदेवयोः पूर्वमेव प्रशस्तत्वादवशिष्टानि त्रीणि प्रशंसति। अथवा तयोर्विकल्पमभिप्रेत्य तदभावपक्षानुसारेण तावुपेक्ष्यावशिष्ठान्येव प्रशंसति–  
"अथेन्द्राय शुनासीराय पुरोडाशं द्वादशकपालं निर्वपति। 
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रो वा इन्द्रा॒शुना॒सीरः॑ ।   
स॒व्ँव॒थ्स॒रेणै॒वास्मा॒ अन्न॒म् अव॑रुन्धे ।   
वा॒य॒व्य॑म् पयो॑ भवति ।   
वा॒युर्वै वृष्ट्यै᳚ प्रदापयि॒ता ।   
स ए॒वास्मै॒ वृष्टि॒म् प्रदा॑पयति ।   
सौ॒र्य॑ एक॑कपालो भवति ।        
सूर्ये॑ण॒ वा अ॒मुष्मि॑ल्ँ लो॒के वृष्टि॑र् धृ॒ता ।
</details>

<details><summary>मूलम्</summary>

स॒व्ँव॒थ्स॒रो वा इन्द्रा॒शुना॒सीरः॑ ।   
स॒व्ँव॒थ्स॒रेणै॒वास्मा॒ अन्न॒म् अव॑रुन्धे ।   
वा॒य॒व्य॑म् पयो॑ भवति ।   
वा॒युर्वै वृष्ट्यै᳚ प्रदापयि॒ता ।   
स ए॒वास्मै॒ वृष्टि॒म् प्रदा॑पयति ।   
सौ॒र्य॑ एक॑कपालो भवति ।        
सूर्ये॑ण॒ वा अ॒मुष्मि॑ल्ँ लो॒के वृष्टि॑र् धृ॒ता ।
</details>

<details><summary>भट्टभास्कर-टीका</summary>

संवत्सरो वा इति । इन्द्रश्च शुनश्च सीरश्चेत्येते संवत्सरस्य प्रवर्तकत्वात् संवत्सरः 'सुपां सुलुक्' इति इन्द्रशब्दात् सोराकारः । 'देवताद्वन्द्वे च' इति शुनासीरशब्दे आद्युदात्तः ।
</details>

<details><summary>सायण-टीका</summary>

संवत्सरो वा इन्द्राशुनासीरः। संवत्सरेणैवास्मा अन्नमवरुन्धे। वायव्यं पयो भवति। वायुर्वै वृष्ट्यै प्रदापयिता। स एवास्मै वृष्टिं प्रदापयति। सौर्य एककपालो भवति। सूर्येण वा अमुष्मिँल्लोके वृष्टिर्धृता। 
</details>

<details open><summary>विश्वास-प्रस्तुतिः</summary>

स ए॒वास्मै॒ वृष्टि॒न् निय॑च्छति ॥1॥  
</details>

<details><summary>मूलम्</summary>

स ए॒वास्मै॒ वृष्टि॒न् निय॑च्छति ॥1॥  
</details>

<details><summary>भट्टभास्कर-टीका</summary>

नियच्छति न्यक्पातयति ।
</details>


<details><summary>सायण-टीका</summary>

स एवास्मै वृष्टिं नियच्छति (१)। 
</details>

<details open><summary>विश्वास-प्रस्तुतिः</summary>

द्वा॒द॒श॒ग॒वꣳ सीर॒न् दख्षि॑णा॒ समृ॑द्ध्यै ।
</details>

<details><summary>मूलम्</summary>

द्वा॒द॒श॒ग॒वꣳ सीर॒न् दख्षि॑णा॒ समृ॑द्ध्यै ।
</details>

<details><summary>भट्टभास्कर-टीका</summary>

द्वादशगवमिति । द्वादशभिर्गोभिर्युक्तं लाङ्गलं 'गोरतद्धितलुकि'इत्यच् समासान्तः ॥
</details>

<details><summary>सायण-टीका</summary>

द्वादशगवꣳ सीरं दक्षिणा समृद्ध्यै" (ब्रा॰ का॰ १ प्र॰ ७ अ॰ १) इति।  
</details>

<details open><summary>विश्वास-प्रस्तुतिः</summary>

दे॒वा॒सु॒रास् सय्ँय॑त्ता आसन्न् ।  
ते दे॒वा अ॒ग्निम॑ब्रुवन्न् ।
"त्वया॑ वी॒रेणासु॑रान॒भिभ॑वा॒मे"ति॑ ।

सो᳚ ऽब्रवीत् - "त्रे॒धाऽहमा॒त्मान॒व्ँविक॑रिष्य॒" इति॑ ।   
</details>

<details><summary>मूलम्</summary>

दे॒वा॒सु॒रास् सय्ँय॑त्ता आसन्न् ।  
ते दे॒वा अ॒ग्निम॑ब्रुवन्न् ।
"त्वया॑ वी॒रेणासु॑रान॒भिभ॑वा॒मे"ति॑ ।

सो᳚ ऽब्रवीत् - "त्रे॒धाऽहमा॒त्मान॒व्ँविक॑रिष्य॒" इति॑ ।   
</details>

<details><summary>भट्टभास्कर-टीका</summary>

2 देवासुरा इत्यादिरिन्द्रतुरीयस्य विधिः । त्रेधति। त्रिप्रकारमात्मानं विकरिष्ये विभक्ष्ये इति ।
</details>

<details><summary>सायण-टीका</summary>

इन्द्रतूर्यं (तुरीयं) विधातुं प्रस्तौति–  

"देवासुरा संयत्ता आसन् । ते देवा अग्निमब्रुवन्। त्वया वीरेणासुरानभिभवामेति । सोऽब्रवीत्। त्रेधाऽहमात्मानं विकरिष्य इति। 
</details>

<details open><summary>विश्वास-प्रस्तुतिः</summary>

स त्रे॒धाऽऽत्मान॒व्ँव्य॑कुरुत ।
अ॒ग्निन् तृती॑यम् । रु॒द्रन् तृती॑यम् । वरु॑ण॒न् तृती॑यम् ॥2॥  
</details>

<details><summary>मूलम्</summary>

स त्रे॒धाऽऽत्मान॒व्ँव्य॑कुरुत ।
अ॒ग्निन् तृती॑यम् । रु॒द्रन् तृती॑यम् । वरु॑ण॒न् तृती॑यम् ॥2॥  
</details>

<details><summary>भट्टभास्कर-टीका</summary>

अग्न्यादीन्स्त्रीन् स्वात्मनो विभागान् पृथक् स्थापितवान् । 'पूरणाद्भागे तीयादन्'इति तृतीयशब्दो अन्प्रत्ययान्त आद्युदात्तः ।
</details>

<details><summary>सायण-टीका</summary>

स त्रेधाऽऽत्नानं व्यकुरुत। अग्निं तृतीयम्। रुद्रं तृतीयम्। वरुणं तृतीयम् (२)। 
</details>

<details open><summary>विश्वास-प्रस्तुतिः</summary>

सो᳚ऽब्रवीत् । "क इ॒दन् तु॒रीय॒"मिति॑ ।
</details>

<details><summary>मूलम्</summary>

सो᳚ऽब्रवीत् । "क इ॒दन् तु॒रीय॒"मिति॑ ।
</details>

<details><summary>भट्टभास्कर-टीका</summary>

एवमात्मानं त्रेधा विकृत्य अग्निरब्रवीत् - एवमग्न्यादयस्त्रीणि रूपाणि ममाभवन् ।
अथ को मे चतुर्थं रूपं स्यात् । 'चतुरश्छयतौ'इति छः ।
</details>

<details><summary>सायण-टीका</summary>

सोऽब्रवीत्। क इदं तुरीयमिति। 
</details>

<details open><summary>विश्वास-प्रस्तुतिः</summary>

"अ॒हम्" इतीन्द्रो᳚ ऽब्रवीत् । "सन्तु सृ॑जावहा॒" इति॑ ।
</details>

<details><summary>मूलम्</summary>

"अ॒हम्" इतीन्द्रो᳚ ऽब्रवीत् । "सन्तु सृ॑जावहा॒" इति॑ ।
</details>

<details><summary>भट्टभास्कर-टीका</summary>

अथ इन्द्रोऽब्रवीत् अहं चतुर्थं रूपं तव स्यामिति ।
</details>

<details><summary>सायण-टीका</summary>

अहमितीन्द्रोऽब्रवीत्। सं तु सृजावहा इति। 
</details>

<details open><summary>विश्वास-प्रस्तुतिः</summary>


<details>
</details>

<details><summary>मूलम्</summary>


<details>
</details>

<summary>भट्टभास्कर-टीका</summary>

अथाग्निरब्रवीत् तथा क्रियतामिति । किं तु आवां संसृजावहै एकीभवाव, यथा मम त्वं वयस्यः ।
</details>

<details open><summary>विश्वास-प्रस्तुतिः</summary>

तौ सम॑सृजेताम् । स इन्द्र॑स् तु॒रीय॑म् अभवत् ।
</details>

<details><summary>मूलम्</summary>

तौ सम॑सृजेताम् । स इन्द्र॑स् तु॒रीय॑म् अभवत् ।
</details>

<details><summary>सायण-टीका</summary>

तौ समसृ-जेताम्। स इन्द्रस्तुरीयमभवत्। 
</details>

<details><summary>मूलम्</summary>

यदिन्द्र॑स् तु॒रीय॒मभ॑वत् ।
तदि॑न्द्रतुरी॒यस्ये᳚न्द्रतुरीय॒त्वम् ।

ततो॒ वै दे॒वा व्य॑जयन्त ।  
यदि॑न्द्रतुरी॒यन् नि॑रु॒प्यते॒ विजि॑त्यै ॥3॥  
</details>

<details><summary>भट्टभास्कर-टीका</summary>

अथ तौ तथैव कर्तव्यमिति समसृजेताम् । ततस्स इन्द्रस्तुरीयं रूपमग्नेरभवत् । तस्माच्चतुर्थी देवता इन्द्रोऽभूदिति इन्द्रतुरीयत्वम् । बहुव्रीहौ छान्दसमन्तोदात्तत्वम् ।
</details>

<details><summary>सायण-टीका</summary>

यदिन्द्रस्तुरीयमभवत् । तदिन्द्रतुरीयस्येन्द्रतुरीयत्वम् । ततो वै देवा व्यजयन्त" (ब्रा॰ का॰ १ प्र॰ ७ अ॰ १) इति।   

वीरत्वसिद्धये शरीरत्रयरूपेण विकारः। स त्रेधा विकृतोऽग्निरिन्द्रं प्रति पप्रच्छ– मयेदं रूपत्रयं युद्धसमर्थं संपादितम्। अथ कोऽन्य इदं चतुर्थं रूपं विजयसमर्थं करिष्यतीति। अहमेव करिष्यामीतीन्द्रोऽब्रवीत्तत्त्वया तथा क्रियतां किंत्वावां युद्धविजयक्षमौ संसृष्टौ भवावेति। इन्द्र एव तुरीयो यस्मिन्कर्मणि तत्कर्मेन्द्रतुरीयम्। अत्रान्यदीयरूपापेक्षया तुरीयत्वमनुष्ठाने तु पाठक्रमेण वरुणस्तुरीयः। विधत्ते –   

"यदिन्द्रतुरीयं निरुप्यते विजित्यै (३) " (ब्रा॰ का॰ १ प्र॰ ७ अ॰ १) इति। 
</details>

<details open><summary>विश्वास-प्रस्तुतिः</summary>

व॒हिनी॑ धे॒नुर् दख्षि॑णा ।
</details>

<details><summary>मूलम्</summary>

व॒हिनी॑ धे॒नुर् दख्षि॑णा ।
</details>

<details><summary>सायण-टीका</summary>

चतुर्देवप्रियांशसंपादनेन दक्षिणां प्रशंसति–  
"वहिनी धेनुर्दक्षिणा। 
</details>

<details><summary>मूलम्</summary>

यद्व॒हिनी᳚ । तेना᳚ग्ने॒यी ।  
यद्गौः । तेन॑ रौ॒द्री ।   
यद्धे॒नुः । तेनै॒न्द्री ।  
यथ्स्त्री स॒ती दा॒न्ता ।  
तेन॑ वारु॒णी समृ॑द्ध्यै ।  
</details>

<details open><summary>विश्वास-प्रस्तुतिः</summary>

यद् व॒हिनी॒ तेना᳚ग्ने॒यी ।  

यद् गौस् तेन॑ रौ॒द्री ।

यद् धे॒नुस्  तेनै॒न्द्री ।

यथ् स्त्री स॒ती दा॒न्ता तेन॑ वारु॒णी समृ॑द्ध्यै ।
</details>

<details><summary>मूलम्</summary>

यद् व॒हिनी॒ तेना᳚ग्ने॒यी ।  

यद् गौस् तेन॑ रौ॒द्री ।

यद् धे॒नुस्  तेनै॒न्द्री ।

यथ् स्त्री स॒ती दा॒न्ता तेन॑ वारु॒णी समृ॑द्ध्यै ।
</details>

<details><summary>भट्टभास्कर-टीका</summary>

वहिनी धारयितृत्वसामान्यात् प्रीणयितृत्वाच्च । यस्मादियं स्त्री सती दान्ता विधेया दाम्ना वद्धा भवेति । तस्मात् वारुणी पाशेन बद्धत्वात्तस्याः । केचिदाहुः - स्त्री इव सती च साध्वी च दान्ता च दात्रा बद्धा च यस्मात्तस्मात् वारुणी वरुणानुग्राह्या, विपरीता तु वरुणगृहीता नश्यतीति ॥
</details>

<details><summary>सायण-टीका</summary>

यद्वहिनी। तेनाऽऽग्नेयी। यद्गौः। तेन रौद्री। यद्धेनुः। तेनैन्द्री। यत्स्त्री सती दान्ता। तेन वारुणी समृद्ध्यै" (ब्रा॰ का॰ १ प्र॰ ७ अ॰ १) इति। 
</details>

<details open><summary>विश्वास-प्रस्तुतिः</summary>

प्र॒जाप॑तिर् य॒ज्ञम॑सृजत ॥4॥  
तꣳ सृ॒ष्टꣳ रख्षाꣳ॑स्यजिघाꣳसन्न् ।
</details>

<details><summary>मूलम्</summary>

प्र॒जाप॑तिर् य॒ज्ञम॑सृजत ॥4॥  
तꣳ सृ॒ष्टꣳ रख्षाꣳ॑स्यजिघाꣳसन्न् ।
</details>

<details><summary>भट्टभास्कर-टीका</summary>

3 प्रजापतिर्यज्ञमित्यादि ॥ पञ्चावत्तीयविधिः । अजिघांसन् हन्तुमैच्छन् ।
</details>

<details><summary>सायण-टीका</summary>

तदेतत्पञ्चेध्मीयं विधातुं प्रस्तौति –   
"प्रजापतिर्यज्ञमसृजत (४)। तꣳ सृष्टꣳ रक्षाꣳस्यजिघाꣳसन्। 
</details>

<details open><summary>विश्वास-प्रस्तुतिः</summary>

स ए॒ताᳶ प्र॒जाप॑तिरा॒त्मनो॑ दे॒वता॒ निर॑मिमीत ।   
ताभि॒र् वै स दि॒ग्भ्यो रख्षाꣳ॑सि॒ प्राणु॑दत ।
</details>

<details><summary>मूलम्</summary>

स ए॒ताᳶ प्र॒जाप॑तिरा॒त्मनो॑ दे॒वता॒ निर॑मिमीत ।   
ताभि॒र् वै स दि॒ग्भ्यो रख्षाꣳ॑सि॒ प्राणु॑दत ।
</details>

<details><summary>भट्टभास्कर-टीका</summary>

स एता इति । 'अग्नये रक्षोघ्ने स्वाहा, यमाय, सवित्रे, वरुणाय, बृहस्पतये दुवस्वते रक्षोघ्ने' इत्येता एकनेत्रकाश्च प्रागदिदिक्स्थिता उत्पादितत्वात् ।
</details>

<details><summary>सायण-टीका</summary>

स एताः प्रजापतिरात्मनो देवता निरमिमीत। ताभिर्वै स दिग्भ्यो रक्षाꣳसि प्राणुदत" (ब्रा॰ का॰ १ प्र॰ ७ अ॰ १) इति। 
</details>

<details><summary>मूलम्</summary>

यत् प॑ञ्चाव॒त्तीय॑ञ् जु॒होति॑ । दि॒ग्भ्य ए॒व तद् यज॑मानो॒ रख्षाꣳ॑सि॒ प्रणु॑दते ।
</details>

<details open><summary>विश्वास-प्रस्तुतिः</summary>

यत् प॑ञ्चाव॒त्तीय॑ञ् जु॒होति॑ । दि॒ग्भ्य ए॒व तद् यज॑मानो॒ रख्षाꣳ॑सि॒ प्रणु॑दते ।
</details>

<details><summary>सायण-टीका</summary>

विधत्ते –  
"यत्पञ्चावत्तीयं जुहोति। दिग्भ्य एव तद्यजमानो रक्षाꣳसि प्रणुदते" (ब्रा॰ का॰ १ प्र॰ ७ अ॰ १) इति।  
पञ्चकृत्वोऽवदाय संपादितमाज्यं पञ्चावत्तीयम्।  
</details>

<details><summary>मूलम्</summary>

यत् प॑ञ्चाव॒त्तीय॑ञ् जु॒होति॑ । दि॒ग्भ्य ए॒व तद् यज॑मानो॒ रख्षाꣳ॑सि॒ प्रणु॑दते ।
</details>

<details><summary>भट्टभास्कर-टीका</summary>

यत्पञ्चावत्तीयमिति । दिक्षु मध्ये आहवनीयं व्युद्धृत्य पञ्चगृहीतं गृहीत्वा पञ्चाहुतीर्जुहोति - 'ये देवाः पुरस्सदः'1इत्याद्यैः ।
</details>


<details><summary>मूलम्</summary>

समू॑ढ॒ꣳ॒ रख्ष॒स्सन्द॑ग्ध॒ꣳ॒ रख्ष॒ इत्या॑ह ।
रख्षाꣳ॑स्ये॒व सन्द॑हति ।
</details>

<details open><summary>विश्वास-प्रस्तुतिः</summary>

"समू॑ढ॒ꣳ॒ रख्ष॒स् सन्द॑ग्ध॒ꣳ॒ रख्ष॒" इत्य् आ॑ह॒ , रख्षाꣳ॑स्ये॒व सन्द॑हति ।
</details>

<details><summary>मूलम्</summary>

"समू॑ढ॒ꣳ॒ रख्ष॒स् सन्द॑ग्ध॒ꣳ॒ रख्ष॒" इत्य् आ॑ह॒ , रख्षाꣳ॑स्ये॒व सन्द॑हति ।
</details>

<details><summary>भट्टभास्कर-टीका</summary>

समूढमिति । मध्ये तेषामुपसमूहं संदहति समूहं कृत्वा दहति 'अग्नये रक्षोघ्ने'1इत्युत्तराः पञ्चाहुतीर्जुहोति ।
</details>

<details><summary>सायण-टीका</summary>

समूढमित्यादिमन्त्रपाठस्तु– समूढमिति। रक्षोऽस्मत्प्रतिकूलं राक्षसजातं समूढं नाशयितुं सम्यगेकीकृतं संदग्धं च। पुनरपीदमिदानीमहं रक्षोऽभि दग्धस्य रक्षसोऽभितः सर्वतोऽवस्थितांस्तत्तदनुचरान्सम्यग्दहामि। एतन्मन्त्रपाठेन तस्य सिद्धिं दर्शयति–  
"समूढꣳ रक्षः संदग्धꣳ रक्ष इत्याह। रक्षाꣳस्येव संदहति" (ब्रा॰ का॰ १ प्र॰ ७ अ॰ १) इति। 
</details>

<details open><summary>विश्वास-प्रस्तुतिः</summary>

"अ॒ग्नये॑ रख्षो॒घ्ने स्वाहे"त्य् आ॑ह । दे॒वता᳚भ्य ए॒व वि॑जिग्या॒नाभ्यो॑ भाग॒धेय॑ङ् करोति ।
</details>

<details><summary>मूलम्</summary>

"अ॒ग्नये॑ रख्षो॒घ्ने स्वाहे"त्य् आ॑ह । दे॒वता᳚भ्य ए॒व वि॑जिग्या॒नाभ्यो॑ भाग॒धेय॑ङ् करोति ।
</details>

<details><summary>भट्टभास्कर-टीका</summary>

विजिग्यानाभ्यः रक्षांसि विजितवतीभ्यः । 'सन्लिटोर्जेः'इति कुत्वत् ।
</details>

<details><summary>सायण-टीका</summary>

अग्नये रोक्षोघ्न इति मन्त्रपाठस्तु –  
अग्नय इति। यमायेत्यादिषु रक्षोघ्ने स्वाहेत्यनुषज्यते। बृहस्पतेर्दुवस्वत इति विशेषणम्। परिचर्यावदि(त इ)त्यर्थः।  
अग्नियमादयो जितवन्त इति युक्तस्तद्धोम इति दर्शयति–  

"अग्नये रक्षोघ्ने स्वाहेत्याह। देवताभ्य एव विजिग्यानाभ्यो भागधेयं करोति" (ब्रा॰ का॰ १ प्र॰ ७ अ॰ १) इति।  

विजिग्यानाभ्यो विशेषेण जितवतीभ्यः। 
</details>

<details open><summary>विश्वास-प्रस्तुतिः</summary>

प्र॒ष्टि॒वा॒ही रथो॒ दख्षि॑णा॒ समृ॑द्ध्यै ॥5॥  
</details>

<details><summary>मूलम्</summary>

प्र॒ष्टि॒वा॒ही रथो॒ दख्षि॑णा॒ समृ॑द्ध्यै ॥5॥  
</details>

<details><summary>भट्टभास्कर-टीका</summary>

प्रष्टिवाही । व्याख्यातः1 । त्रिभिर्युक्तः वीर्यातिशयात् समृद्धिः । केचित्तु - प्रष्टिवाही विकल्प्यते । यस्मिन्नह्नि इन्द्रतुरीयं कर्म क्रियते तस्यां रात्र्यामिदं पञ्चेध्मीयं कर्म ॥
</details>

<details><summary>सायण-टीका</summary>

देयं रथं विधत्ते ––  
प्रष्टिवाहीति। त्रिपादाधारवदश्वत्रयेणोह्यमानः प्रष्टिवाही।  
समृद्धिहेतुत्वेन तं प्रशंसति–  
"प्रष्टिवाही रथो दक्षिणा समृद्ध्यै (५) " (ब्रा॰ का॰ १ प्र॰ ७ अ॰ १) इति।  
</details>

<details><summary>मूलम्</summary>

इन्द्रो॑ वृ॒त्रꣳ ह॒त्वा ।
असु॑रान्परा॒भाव्य॑ ।
नमु॑चिमासु॒रन्नाल॑भत ।
</details>

<details open><summary>विश्वास-प्रस्तुतिः</summary>

इन्द्रो॑ वृ॒त्रꣳ ह॒त्वा , असु॑रान्परा॒भाव्य॒   नमु॑चिमासु॒रन् नाल॑भत ।
</details>

<details><summary>मूलम्</summary>

इन्द्रो॑ वृ॒त्रꣳ ह॒त्वा , असु॑रान्परा॒भाव्य॒   नमु॑चिमासु॒रन् नाल॑भत ।
</details>

<details><summary>भट्टभास्कर-टीका</summary>

4 इन्द्रो वृत्रं हत्वेत्यादि ॥ अन्यानसुरान् जित्वा नमुचि नामानमसुरपुत्रं नालभत हन्तुं नाशक्नोत् । असुरस्यापत्यं
आसुरः, शिवादिर्द्रष्टव्यः ।
</details>

<details><summary>सायण-टीका</summary>

अपामार्गहोमं विधातुं प्रस्तौति––  

"इन्द्रो वृत्रꣳ हत्वा। असुरान्पराभाव्य। नमुचिमासुरं नालभत। 
</details>

<details open><summary>विश्वास-प्रस्तुतिः</summary>

तꣳ श॒च्या॑ऽगृह्णात् ।
</details>

<details><summary>मूलम्</summary>

तꣳ श॒च्या॑ऽगृह्णात् ।
</details>

<details><summary>भट्टभास्कर-टीका</summary>

ननु असुरस्य पुत्रोप्यसुर एव तश्च नार्थस्तद्धितवृत्त्या - उच्यते - वर्णविकारेण । तं शच्या शक्तिविशेषेण मल्लवदगृह्णात् ।
</details>

<details><summary>सायण-टीका</summary>

तꣳ शच्याऽगृह्णात्। 
</details>

<details open><summary>विश्वास-प्रस्तुतिः</summary>

तौ सम॑लभेताम् ।
</details>

<details><summary>मूलम्</summary>

तौ सम॑लभेताम् ।
</details>

<details><summary>भट्टभास्कर-टीका</summary>

अथ तौ समलभेतां अन्योन्यं संरब्धावभवताम् । कपिलकादित्वाल्लत्वविकल्पः ।
</details>

<details><summary>सायण-टीका</summary>

तौ समलभेताम्। 
</details>

<details open><summary>विश्वास-प्रस्तुतिः</summary>

सो᳚   ऽस्माद॒भिशु॑नतरो ऽभवत् ।
</details>

<details><summary>मूलम्</summary>

सो᳚   ऽस्माद॒भिशु॑नतरो ऽभवत् ।
</details>

<details><summary>भट्टभास्कर-टीका</summary>

अथ नमुचिः अस्मात् इन्द्रात् अभिशुनतरः बलेन अभिवृद्धतरोऽभवत् । श्वयतेः 'ओदितश्च'इति निष्ठानत्वम् । संप्रसारणं, दीर्घाभवः छान्दसः ।
</details>

<details><summary>सायण-टीका</summary>

सो ऽस्मादभिशुनतरो ऽभवत्। 
</details>

<details><summary>मूलम्</summary>

सो᳚ऽब्रवीत् ।
स॒न्धाꣳ सन्द॑धावहै ।
अथ॒ त्वाऽव॑स्रख्ष्यामि ।
न मा॒ शुष्के॑ण॒ नार्द्रेण॑ हनः ॥6॥  
न दिवा॒ न नक्त॒मिति॑ ।
</details>

<details open><summary>विश्वास-प्रस्तुतिः</summary>

सो᳚ऽब्रवीत् , "स॒न्धाꣳ सन्द॑धावहा॒ , अथ॒ त्वा ऽव॑स्रख्ष्यामि॒ , न मा॒ शुष्के॑ण॒ नार्द्रेण॑ हनो॒ ,न दिवा॒ न नक्त॒मि"ति॑ ।
</details>

<details><summary>मूलम्</summary>

सो᳚ऽब्रवीत् , "स॒न्धाꣳ सन्द॑धावहा॒ , अथ॒ त्वा ऽव॑स्रख्ष्यामि॒ , न मा॒ शुष्के॑ण॒ नार्द्रेण॑ हनो॒ ,न दिवा॒ न नक्त॒मि"ति॑ ।
</details>

<details><summary>भट्टभास्कर-टीका</summary>

अथ स प्रवृद्धबलो नमुचिरिन्द्रमब्रवीत् - सन्धां सन्धिं समयं संदधावहै करिष्यावः । गोपोषं पुष्णातीतिवत् सामान्यवचनो द्वितीयो द्रष्टव्यः । 'आतश्चोपसर्गे' इत्यङ् । यदीत्थं करिष्यते अथ त्वाऽवस्रक्ष्यामि विमोक्ष्यामि । कथमिति चेत् - अतः प्रभृति मां न शुष्केण नार्द्रेण हनः हन्याः । तथा न दिवा न च नक्तं मां हन्याः तव विमोचनस्यायं पण इति ।
</details>

<details><summary>सायण-टीका</summary>

सोऽब्रवीत्। संधाꣳ संदधावहै। अथ त्वाऽवस्रक्ष्यामि। न मा शुष्केण नाऽऽर्द्रेण हनः (६)। न दिवा न नक्तमिति। 
</details>

<details open><summary>विश्वास-प्रस्तुतिः</summary>

स ए॒तम॒पाम्फेन॑मसिञ्चत् ।
</details>

<details><summary>मूलम्</summary>

स ए॒तम॒पाम्फेन॑मसिञ्चत् ।
</details>

<details><summary>सायण-टीका</summary>

स एतमपां फेनमसिञ्चत्। 
</details>

<details><summary>मूलम्</summary>

न वा ए॒ष शुष्को॒ नार्द्रो व्यु॑ष्टाऽऽसीत् ।
अनु॑दित॒स्सूर्यः॑ ।
</details>

<details open><summary>विश्वास-प्रस्तुतिः</summary>

न वा ए॒ष शुष्को॒ नार्द्रो व्यु॑ष्टाऽऽसीद् , अनु॑दित॒स्सूर्यः॑ । न वा ए॒तद्दिवा॒ न नक्त᳚म् ।
</details>

<details><summary>मूलम्</summary>

न वा ए॒ष शुष्को॒ नार्द्रो व्यु॑ष्टाऽऽसीद् , अनु॑दित॒स्सूर्यः॑ । न वा ए॒तद्दिवा॒ न नक्त᳚म् ।
</details>

<details><summary>भट्टभास्कर-टीका</summary>

अथ तथेत्यभ्युपगते इन्द्रं मुमोच । अथेन्द्रस्तमभिसन्धित्सुः अपां फेनमसिञ्चत् आयुधत्वेनोत्पादितवान् न ह्येष शुष्को न चार्द्रः ।  
अथ यदा रात्रिः व्युष्टाऽऽसीत् सूर्यश्चानुदितः न ह्ययं कालो दिवा अनूदितत्वाच्च सूर्यस्य । न च नक्तं विभातत्वाद्रजन्याः ।
</details>

<details><summary>सायण-टीका</summary>

न वा एष शुष्को नाऽऽर्द्रो व्यु-ष्टाऽऽसीत्। अनुदितः सूर्यः। न वा एतद्दिवा न नक्तम्। 
</details>

<details><summary>मूलम्</summary>

तस्यै॒तस्मि॑ल्ँलो॒के ।
अ॒पाम्फेने॑न॒ शिर॒ उद॑वर्तयत् ।
</details>

<details open><summary>विश्वास-प्रस्तुतिः</summary>

तस्यै॒तस्मि॑ल्ँ लो॒के ऽ॒पाम् फेने॑न॒ शिर॒ उद॑वर्तयत् ।
</details>

<details><summary>मूलम्</summary>

तस्यै॒तस्मि॑ल्ँ लो॒के ऽ॒पाम् फेने॑न॒ शिर॒ उद॑वर्तयत् ।
</details>

<details><summary>भट्टभास्कर-टीका</summary>

अथ एतस्मिन्लोके अनहोरात्रात्मके अवकाशे अपां फेनेनाशुष्कार्द्रस्वरूपेण तस्य नमुचेश्शिर उदवर्तयत् ऊर्ध्वं प्रवर्तयत् । अच्छिनदिति यावन् ।
</details>

<details><summary>सायण-टीका</summary>

तस्यैतस्मिँल्लोके। अपां फेनेन शिर उदवर्तयत्। 
</details>

<details open><summary>विश्वास-प्रस्तुतिः</summary>

तदे॑न॒मन्व॑वर्तत । मित्र॑द्रु॒गति॑ ॥7॥  
</details>

<details><summary>मूलम्</summary>

तदे॑न॒मन्व॑वर्तत । मित्र॑द्रु॒गति॑ ॥7॥  
</details>

<details><summary>भट्टभास्कर-टीका</summary>

अथ तत् उद्वर्तितं शिरः एनमिन्द्रमन्ववर्तत अन्वधावत् । किंकिं ब्रुवन् - मित्रद्रुगिति । मित्राय द्र्ह्यतीति मित्रद्रुक् । 'सत्सूद्विष'इति क्विप्, भषभावः छान्दसः, 'वा द्रुहमुह'इति घत्वम् । आमन्त्रिताद्युदात्तत्वम् । हे मित्रद्रोहिन्! हनिष्यसीति वदन्नन्ववर्तत ।
</details>

<details><summary>सायण-टीका</summary>

तदेनमन्ववर्तत। मित्रद्रुगिति (७)। 
</details>

<details open><summary>विश्वास-प्रस्तुतिः</summary>

स ए॒तान॑पामा॒र्गान॑जनयत् ।   
तान॑जुहोत् ।   
तैर्वै स रख्षा॒ꣳ॒स्यपा॑हत ।
</details>

<details><summary>मूलम्</summary>

स ए॒तान॑पामा॒र्गान॑जनयत् ।   
तान॑जुहोत् ।   
तैर्वै स रख्षा॒ꣳ॒स्यपा॑हत ।
</details>

<details><summary>भट्टभास्कर-टीका</summary>

अथेन्द्रः अपामार्गान् जनयित्वा हुत्वा रक्षांसि हतवान् तेन शिरसा सह सर्वाणि रक्षांसि नाशितवान् ।
</details>

<details><summary>सायण-टीका</summary>

स एतानपामार्गानजनयत्। तानजुहोत्। तैर्वै स रक्षाꣳस्यपाहत” [ब्रा० का० १ प्र० ७ अ० १] इति।   

इन्द्रो वृत्रधादूर्ध्वमन्यानसुरान्परिभूतान्कृत्वा नमुचिनामानमसुरं नालभत न पराभवितवान्। अपराभूतं तं नमुचिं शच्या स्वशक्त्याऽगृह्णात्। यथा युध्य-न्नेको मल्लः सकृदशक्तोऽपि धैर्यैण शक्तिमापाद्य हस्ताभ्यां प्रतिमल्लमालिङ्ग्य गृह्णाति तद्वत्। ततस्ताविन्द्रनमुची समलभेतां परस्परोपमर्दनपरौ संरब्धौ हस्ताभ्यां पादाभ्यामन्योन्यं दृढमवष्टभ्य मल्लद्वयवद्भूमौ पतितौ। तदानीं स नमुचिररस्मादिन्द्रादभिशुनतरोऽभितो हस्तयोः पादयोश्च बलवत्तरोऽभूत्। ततो मुमूर्षुमिन्द्रमवलोक्य कृपालुरिदमब्रवीत् – भो इन्द्र विगृह्यमाणराजद्वयवदावां परस्पराङ्गीकारेण संधिं करवाव। अथ त्वा मुमूर्षुमवस्रक्ष्यामि मोक्षयिष्यामीति। ततः प्रहारसाधने काले च समयमेवं कृतवान् – भो इन्द्र शुष्केणाऽऽर्द्रेण वा काष्ठादिना साधनेन मां न हनो मां मा वधीर्दिवा रात्रौ च मा वधीरिति। इन्द्रश्च तं समयमङ्गीकृत्य तेन मोचितो धैर्येण स्वस्थो भूत्वा समयानुसारेण तं नमुचिं हन्तुमपां फेनमायुधं भावयित्वा तस्मिन्नमुचावसिञ्चत्। न चैवं सति समयलोपः शङ्कनीयः। यत एष फेनो नैव शुष्कः। स्पर्शे सति कठिन्याप्रतीतेः। नाप्यार्द्रस्तेन वस्त्रादेरक्लेदनात्। कालं च समयानुसारेण संपादयामास। यदा रात्रिर्व्युष्टा प्रभाताऽऽसीत्सूर्यश्चानुदितस्तदानीमन्धकाराभावान्न रात्रित्वं सूर्योदयाभावाच्‍च नैतदहः। एतस्मिँल्लोके रात्रेरह्नश्च संधिकाले तस्य नमुचेः शिरोऽपां फेनेनोदवर्तयदुदच्छिनत्। तच्चोच्छिन्नं शिरो हे मित्रद्रोहिन्निन्द्रेत्युच्‍चारयदेनमिन्द्रमन्ववर्तत सर्वदाऽनुगतमभूत्। ततस्तच्छिरो वारयितुं स इन्द्र एताँल्लोकप्रसिद्धानपामार्गानजनयत्। तानुत्पन्नानजुहोत्। तैरेव हुतैः स इन्द्रो नमुचेः शिरःसहितानि सर्वाण्यवशिष्टानि रक्षांसि हतवान्। 
</details>

<details><summary>मूलम्</summary>

यद॑पामार्गहो॒मो भव॑ति ।
रख्ष॑सा॒मप॑हत्यै ।
</details>

<details open><summary>विश्वास-प्रस्तुतिः</summary>

यद॑पामार्गहो॒मो भव॑ति॒ रख्ष॑सा॒मप॑हत्यै ।
</details>

<details><summary>मूलम्</summary>

यद॑पामार्गहो॒मो भव॑ति॒ रख्ष॑सा॒मप॑हत्यै ।
</details>

<details><summary>भट्टभास्कर-टीका</summary>

यदित्यादि । गतम् ॥
</details>

<details><summary>सायण-टीका</summary>

विधत्ते –  
“यदपामार्गहोमो भवति। रक्षसामपहत्यै” [ ब्रा० का० १ प्र० ७ अ० इति। ]
</details>

<details><summary>मूलम्</summary>

ए॒को॒ल्मु॒केन॑ यन्ति । तद्धि रख्ष॑साम्भाग॒धेय᳚म् ।
</details>

<details open><summary>विश्वास-प्रस्तुतिः</summary>

ए॒को॒ल्मु॒केन॑ यन्ति॒ तद्धि रख्ष॑साम् भाग॒धेय᳚म् ।
</details>

<details><summary>मूलम्</summary>

ए॒को॒ल्मु॒केन॑ यन्ति॒ तद्धि रख्ष॑साम् भाग॒धेय᳚म् ।
</details>

<details><summary>भट्टभास्कर-टीका</summary>

5 एकेन उल्मुकेन दक्षिणाग्नेराहृतेन ॥
</details>

<details><summary>सायण-टीका</summary>

अङ्गविधीन्मन्त्रव्याख्यानं च क्रमेण दर्शयति –  

“एकोल्मुल्केन यन्ति। तद्धि रक्षसां भागधेयम्। 
</details>

<details open><summary>विश्वास-प्रस्तुतिः</summary>

इ॒मान् दिश॑य्ँ यन्ति ।
</details>

<details><summary>मूलम्</summary>

इ॒मान् दिश॑य्ँ यन्ति ।
</details>

<details><summary>सायण-टीका</summary>

इमां दिशं यन्ति। 
</details>

<details><summary>मूलम्</summary>

ए॒षा वै रख्ष॑सा॒न्दिक् ।
स्वाया॑मे॒व दि॒शि रख्षाꣳ॑सि हन्ति ॥8॥  
</details>

<details open><summary>विश्वास-प्रस्तुतिः</summary>

ए॒षा वै रख्ष॑सा॒न्दिख् , स्वाया॑म् ए॒व दि॒शि रख्षाꣳ॑सि हन्ति ॥8॥  
</details>


<details><summary>मूलम्</summary>

ए॒षा वै रख्ष॑सा॒न्दिख् , स्वाया॑म् ए॒व दि॒शि रख्षाꣳ॑सि हन्ति ॥8॥  
</details>

<details><summary>भट्टभास्कर-टीका</summary>

इमामिति । उत्तरापराम् ॥
</details>

<details><summary>सायण-टीका</summary>

एषा वै रक्षसां दिक्। स्वायामेव दिशि रक्षाꣳसि हन्ति (८) । 
</details>

<details open><summary>विश्वास-प्रस्तुतिः</summary>

स्वकृ॑त॒ इरि॑णे जुहोति प्रद॒रे वा᳚ ।  
ए॒तद् वै रख्ष॑सामा॒यत॑नम् ।   
स्व ए॒वायत॑ने॒ रख्षाꣳ॑सि हन्ति ।  
</details>

<details><summary>मूलम्</summary>

स्वकृ॑त॒ इरि॑णे जुहोति प्रद॒रे वा᳚ ।  
ए॒तद् वै रख्ष॑सामा॒यत॑नम् ।   
स्व ए॒वायत॑ने॒ रख्षाꣳ॑सि हन्ति ।  
</details>

<details><summary>भट्टभास्कर-टीका</summary>

6 स्वकृत इरिण इत्यादि ॥ व्याख्यातम् ॥
</details>

<details><summary>सायण-टीका</summary>

स्वकृत इरिणे जुहोति प्रदरे वा। एतद्वै रक्षसामायतनम्। स्व एवाऽऽयतने रक्षाꣳसि हन्ति। 
</details>

<details open><summary>विश्वास-प्रस्तुतिः</summary>

प॒र्ण॒मये॑न स्रु॒वेण॑ जुहोति ।   
</details>

<details><summary>मूलम्</summary>

प॒र्ण॒मये॑न स्रु॒वेण॑ जुहोति ।   
</details>

<details><summary>सायण-टीका</summary>

पर्णमयेन स्रुवेण जुहोति। 
</details>

<details><summary>मूलम्</summary>

ब्रह्म॒ वै प॒र्णः ।
ब्रह्म॑णै॒व रख्षाꣳ॑सि हन्ति ।
</details>

<details open><summary>विश्वास-प्रस्तुतिः</summary>

ब्रह्म॒ वै प॒र्णो ब्रह्म॑णै॒व रख्षाꣳ॑सि हन्ति ।
</details>

<details><summary>मूलम्</summary>

ब्रह्म॒ वै प॒र्णो ब्रह्म॑णै॒व रख्षाꣳ॑सि हन्ति ।
</details>

<details><summary>भट्टभास्कर-टीका</summary>

पर्णमयेन पलाशेन । 'द्व्यचश्छन्दसि'इति मयट् ।
</details>

<details><summary>सायण-टीका</summary>

ब्रह्म वै पर्णः। ब्रह्मणैव रक्षाꣳसि हन्ति। 
</details>

<details open><summary>विश्वास-प्रस्तुतिः</summary>

"दे॒वस्य॑ त्वा सवि॒तुᳶ प्र॑स॒व" इत्य् आ॑ह । स॒वि॒तृप्र॑सूत ए॒व रख्षाꣳ॑सि हन्ति ।
</details>

<details><summary>मूलम्</summary>

"दे॒वस्य॑ त्वा सवि॒तुᳶ प्र॑स॒व" इत्य् आ॑ह । स॒वि॒तृप्र॑सूत ए॒व रख्षाꣳ॑सि हन्ति ।
</details>

<details><summary>भट्टभास्कर-टीका</summary>

'देवस्य त्वा' इत्यनुद्रुत्य 'रक्षसो वधं जुहोमि'4 इत्यपामार्गसक्तून् ।
</details>

<details><summary>सायण-टीका</summary>

देवस्य त्वा सवितुः प्रसव इत्याह। सवितृप्रसूत एव रक्षाꣳसि हन्ति। 
</details>

<details><summary>मूलम्</summary>

ह॒तꣳ रख्षोऽव॑धिष्म॒ रख्ष॒ इत्या॑ह ।
रख्ष॑सा॒ꣳ॒ स्तृत्यै᳚ ।
</details>

<details open><summary>विश्वास-प्रस्तुतिः</summary>

"ह॒तꣳ रख्षो ऽव॑धिष्म॒ रख्ष॒" इत्य् आ॑ह॒ रख्ष॑सा॒ꣳ॒ स्तृत्यै᳚ ।
</details>

<details><summary>मूलम्</summary>

"ह॒तꣳ रख्षो ऽव॑धिष्म॒ रख्ष॒" इत्य् आ॑ह॒ रख्ष॑सा॒ꣳ॒ स्तृत्यै᳚ ।
</details>

<details><summary>भट्टभास्कर-टीका</summary>

अथ 'हतं रक्षः'4 इति स्रुवमनुप्रहृत्य 'अवधिष्म रक्षः'4 इत्युत्तिष्ठति । रक्षसां हिंसाया एव भवति ।
</details>

<details><summary>सायण-टीका</summary>

हतꣳ रक्षोऽवधिष्म रक्ष इत्याह। रक्षसाꣳ स्तृत्यै। 
</details>

<details open><summary>विश्वास-प्रस्तुतिः</summary>

यद् वस्ते॒ तद् दख्षि॑णा नि॒रव॑त्यै ।
</details>

<details><summary>मूलम्</summary>

यद् वस्ते॒ तद् दख्षि॑णा नि॒रव॑त्यै ।
</details>

<details><summary>भट्टभास्कर-टीका</summary>

तदानीं यद्वस्ते वासस्तद्दक्षिणां ददाति निरवत्त्यै निष्कृष्य रक्षांसि प्रस्थापयितुम् । क्तिन् पूर्वोक्तदिशा ।
</details>

<details><summary>सायण-टीका</summary>

यद्वस्ते तद्दक्षिणा निरवत्त्यै। 
</details>

<details open><summary>विश्वास-प्रस्तुतिः</summary>

अप्र॑तीख्ष॒माय॑न्ति । रख्ष॑साम॒न्तर्हि॑त्यै ॥9॥  
</details>

<details><summary>मूलम्</summary>

अप्र॑तीख्ष॒माय॑न्ति । रख्ष॑साम॒न्तर्हि॑त्यै ॥9॥  
</details>

<details><summary>भट्टभास्कर-टीका</summary>

अप्रतीक्षमित्वादि । गतम् ॥

इति सप्तमे प्रथमोऽनुवाकः ॥  

</details>

<details><summary>सायण-टीका</summary>

अप्रतीक्षमायन्ति। रक्षसामन्तर्हित्यै (९)” [ब्रा० का० १ प्र० ७ अ० १] इति।  

इमां दिशं वायवीम्। स्तृत्यै हननाय। निरवत्त्यै भागप्रदानेन निःसारणाय। स्पष्टमन्यत्। अत्र शुनासीर्येन्द्रतुरीयपञ्चेध्मीयापामार्गहोमानां चतुर्णां कर्मभेदेऽप्येकस्मिन्नेव दिने कर्तव्यत्वादेकेनानुवाकेनोपसंग्रहः। 
</details>
