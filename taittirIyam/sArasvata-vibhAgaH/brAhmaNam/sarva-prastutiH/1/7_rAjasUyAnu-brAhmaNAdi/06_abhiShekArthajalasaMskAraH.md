---
title:  ०६ अभिषेकार्थजलसंस्कारः
unicode_script: devanagari
---
<details open><summary>विश्वास-प्रस्तुतिः</summary>

"देवी॑राप॒स्सम्मधु॑मती॒र्मधु॑मतीभिस्सृज्यध्व॒"मित्या॑ह ।
ब्रह्म॑णै॒वैना॒स्सँ सृ॑जति ।
</details>

<details><summary>मूलम्</summary>

"देवी॑राप॒स्सम्मधु॑मती॒र्मधु॑मतीभिस्सृज्यध्व॒"मित्या॑ह ।
ब्रह्म॑णै॒वैना॒स्सँ सृ॑जति ।
</details>

<details><summary>सायण-टीका</summary>

1देवीराप इत्यादि ॥ एवं गृहीतानपांग्रहान्वैतसे द्रोणकलशे अनेन समवनयति । ब्रह्मणा परिबृढेन परेण एना अपस्संसृजति मधुमत्त्वलिङ्गात् ।
</details>

<details open><summary>विश्वास-प्रस्तुतिः</summary>

"अना॑धृष्टास्सीद॒ते"त्या॑ह ।
ब्रह्म॑णै॒वैना॑स्सादयति ।
</details>

<details><summary>मूलम्</summary>

"अना॑धृष्टास्सीद॒ते"त्या॑ह ।
ब्रह्म॑णै॒वैना॑स्सादयति ।
</details>

<details><summary>सायण-टीका</summary>

अनाधृष्टाः इति होतृब्राह्मणाच्छंसिनोः धिष्ण्यावन्तरेण सादयति ।
</details>

<details open><summary>विश्वास-प्रस्तुतिः</summary>

अ॒न्त॒रा होतु॑श्च॒ धिष्णि॑यम्ब्राह्मणाच्छँ॒सिन॑श्च सादयति ।
आ॒ग्ने॒यो वै होता॑ ।
ऐ॒न्द्रो ब्रा॑ह्मणाच्छँ॒सी ।
तेज॑सा चै॒वेन्द्रि॒येण॑ चोभ॒यतो॑ रा॒ष्ट्रम्परि॑गृह्णाति ।
</details>

<details><summary>मूलम्</summary>

अ॒न्त॒रा होतु॑श्च॒ धिष्णि॑यम्ब्राह्मणाच्छँ॒सिन॑श्च सादयति ।
आ॒ग्ने॒यो वै होता॑ ।
ऐ॒न्द्रो ब्रा॑ह्मणाच्छँ॒सी ।
तेज॑सा चै॒वेन्द्रि॒येण॑ चोभ॒यतो॑ रा॒ष्ट्रम्परि॑गृह्णाति ।
</details>

<details><summary>सायण-टीका</summary>

ब्रह्मणैव साक्षादेनाः सादयति अनाधृष्टत्वलिङ्गात् । सादयतीत्युक्तं, क्वेत्याह - अन्तरेति । गतम् ॥
</details>

<details open><summary>विश्वास-प्रस्तुतिः</summary>

हिर॑ण्ये॒नोत्पु॑नाति ।
आहु॑त्यै॒ हि प॒वित्रा॑भ्यामुत्पु॒नन्ति॒ व्यावृ॑त्त्यै ॥33॥  
</details>

<details><summary>मूलम्</summary>

हिर॑ण्ये॒नोत्पु॑नाति ।
आहु॑त्यै॒ हि प॒वित्रा॑भ्यामुत्पु॒नन्ति॒ व्यावृ॑त्त्यै ॥33॥  
</details>

<details><summary>सायण-टीका</summary>

2हिरण्येनेति ॥ ननु पवित्राभ्यां सर्वत्रोत्पवनं क्रियते, तत्राह - आहुत्यर्थं यत्तदेव पवित्राभ्यामुत्पुनन्ति, तस्मादनाहुत्यर्थत्वादिदं हिरण्येनोत्पूयते व्यावृत्त्यै विभागाख्यापनाय ।
</details>

<details open><summary>विश्वास-प्रस्तुतिः</summary>

श॒तमा॑नम्भवति ।  
श॒तायु॒ᳶ पुरु॑षश्श॒तेन्द्रि॑यः ।
आयु॑ष्ये॒वेन्द्रि॒ये प्रति॑तिष्ठति ।
</details>

<details><summary>मूलम्</summary>

श॒तमा॑नम्भवति ।  
श॒तायु॒ᳶ पुरु॑षश्श॒तेन्द्रि॑यः ।
आयु॑ष्ये॒वेन्द्रि॒ये प्रति॑तिष्ठति ।
</details>

<details><summary>सायण-टीका</summary>

शतमानमित्यादि । गतम् ॥
</details>

<details open><summary>विश्वास-प्रस्तुतिः</summary>

"अनि॑भृष्टम॒सी"त्या॑ह ।
अनि॑भृष्टँ॒ ह्ये॑तत् ।

"वा॒चो बन्धु॒"रित्या॑ह ।
वा॒चो ह्ये॑ष बन्धुः॑ ।
</details>

<details><summary>मूलम्</summary>

"अनि॑भृष्टम॒सी"त्या॑ह ।
अनि॑भृष्टँ॒ ह्ये॑तत् ।

"वा॒चो बन्धु॒"रित्या॑ह ।
वा॒चो ह्ये॑ष बन्धुः॑ ।
</details>

<details><summary>सायण-टीका</summary>

3अनिभृष्टमसीति ॥ शतमानं हिरण्यं प्रगृह्णाति । अनिभृष्टं खल्वेतद्धिरण्यं दाहयन्ति चैतन्न नश्यति तादृशं हिरण्यं, वाचो बन्धनं हिरण्यं, हिरण्यवतो हि वाक् श्रोत्रेषु बद्ध्यते, अन्येषां तु न श्रूयते । यद्वा - हिरण्यवतां वाक्प्रतितिष्ठति ।
</details>

<details open><summary>विश्वास-प्रस्तुतिः</summary>

"त॒पो॒जा" इत्या॑ह ।
त॒पो॒जा ह्ये॑तत् ।
</details>

<details><summary>मूलम्</summary>

"त॒पो॒जा" इत्या॑ह ।
त॒पो॒जा ह्ये॑तत् ।
</details>

<details><summary>सायण-टीका</summary>

तपसोऽग्नेर्जातं हिरण्यम् ।
</details>

<details open><summary>विश्वास-प्रस्तुतिः</summary>

"सोम॑स्य दा॒त्रम॒सी"त्या॑ह ॥34॥  
सोम॑स्य॒ ह्ये॑तद्दा॒त्रम् ।
</details>

<details><summary>मूलम्</summary>

"सोम॑स्य दा॒त्रम॒सी"त्या॑ह ॥34॥  
सोम॑स्य॒ ह्ये॑तद्दा॒त्रम् ।
</details>

<details><summary>सायण-टीका</summary>

सोमस्येति तद्वैतसेऽवदधाति । सोमस्य खल्वेतद्धिरण्यं दात्रं मूल्यत्वेन देयं 'हिरण्येन क्रीणाति' इति ॥
</details>

<details open><summary>विश्वास-प्रस्तुतिः</summary>

"शु॒क्रा व॑श्शु॒क्रेणोत्पु॑ना॒मी"त्या॑ह ।
शु॒क्रा ह्यापः॑ ।
शु॒क्रँ हिर॑ण्यम् ।

"च॒न्द्राश्च॒न्द्रेणे"त्या॑ह ।
च॒न्द्रा ह्यापः॑ ।
च॒न्द्रँ हिर॑ण्यम् ।

"अ॒मृता॑ अ॒मृते॒नेत"्या॑ह ।
अ॒मृता॒ ह्यापः॑ ।
अ॒मृतँ॒ हिर॑ण्यम् ॥35 ॥

"स्वाहा॑ राज॒सूया॒ये"त्या॑ह ।
रा॒ज॒सूया॑य॒ ह्ये॑ना उत्पु॒नाति॑ ।
</details>

<details><summary>मूलम्</summary>

"शु॒क्रा व॑श्शु॒क्रेणोत्पु॑ना॒मी"त्या॑ह ।
शु॒क्रा ह्यापः॑ ।
शु॒क्रँ हिर॑ण्यम् ।

"च॒न्द्राश्च॒न्द्रेणे"त्या॑ह ।
च॒न्द्रा ह्यापः॑ ।
च॒न्द्रँ हिर॑ण्यम् ।

"अ॒मृता॑ अ॒मृते॒नेत"्या॑ह ।
अ॒मृता॒ ह्यापः॑ ।
अ॒मृतँ॒ हिर॑ण्यम् ॥35 ॥

"स्वाहा॑ राज॒सूया॒ये"त्या॑ह ।
रा॒ज॒सूया॑य॒ ह्ये॑ना उत्पु॒नाति॑ ।
</details>

<details><summary>सायण-टीका</summary>

4शुक्रा व इत्यादिभिरुत्पुनाति, शुक्राः निर्मलाः चन्द्राः आह्लादिन्यः अमृता अमृतत्वहेतवः राजसूयाय राज्ञे ऐश्वर्याभिषेकाय तस्माद्राजसूयायेत्युच्यते । राजा सूयते अभिषेकेण ईश्वरोऽनुज्ञायते अस्मिन्निति राजसूयः । 'राजसूयसूर्य' इति निपात्यते ॥
</details>

<details open><summary>विश्वास-प्रस्तुतिः</summary>

स॒ध॒मादो॑ द्यु॒म्निनी॒रूर्ज॑ ए॒ता इति॑ वारु॒ण्यर्चा गृ॑ह्णाति ।
व॒रु॒ण॒स॒वमे॒वाव॑रुन्धे ।
</details>

<details><summary>मूलम्</summary>

स॒ध॒मादो॑ द्यु॒म्निनी॒रूर्ज॑ ए॒ता इति॑ वारु॒ण्यर्चा गृ॑ह्णाति ।
व॒रु॒ण॒स॒वमे॒वाव॑रुन्धे ।
</details>

<details><summary>सायण-टीका</summary>

5सधमाद इति त्रिष्टुभा पालाशादिषु गात्रेषु गृह्णाति । वरुणसवः वरुणैश्वर्यम् ।
</details>

<details open><summary>विश्वास-प्रस्तुतिः</summary>

एक॑या गृह्णाति ।
ए॒क॒धैव यज॑माने वी॒र्य॑न्दधाति ।
</details>

<details><summary>मूलम्</summary>

एक॑या गृह्णाति ।
ए॒क॒धैव यज॑माने वी॒र्य॑न्दधाति ।
</details>

<details><summary>सायण-टीका</summary>

एकयेत्यादि । गतम् ॥
</details>

<details open><summary>विश्वास-प्रस्तुतिः</summary>

क्ष॒त्त्रस्योल्ब॑मसि क्ष॒त्त्रस्य॒ योनि॑र॒सीति॑ ता॒र्प्यञ्चो॒ष्णीष॑ञ्च॒ प्रय॑च्छति सयोनि॒त्वाय॑ ।
</details>

<details><summary>मूलम्</summary>

क्ष॒त्त्रस्योल्ब॑मसि क्ष॒त्त्रस्य॒ योनि॑र॒सीति॑ ता॒र्प्यञ्चो॒ष्णीष॑ञ्च॒ प्रय॑च्छति सयोनि॒त्वाय॑ ।
</details>

<details><summary>सायण-टीका</summary>

6क्षत्रस्येति ॥ तार्प्यमुष्णीषं च यजमानं परिधापयति । सयोनित्वाय क्षत्रस्य योनिमत्त्वं कारणवत्त्वं यथा स्यादिति । घृताक्तं वासः तार्प्यं, त्रपनाम्नो वृक्षस्य वृकारस्त्वगित्येके । उष्णीषः पाण्डुरं वासः ॥
</details>

<details open><summary>विश्वास-प्रस्तुतिः</summary>

एक॑शतेन दर्भपुञ्जी॒लैᳶ प॑वयति ।
श॒तायु॒र्वै पुरु॑षश्श॒तवी॑र्यः ।
</details>

<details><summary>मूलम्</summary>

एक॑शतेन दर्भपुञ्जी॒लैᳶ प॑वयति ।
श॒तायु॒र्वै पुरु॑षश्श॒तवी॑र्यः ।
</details>

<details><summary>सायण-टीका</summary>

7एकशतेनेत्यादि ॥ एकं च शतं च एकशतम् । 'सङ्ख्या' इति पूर्वपदप्रकृतिस्वरत्वम् । गतमन्यत् ।
</details>

<details open><summary>विश्वास-प्रस्तुतिः</summary>

आ॒त्मैक॑श॒तः ॥36॥  
यावा॑ने॒व पुरु॑षः ।
तस्मि॑न्वी॒र्य॑न्दधाति ।
</details>

<details><summary>मूलम्</summary>

आ॒त्मैक॑श॒तः ॥36॥  
यावा॑ने॒व पुरु॑षः ।
तस्मि॑न्वी॒र्य॑न्दधाति ।
</details>

<details><summary>सायण-टीका</summary>

एकशत इति । एकस्य शतस्य पूरण इति डट्,'षष्ठ्यादेः' इति पर्युदासात् मडभावः ॥
</details>

<details open><summary>विश्वास-प्रस्तुतिः</summary>

दध्या॑शयति ।
इ॒न्द्रि॒यमे॒वाव॑ रुन्धे ।

उ॒दु॒म्बर॑माशयति ।
अ॒न्नाद्य॒स्याव॑रुद्ध्यै ।
</details>

<details><summary>मूलम्</summary>

दध्या॑शयति ।
इ॒न्द्रि॒यमे॒वाव॑ रुन्धे ।

उ॒दु॒म्बर॑माशयति ।
अ॒न्नाद्य॒स्याव॑रुद्ध्यै ।
</details>

<details><summary>सायण-टीका</summary>

8दधीत्यादि ॥ उदुम्बरफलमूलमुदुम्बरम् । शष्पाणि यवाङ्कुरान् खादयति ।
</details>

<details open><summary>विश्वास-प्रस्तुतिः</summary>

शष्पा॑ण्याशयति ।
सुरा॑बलिमे॒वैन॑ङ्करोति ।
</details>

<details><summary>मूलम्</summary>

शष्पा॑ण्याशयति ।
सुरा॑बलिमे॒वैन॑ङ्करोति ।
</details>

<details><summary>सायण-टीका</summary>

सुराबलिमिति । सुराबलिरुपहारोऽस्येति । यद्वा - सुरया कुतं बलमस्येति तादृशमेनं यजमानं करोति । वर्णविकारश्छान्दसः । 'आविन्नो अग्निः' इत्याद्या आविदो यजमानं वाचयन् बर्हिरुदानयति गृहपतित्वादिलाभहेतवोऽग्न्यादयो देवता आभवन्ति । एते वा मन्त्राः ।
</details>

<details open><summary>विश्वास-प्रस्तुतिः</summary>

आ॒विद॑ ए॒ता भ॑वन्ति ।
आ॒विद॑मे॒वैन॑ङ्गमयन्ति ॥ 37॥  
</details>

<details><summary>मूलम्</summary>

आ॒विद॑ ए॒ता भ॑वन्ति ।
आ॒विद॑मे॒वैन॑ङ्गमयन्ति ॥ 37॥  
</details>

<details><summary>सायण-टीका</summary>

ता एता एनं यजमानं आविदं आभिमुख्येन वेत्तव्यं लब्धव्य गृहपतित्वादिकं गमयन्ति ।
</details>

<details open><summary>विश्वास-प्रस्तुतिः</summary>

अ॒ग्निरे॒वैन॒ङ्गार्ह॑पत्येनावति ।

इन्द्र॑ इन्द्रि॒येण॑ । पू॒षा प॒शुभिः॑ । मि॒त्रावरु॑णौ प्राणापा॒नाभ्या॑म् ।
</details>

<details><summary>मूलम्</summary>

अ॒ग्निरे॒वैन॒ङ्गार्ह॑पत्येनावति ।

इन्द्र॑ इन्द्रि॒येण॑ । पू॒षा प॒शुभिः॑ । मि॒त्रावरु॑णौ प्राणापा॒नाभ्या॑म् ।
</details>

<details><summary>सायण-टीका</summary>

एकैकश्येनाप्याह - अग्निरेवेत्यादि । गतम् ॥
</details>

<details open><summary>विश्वास-प्रस्तुतिः</summary>

इन्द्रो॑ वृ॒त्राय॒ वज्र॒मुद॑यच्छत् ।
स दिव॑मलिखत् ।
</details>

<details><summary>मूलम्</summary>

इन्द्रो॑ वृ॒त्राय॒ वज्र॒मुद॑यच्छत् ।
स दिव॑मलिखत् ।
</details>

<details><summary>सायण-टीका</summary>

9इन्द्रो वृत्रायेत्यादि ॥ उद्धृतस्स वज्ज्रो दिवमलिखत् अपाटयन् योऽर्यकाय अवकाशं न विदधे दैत्यः ।
</details>

<details open><summary>विश्वास-प्रस्तुतिः</summary>

सो॑ऽर्य॒म्णᳶ पन्था॑ अभवत् ।
स "आवि॑न्ने॒ द्यावा॑पृथि॒वी धृ॒तव्र॑ते॒" इति॒ द्यावा॑पृथि॒वी उपा॑धावत् ।
</details>

<details><summary>मूलम्</summary>

सो॑ऽर्य॒म्णᳶ पन्था॑ अभवत् ।
स "आवि॑न्ने॒ द्यावा॑पृथि॒वी धृ॒तव्र॑ते॒" इति॒ द्यावा॑पृथि॒वी उपा॑धावत् ।
</details>

<details><summary>सायण-टीका</summary>

सा द्यौरन्तरिक्षं अर्यम्णः पन्था अभवत् ।
</details>

<details open><summary>विश्वास-प्रस्तुतिः</summary>

स आ॒भ्यामे॒व प्रसू॑त॒ इन्द्रो॑ वृ॒त्राय॒ वज्र॒म्प्राह॑रत् ।
</details>

<details><summary>मूलम्</summary>

स आ॒भ्यामे॒व प्रसू॑त॒ इन्द्रो॑ वृ॒त्राय॒ वज्र॒म्प्राह॑रत् ।
</details>


<details><summary>मूलम्</summary>

आवि॑न्ने॒ द्यावा॑पृथि॒वी धृ॒तव्र॑ते॒ इति॒ यदाह॑ ॥38॥  
आ॒भ्यामे॒व प्रसू॑तो॒ यज॑मानो॒ वज्र॒म्भ्रातृ॑व्याय॒ प्रह॑रति ।
</details>

<details open><summary>विश्वास-प्रस्तुतिः</summary>

"आवि॑न्ने॒ द्यावा॑पृथि॒वी धृ॒तव्र॑ते॒" इति॒ यदाहा॒भ्यामे॒व प्रसू॑तो॒ यज॑मानो॒ वज्र॒म्भ्रातृ॑व्याय॒ प्रह॑रति ।
</details>

<details><summary>मूलम्</summary>

"आवि॑न्ने॒ द्यावा॑पृथि॒वी धृ॒तव्र॑ते॒" इति॒ यदाहा॒भ्यामे॒व प्रसू॑तो॒ यज॑मानो॒ वज्र॒म्भ्रातृ॑व्याय॒ प्रह॑रति ।
</details>

<details><summary>सायण-टीका</summary>

अथेन्द्रो वर्ज्रेणैव द्यावापृथिव्यादिषु जायते।  
एवं यजमानोपि अनेन मन्त्रेण वैरिणे वज्रं प्रहरति ॥

- (अत्र - आभ्यामेव प्रसूतो यजमानो वज्रं भ्रातृव्याय प्रहरति' इति वाक्यमारभ्य सप्तमानुवाकं ‘भूतानामवेष्टीर्जुहोति' इति वाक्यपर्यन्तस्य भागस्य भट्टभास्करीयं भाष्यं सर्वत्रादर्शतपुस्तकेषु नोपलब्धमिति तस्य भागस्य सायणीयमेव भाष्यं संहिताप्रथमकाण्डेऽष्टमप्रश्ने द्वादशत्रयोदशानुवाकगतं प्रकाश्यते ॥)
</details>

<details open><summary>विश्वास-प्रस्तुतिः</summary>

"आवि॑न्ना दे॒व्यदि॑तिर्विश्वरू॒पी"त्या॑ह ।
इ॒यव्ँ वै दे॒व्यदि॑तिर्विश्वरू॒पी ।
अ॒स्यामे॒व प्रति॑ तिष्ठति ।
</details>

<details><summary>मूलम्</summary>

"आवि॑न्ना दे॒व्यदि॑तिर्विश्वरू॒पी"त्या॑ह ।
इ॒यव्ँ वै दे॒व्यदि॑तिर्विश्वरू॒पी ।
अ॒स्यामे॒व प्रति॑ तिष्ठति ।
</details>

<details><summary>सायण-टीका</summary>

(TS-SB-1.8.12) 10षष्ठमन्त्रं प्रशंसति - आविन्नेति ॥ भूमिरेव कांचिन्मूर्तिं धृत्वा देवमाता अदितिरित्युच्यते ।
</details>

<details open><summary>विश्वास-प्रस्तुतिः</summary>

"आवि॑न्नो॒ऽयम॒सावा॑मुष्याय॒णो॑ऽस्याव्ँ वि॒श्य॑स्मिन्रा॒ष्ट्र" इत्या॑ह ।
वि॒शैवैनँ॑ रा॒ष्ट्रेण॒ सम॑र्धयति ।
</details>

<details><summary>मूलम्</summary>

"आवि॑न्नो॒ऽयम॒सावा॑मुष्याय॒णो॑ऽस्याव्ँ वि॒श्य॑स्मिन्रा॒ष्ट्र" इत्या॑ह ।
वि॒शैवैनँ॑ रा॒ष्ट्रेण॒ सम॑र्धयति ।
</details>

<details><summary>सायण-टीका</summary>

सप्तममन्त्रस्य पूर्वभागं प्रशंसति - आविन्नोऽयमिति । विशा करप्रदायिन्या प्रजया राष्ट्रेण सर्वसस्ययुक्तेन भूमिविशेषेण च यजमानं समर्धयत्येव ॥
</details>

## मूलम्‌
म॒ह॒ते क्ष॒त्त्राय॑ मह॒त आधि॑पत्याय मह॒ते जान॑राज्या॒येत्या॑ह ।
आ॒शिष॑मे॒वैतामा शा॑स्ते ।
<details open><summary>विश्वास-प्रस्तुतिः</summary>

"म॒ह॒ते क्ष॒त्त्राय॑ मह॒त आधि॑पत्याय मह॒ते जान॑राज्या॒ये"त्या॑हा॒शिष॑मे॒वैतामा शा॑स्ते ।

"ए॒ष वो॑ भरता॒ राजा॒ सोमो॒ऽस्माक॑म्ब्राह्म॒णानाँ॒ राजे"त्या॑ह ।
तस्मा॒त्सोम॑राजानो ब्राह्म॒णाः ॥39॥  
</details>

<details><summary>मूलम्</summary>

"म॒ह॒ते क्ष॒त्त्राय॑ मह॒त आधि॑पत्याय मह॒ते जान॑राज्या॒ये"त्या॑हा॒शिष॑मे॒वैतामा शा॑स्ते ।

"ए॒ष वो॑ भरता॒ राजा॒ सोमो॒ऽस्माक॑म्ब्राह्म॒णानाँ॒ राजे"त्या॑ह ।
तस्मा॒त्सोम॑राजानो ब्राह्म॒णाः ॥39॥  
</details>

<details><summary>सायण-टीका</summary>

11तस्य मन्त्रस्योत्तरभागमुत्तरौ च मन्त्रौ पूर्ववद्व्याचष्टे - महते क्षत्रायेति ॥
</details>

<details open><summary>विश्वास-प्रस्तुतिः</summary>

"इन्द्र॑स्य॒ वज्रो॑ऽसि॒ वार्त्र॑घ्न॒" इति॒ धनु॒ᳶ प्रय॑च्छति॒ विजि॑त्यै ।
</details>

<details><summary>मूलम्</summary>

"इन्द्र॑स्य॒ वज्रो॑ऽसि॒ वार्त्र॑घ्न॒" इति॒ धनु॒ᳶ प्रय॑च्छति॒ विजि॑त्यै ।
</details>

<details><summary>सायण-टीका</summary>

12कल्पः - इन्द्रस्य वज्रोसि वार्त्रघ्र इति धनुर्यजमानाय प्रयच्छतीति । पाठस्तु - 'इन्द्रस्य वज्रोसि वार्त्रघ्नस्त्वयाऽयं वृत्रं वध्यात्' इति । हे धनुः! त्वमिन्द्रस्य वज्रवत् महारसाधनमसि, अतस्त्वयाऽयं यजमानो वैरिणं वध्यात् । विधत्ते - इन्द्रस्य वज्रोसीति ।
</details>

<details open><summary>विश्वास-प्रस्तुतिः</summary>

"श॒त्रु॒बाध॑ना॒स्स्थे"तीषू॑न् +++(प्रयच्छति)+++।  
शत्रू॑ने॒वास्य॑ बाधन्ते ।
</details>

<details><summary>मूलम्</summary>

"श॒त्रु॒बाध॑ना॒स्स्थे"तीषू॑न् +++(प्रयच्छति)+++।  
शत्रू॑ने॒वास्य॑ बाधन्ते ।
</details>

<details><summary>सायण-टीका</summary>

कल्पः - शत्रुबाधनास्स्थेति त्रीन् बाणावत इति । बाणा शल्यं तद्युक्ताग्रानित्यर्थः । त्रीनिषून्प्रयच्छतीति शेषः । हे इषवः! यूयं शत्रूणां बाधका भवथ । विधत्ते - शत्रुबाधना इति । प्रयच्छतीत्यनुवर्तते ॥
</details>

<details open><summary>विश्वास-प्रस्तुतिः</summary>

"पा॒त मा॑ प्र॒त्यञ्च॑म्पा॒त मा॑ ति॒र्यञ्च॑म॒न्वञ्च॑म्मा पा॒ते"त्या॑ह ।
ति॒स्रो वै श॑र॒व्याः॑ ।
प्र॒तीची॑ ति॒रश्च्य॒नूची॑ ।
ताभ्य॑ ए॒वैन॑म्पान्ति ।
</details>

<details><summary>मूलम्</summary>

"पा॒त मा॑ प्र॒त्यञ्च॑म्पा॒त मा॑ ति॒र्यञ्च॑म॒न्वञ्च॑म्मा पा॒ते"त्या॑ह ।
ति॒स्रो वै श॑र॒व्याः॑ ।
प्र॒तीची॑ ति॒रश्च्य॒नूची॑ ।
ताभ्य॑ ए॒वैन॑म्पान्ति ।
</details>

<details><summary>सायण-टीका</summary>

13कल्पः - पात मा प्रत्यञ्चमिति प्रदीयमानाननुमन्त्रयत इति । पाठस्तु - 'पात मा प्रचञ्चं पात मा तिर्यञ्चमन्वञ्चं मा पात दिग्भ्यो मा पात विश्वाभ्यो मा नाष्ट्राभ्यः पात'18 इति । यदा वैरी पुरतः स्थित्वा बाणं मुञ्चति तदानीमयं विध्यमानो बाणस्य प्रत्यङ्मुखो भवति । पार्श्वयोस्स्थित्वा बाणमोक्षणेऽयं तिर्यग्भवति । पृष्ठतः स्थित्वा बाणमोक्षणे पलायमानोऽयमन्वग्भवति । हे मदीया बाणाः प्रत्यगादिरूपं मां पात परकीयेभ्यः यथोक्तप्रकारेण मां प्रत्यागच्छद्भ्यो बाणेभ्यो रक्षत । युद्धकुशला हि स्वकीयैर्बाणैः परकीयानपसारयन्ति खण्डयन्ति वा अतो मद्धस्तेऽवस्थिता हे बाणाः! सर्वाभ्यो दिग्भ्यो मां पात न केवलं परकीयबाणेभ्य एव रक्षणं, किन्तु विश्वाभ्यस्सर्वाभ्यो नाष्ट्राभ्यो नाशहेतुभ्यः शत्रुकृतपीडाभ्यो मां पात ।

मन्त्रस्य पूर्वभागं व्याचष्टे - पात मा प्रत्यञ्चमिति ॥ शरव्याः हिंसिकाः परकीयहेतयः, ताश्च पूर्वोक्तरीत्या प्रत्यगादिरूपाः ।
</details>

<details open><summary>विश्वास-प्रस्तुतिः</summary>

"दि॒ग्भ्यो मा॑ पा॒ते"त्या॑ह ।
दि॒ग्भ्य ए॒वैन॑म्पान्ति ।
</details>

<details><summary>मूलम्</summary>

"दि॒ग्भ्यो मा॑ पा॒ते"त्या॑ह ।
दि॒ग्भ्य ए॒वैन॑म्पान्ति ।
</details>

<details><summary>सायण-टीका</summary>

मध्यमभागं व्याचष्टे - दिग्भ्य इति । दूरदेशवर्तिनीषु दिक्षु स्थित्वा सन्घिविग्रहकारिमनुष्यमुखेन वैरिणो भीषयन्ति ताभ्यो दूरदेशवर्तिनीभ्यो दिग्भ्य एनं यजमानं हस्तस्था बाणाः पान्त्येव ।
</details>

<details open><summary>विश्वास-प्रस्तुतिः</summary>

"विश्वा॑भ्यो मा ना॒ष्ट्राभ्य॑ᳶ पा॒ते"त्या॑ह ।
अप॑रिमितादे॒वैन॑म्पान्ति ।
</details>

<details><summary>मूलम्</summary>

"विश्वा॑भ्यो मा ना॒ष्ट्राभ्य॑ᳶ पा॒ते"त्या॑ह ।
अप॑रिमितादे॒वैन॑म्पान्ति ।
</details>

<details><summary>सायण-टीका</summary>

तृतीयभागं व्याचष्टे - विश्वाभ्यो भा नाष्ट्राभ्य इति । अपरिमिताद्बहुविधात् ग्रामापहारादि रूपाद्बाधात् ॥
</details>

<details open><summary>विश्वास-प्रस्तुतिः</summary>

"हिर॑ण्यवर्णावु॒षसा॑व्ँ विरो॒क" इति॑ त्रि॒ष्टुभा॑ बा॒हू उद्गृ॑ह्णाति ।
इ॒न्द्रि॒यव्ँ वै वी॒र्य॑न्त्रि॒ष्टुक् ।
इ॒न्द्रि॒यमे॒व वी॒र्य॑मु॒परि॑ष्टादा॒त्मन्ध॑त्ते ॥ 40 ॥  
</details>

<details><summary>मूलम्</summary>

"हिर॑ण्यवर्णावु॒षसा॑व्ँ विरो॒क" इति॑ त्रि॒ष्टुभा॑ बा॒हू उद्गृ॑ह्णाति ।
इ॒न्द्रि॒यव्ँ वै वी॒र्य॑न्त्रि॒ष्टुक् ।
इ॒न्द्रि॒यमे॒व वी॒र्य॑मु॒परि॑ष्टादा॒त्मन्ध॑त्ते ॥ 40 ॥  
</details>

<details><summary>सायण-टीका</summary>

14कल्पः - हिरण्यवर्णावित्युद्यतावभिमन्त्रयत इति । वेद्धुमुद्यतौ धनुर्बाणयुक्तौ यजमानहस्तौ । पाठस्तु - 'हिरण्यवर्णावुषसां विरोकेऽयस्थूणावुदितौ सूर्यस्यारोहतं वरुण मित्र गर्तं ततश्चक्षाथामदितिं दितिं च'18 इति । हे वरुण! शत्रुनिवारक! वामहस्त! हे मित्र! शत्रुमारक! दक्षिणहस्त! युवां गर्तमारोहतं वेद्धुमुद्यतौ धनुर्बाणयुक्तौ यजमानहस्तौ रथस्योपरिभागं गर्तसदृशमारोहतं परकीयबाणेभ्यो रक्षतं, परितश्चर्मफलकादिभिराच्छादिते सति रथस्योपरिभागो गर्तसदृशो भवति । आरोहणं कदा कर्तव्यमित्युच्यते - उषसां विरोके सूर्यस्योदितौ प्रतिदिनं यान्युषांसि सूर्योदयात्पूर्वभावीनि तेषां सम्बन्धिनि विशिष्ट आलोके प्रवर्तमाने सति यस्सूर्यस्योदयः तस्मिन्नुत्पन्ने सति । कीदृशौ बाहू - हिरण्यवर्णौ सुवर्णखचितकवचप्रतिमोकेन हिरण्यवद्भासमानौ अयस्स्थूणौ लोहस्तम्भवत् अत्यन्तदृढौ । ततो रथारोहणादूर्ध्वं अदितिं अखण्डितां स्वसेनां दितिं खण्डितां परसेनां च चक्षाथां क्रमेणानुग्रहनिग्रहदृष्ट्या समीक्षेथाम् ।

विधत्ते - हिरण्यवर्णावुषसामिति ॥ उद्ग्रहणमुद्यतयोरभिमन्त्रणम् । बोधायनपक्षे तु - यथा ब्राह्मणं बाहूद्यमनार्थ एव मन्त्रः । इन्द्रियं वीर्यं हस्तपादादिगतसामर्थ्यं तत्सामर्थ्यप्रदत्वात्त्रिष्टुप्छन्दसस्तद्रूपत्वम् ॥
 इति सायणीये वेदार्थप्रकाशे तैत्तिरीयसंहिताभाष्ये

प्रथमकाण्डेऽष्टमप्रपाठके द्वादशोऽनुवाकः ॥  

</details>

