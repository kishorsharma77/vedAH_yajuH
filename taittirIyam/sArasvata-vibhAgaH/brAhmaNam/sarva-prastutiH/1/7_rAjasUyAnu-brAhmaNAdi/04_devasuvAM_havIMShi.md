---
title:  ०४ देवसुवां हवींषि
unicode_script: devanagari
---

<details><summary>मूलम्</summary>

दे॒व॒सु॒वामे॒तानि॑ ह॒वीँषि॑ भवन्ति ।
ए॒ताव॑न्तो॒ वै दे॒वानाँ॑ स॒वाः ।
</details>

<details open><summary>विश्वास-प्रस्तुतिः</summary>

दे॒व॒सु॒वामे॒तानि॑ ह॒वीँषि॑ भवन्त्य् ए॒ताव॑न्तो॒ वै दे॒वानाँ॑ स॒वाः ।
</details>

<details><summary>मूलम्</summary>

दे॒व॒सु॒वामे॒तानि॑ ह॒वीँषि॑ भवन्त्य् ए॒ताव॑न्तो॒ वै दे॒वानाँ॑ स॒वाः ।
</details>

<details><summary>भट्टभास्कर-टीका</summary>

1 देवसुवामित्यादि ॥ एतान्यभिषेचनीयेऽग्नीषोमीयस्य पशुपुरोडाशस्यानुनिर्वाप्याणि अष्टौ हवींषि । देवासुवां 'अग्नये गृहपतये' इत्याम्नातानाम् । एतावन्तो हि देवानां मध्ये सवा ऐश्वर्यस्यानुज्ञातारः । सौतेः पचाद्यच् । यद्वा - सववन्तः, मत्वर्थीयो लुप्यते । तद्धेतुत्वात्ताच्छब्द्यम् ।
</details>

<details open><summary>विश्वास-प्रस्तुतिः</summary>

त ए॒वास्मै॑ स॒वान्प्रय॑च्छन्ति ।
</details>

<details><summary>मूलम्</summary>

त ए॒वास्मै॑ स॒वान्प्रय॑च्छन्ति ।
</details>

<details><summary>भट्टभास्कर-टीका</summary>

त एवास्मै सवान् ऐश्वर्याणि प्रयच्छन्ति ।
</details>

<details open><summary>विश्वास-प्रस्तुतिः</summary>

त ए॑नँ सुवन्ते ।
</details>

<details><summary>मूलम्</summary>

त ए॑नँ सुवन्ते ।
</details>

<details><summary>भट्टभास्कर-टीका</summary>

ते एवैनं सुवन्ते । 'वा छन्दसि'इत्यन्तोदात्तत्वम् । सुवन्ते ईश्वरमनुजानन्ति ॥
</details>

<details open><summary>विश्वास-प्रस्तुतिः</summary>

अ॒ग्निर् ए॒वैन॑ङ्गृ॒हप॑तीनाँ सुवते ।   
सोमो॒ वन॒स्पती॑नाम् +++(सुवते )+++।   
रु॒द्रᳶ प॑शू॒नाम् +++(सुवते )+++।   
बृह॒स्पति॑र्वा॒चाम् +++(सुवते )+++।   
इन्द्रो॑ ज्ये॒ष्ठाना॑म् +++(सुवते )+++।  
मि॒त्रस्स॒त्याना॑म्+++(सुवते )+++ ॥24॥  
वरु॑णो॒ धर्म॑पतीनाम् +++(सुवते )+++।
</details>

<details><summary>मूलम्</summary>

अ॒ग्निर् ए॒वैन॑ङ्गृ॒हप॑तीनाँ सुवते ।   
सोमो॒ वन॒स्पती॑नाम् +++(सुवते )+++।   
रु॒द्रᳶ प॑शू॒नाम् +++(सुवते )+++।   
बृह॒स्पति॑र्वा॒चाम् +++(सुवते )+++।   
इन्द्रो॑ ज्ये॒ष्ठाना॑म् +++(सुवते )+++।  
मि॒त्रस्स॒त्याना॑म्+++(सुवते )+++ ॥24॥  
वरु॑णो॒ धर्म॑पतीनाम् +++(सुवते )+++।
</details>

<details><summary>भट्टभास्कर-टीका</summary>

2 कः कस्येत्याह - अग्निरेवेत्यादि ॥ गृहपतीनामीश्वरमेनमनुजानात्यग्निः । सोमो वनस्पतीनामिति ।
</details>

<details open><summary>विश्वास-प्रस्तुतिः</summary>

ए॒तद् ए॒व सर्व॑म् भवति ।
"स॒वि॒ता त्वा॑ प्रस॒वानाँ॑ सुवता॒मि"ति॒ हस्त॑ङ् गृह्णाति॒ प्रसू॑त्यै ।  
</details>

<details><summary>मूलम्</summary>

ए॒तद् ए॒व सर्व॑म् भवति ।
"स॒वि॒ता त्वा॑ प्रस॒वानाँ॑ सुवता॒मि"ति॒ हस्त॑ङ् गृह्णाति॒ प्रसू॑त्यै ।  
</details>

<details><summary>भट्टभास्कर-टीका</summary>

एतदेवेति । एतत्सर्वमवितथं भवत्येव । तत्सर्वमैश्वर्यं यजमानः प्राप्तोत्येव ।
</details>

<details open><summary>विश्वास-प्रस्तुतिः</summary>

"ये दे॑वा देव॒स् सुव॒स्स्थे"त्य् आ॑ह । य॒था॒य॒जुर् ए॒वैतत् ।
</details>

<details><summary>मूलम्</summary>

"ये दे॑वा देव॒स् सुव॒स्स्थे"त्य् आ॑ह । य॒था॒य॒जुर् ए॒वैतत् ।
</details>

<details><summary>भट्टभास्कर-टीका</summary>

देवत्वमैश्वर्यविशेषं यजमानस्यानुजानन्तीति देवसुवोऽग्न्यादयः ॥
</details>


<details><summary>मूलम्</summary>

म॒ह॒ते क्ष॒त्राय॑ मह॒त आधि॑पत्याय मह॒ते जान॑राज्या॒येत्या॑ह ।
आ॒शिष॑मे॒वैतामाशा॑स्ते ।

ए॒ष वो॑ भरता॒ राजा॒ सोमो॒ऽस्माक॑म्ब्राह्म॒णाना॒ँ॒ राजेत्या॑ह ।
तस्मा॒त्सोम॑राजानो ब्राह्म॒णाः ।

प्रति॒ त्यन्नाम॑ रा॒ज्यम॑धा॒यीत्या॑ह ॥25॥  
रा॒ज्यमे॒वास्मि॒न्प्रति॑दधाति ।

स्वान्त॒नुव॒व्ँवरु॑णो अशिश्रे॒दित्या॑ह ।
व॒रु॒ण॒स॒वमे॒वाव॑रुन्धे ।
</details>

<details open><summary>विश्वास-प्रस्तुतिः</summary>

"म॒ह॒ते क्ष॒त्राय॑ मह॒त आधि॑पत्याय मह॒ते जान॑राज्या॒ये"त्य् आ॑ह, + आ॒शिष॑म् ए॒वैतामाशा॑स्ते ।

"ए॒ष वो॑ भरता॒ राजा॒ सोमो॒ऽस्माक॑म्ब्राह्म॒णाना॒ँ॒ राजे"त्य् आ॑ह॒ , तस्मा॒थ् सोम॑राजानो ब्राह्म॒णाः ।

"प्रति॒ त्यन्नाम॑ रा॒ज्यम॑धा॒यी"त्य् आ॑ह ,रा॒ज्यम् ए॒वास्मि॒न् प्रति॑दधाति ।

"स्वान्त॒नुव॒व्ँ वरु॑णो अशिश्रेदि"त्य् आ॑ह, वरुणस॒वम् ए॒वाव॑रुन्धे ।
</details>

<details><summary>मूलम्</summary>

"म॒ह॒ते क्ष॒त्राय॑ मह॒त आधि॑पत्याय मह॒ते जान॑राज्या॒ये"त्य् आ॑ह, + आ॒शिष॑म् ए॒वैतामाशा॑स्ते ।

"ए॒ष वो॑ भरता॒ राजा॒ सोमो॒ऽस्माक॑म्ब्राह्म॒णाना॒ँ॒ राजे"त्य् आ॑ह॒ , तस्मा॒थ् सोम॑राजानो ब्राह्म॒णाः ।

"प्रति॒ त्यन्नाम॑ रा॒ज्यम॑धा॒यी"त्य् आ॑ह ,रा॒ज्यम् ए॒वास्मि॒न् प्रति॑दधाति ।

"स्वान्त॒नुव॒व्ँ वरु॑णो अशिश्रेदि"त्य् आ॑ह, वरुणस॒वम् ए॒वाव॑रुन्धे ।
</details>


<details><summary>मूलम्</summary>

शुचे॑र्मि॒त्रस्य॒ व्रत्या॑ अभू॒मेत्या॑ह । शुचि॑मे॒वैन॒व्ँव्रत्य॑ङ्करोति ।
</details>

<details open><summary>विश्वास-प्रस्तुतिः</summary>

"शुचे॑र्मि॒त्रस्य॒ व्रत्या॑ अभू॒मे"त्य् आ॑ह शुचि॑म् ए॒वैन॒व्ँ व्रत्य॑ङ् करोति ।
</details>

<details><summary>मूलम्</summary>

"शुचे॑र्मि॒त्रस्य॒ व्रत्या॑ अभू॒मे"त्य् आ॑ह शुचि॑म् ए॒वैन॒व्ँ व्रत्य॑ङ् करोति ।
</details>


<details><summary>मूलम्</summary>

अम॑न्महि मह॒त ऋ॒तस्य॒ नामेत्या॑ह ।
म॒नु॒त ए॒वैन॑म् ।
</details>

<details open><summary>विश्वास-प्रस्तुतिः</summary>

"अम॑न्महि मह॒त ऋ॒तस्य॒ नामे"त्य् आ॑ह, मनु॒त ए॒वैन॑म् ।
</details>

<details><summary>मूलम्</summary>

"अम॑न्महि मह॒त ऋ॒तस्य॒ नामे"त्य् आ॑ह, मनु॒त ए॒वैन॑म् ।
</details>


<details><summary>मूलम्</summary>

सर्वे॒ व्राता॒ वरु॑णस्याभूव॒न्नित्या॑ह ।
सर्व॑व्रातमे॒वैन॑ङ्करोति ।
</details>

<details open><summary>विश्वास-प्रस्तुतिः</summary>

"सर्वे॒ व्राता॒ वरु॑णस्याभूव॒न्नि"त्य् आ॑ह॒,  सर्व॑व्रातम् ए॒वैन॑ङ्करोति ।
</details>

<details><summary>मूलम्</summary>

"सर्वे॒ व्राता॒ वरु॑णस्याभूव॒न्नि"त्य् आ॑ह॒,  सर्व॑व्रातम् ए॒वैन॑ङ्करोति ।
</details>


<details><summary>मूलम्</summary>

वि मि॒त्र एवै॒ररा॑तिमतारी॒दित्या॑ह ॥26॥  
अरा॑तिमै॒वैन॑न्तारयति ।
</details>

<details open><summary>विश्वास-प्रस्तुतिः</summary>

"वि मि॒त्र एवै॒ररा॑तिमता॑रीदि"त्य् आ॑हा॒रा॑तिमै॒वैन॑न्तारयति ।
</details>

<details><summary>मूलम्</summary>

"वि मि॒त्र एवै॒ररा॑तिमता॑रीदि"त्य् आ॑हा॒रा॑तिमै॒वैन॑न्तारयति ।
</details>


<details><summary>मूलम्</summary>

असू॑षुदन्त य॒ज्ञिया॑ ऋ॒तेनेत्या॑ह ।
स्व॒दय॑त्ये॒वैन॑म् ।
</details>

<details open><summary>विश्वास-प्रस्तुतिः</summary>

"असू॑षुदन्त य॒ज्ञिया॑ ऋ॒तेने"त्य् आ॑ह , स्व॒दय॑त्ये॒वैन॑म् ।
</details>

<details><summary>मूलम्</summary>

"असू॑षुदन्त य॒ज्ञिया॑ ऋ॒तेने"त्य् आ॑ह , स्व॒दय॑त्ये॒वैन॑म् ।
</details>


<details><summary>मूलम्</summary>

व्यु॑ त्रि॒तो ज॑रि॒माण॑न्न आन॒डित्या॑ह ।
आयु॑रे॒वास्मि॑न्दधाति ।
</details>

<details open><summary>विश्वास-प्रस्तुतिः</summary>

"व्यु॑ त्रि॒तो ज॑रि॒माण॑न्न आन॑ट्" इत्य् आ॑ह, + आयु॑र् ए॒वास्मि॑न् दधाति ।

द्वाभ्या॒व्ँ विमृ॑ष्टे । द्वि॒पाद् यज॑मान॒ᳶ प्रति॑ष्ठित्यै ।
</details>

<details><summary>मूलम्</summary>

"व्यु॑ त्रि॒तो ज॑रि॒माण॑न्न आन॑ट्" इत्य् आ॑ह, + आयु॑र् ए॒वास्मि॑न् दधाति ।

द्वाभ्या॒व्ँ विमृ॑ष्टे । द्वि॒पाद् यज॑मान॒ᳶ प्रति॑ष्ठित्यै ।
</details>

<details open><summary>विश्वास-प्रस्तुतिः</summary>

अ॒ग्नी॒षो॒मीय॑स्य॒ चैका॑दशकपालस्य देवसु॒वाञ्च॑ ह॒विषा॑म॒ग्नये॑ स्विष्ट॒कृते॑ स॒मव॑द्यति ।  
दे॒वता॑भिर् ए॒वैन॑मुभ॒यत॒ᳶ परि॑गृह्णाति ।
</details>

<details><summary>मूलम्</summary>

अ॒ग्नी॒षो॒मीय॑स्य॒ चैका॑दशकपालस्य देवसु॒वाञ्च॑ ह॒विषा॑म॒ग्नये॑ स्विष्ट॒कृते॑ स॒मव॑द्यति ।  
दे॒वता॑भिर् ए॒वैन॑मुभ॒यत॒ᳶ परि॑गृह्णाति ।
</details>

<details><summary>भट्टभास्कर-टीका</summary>

3 पशुपुरोडाशस्विष्टकृतः अग्नीषोमीयस्य चेत्यादि समवद्यति अग्नीषोमीयतंत्रत्वमेतेन देवसुवां दर्शयति ॥
</details>


<details><summary>मूलम्</summary>

वि॒ष्णु॒क्र॒मान्क्र॑मते ।
विष्णु॑रे॒व भू॒त्वेमाल्ँ लो॒कान॒भिज॑यति ॥27॥
</details>

<details open><summary>विश्वास-प्रस्तुतिः</summary>

वि॒ष्णु॒क्र॒मान् क्र॑मते , विष्णु॑र् ए॒व भू॒त्वेमाल्ँ लो॒कान॒भिज॑यति ॥27॥  
</details>

<details><summary>मूलम्</summary>

वि॒ष्णु॒क्र॒मान् क्र॑मते , विष्णु॑र् ए॒व भू॒त्वेमाल्ँ लो॒कान॒भिज॑यति ॥27॥  
</details>

<details><summary>भट्टभास्कर-टीका</summary>

4 विष्णुक्रमानिति ॥ 'विष्णोः क्रमोसि विष्णोः क्रान्तमसि' इत्यादिना ॥


इति सप्तमे चतुर्थोऽनुवाकः ॥  

</details>

