---
title:  ०२ अग्निहोत्रनिरूपणम्
unicode_script: devanagari
---



## दक्षिणतः केशोन्मार्गः
<details open><summary>विश्वास-प्रस्तुतिः</summary>

प्र॒जाप॑तिर् अ॒ग्निम् **अ॑सृजत** ।  
तम् प्र॒जा **अन्व॑सृज्यन्त** ।  
तम् +++(अग्निर्)+++ **अ॑-भा॒ग उपा॑स्त** ।
</details>

<details><summary>मूलम्</summary>

प्र॒जाप॑तिर॒ग्निम॑सृजत ।  
तम्प्र॒जा अन्व॑सृज्यन्त ।  
तम॑भा॒ग उपा॑स्त ।
</details>

<details><summary>भट्टभास्कर-टीका</summary>

1 प्रजापतिरित्यादि ॥ **तमनु प्रजाः असृज्यन्त**  
तं प्रजापतिं अभाग अलब्धभागोऽग्निः उपास्त भागं मे देहीत्युपासितवान् ।
</details>

<details open><summary>विश्वास-प्रस्तुतिः</summary>

सो॑ ऽस्य +++(प्रजापतेः)+++ प्र॒जाभि॒र् +++(सह)+++ **अपा॑क्रामत्** ।
</details>

<details><summary>मूलम्</summary>

सो॑ऽस्य प्र॒जाभि॒रपा॑क्रामत् ।
</details>

<details><summary>भट्टभास्कर-टीका</summary>

अथाग्निरलब्धभागोऽस्य प्रजापतेस् स्वभूताभिस् सह अपाक्रामत् प्रजा अप्यादाय पलायत ।
</details>

<details open><summary>विश्वास-प्रस्तुतिः</summary>

तम् **अ॑व॒रुरु॑त्समा॒नो ऽन्वै॑त्** ।
तम् **अ॑व॒रुध॒न् नाश॑क्नोत्** ।
</details>

<details><summary>मूलम्</summary>

तम॑व॒रुरु॑त्समा॒नोऽन्वै॑त् ।
तम॑व॒रुध॒न्नाश॑क्नोत् ।
</details>

<details><summary>भट्टभास्कर-टीका</summary>

अथ तमग्निं अवरोद्धुकामोऽन्वैत् अन्वगच्छत्, प्रजापतिरवरोद्धुं च नाशक्रोत् । 'शकि णमुल्कमुता' इति कमुल्प्रत्ययः ।
</details>

<details open><summary>विश्वास-प्रस्तुतिः</summary>

स तपो॑ **ऽतप्यत** ।
</details>

<details><summary>मूलम्</summary>

स तपो॑ऽतप्यत ।
</details>

<details><summary>भट्टभास्कर-टीका</summary>

स तपोऽतप्यतेत्यादि । उपारमत गमनान्निवृत्तः ।
</details>

<details open><summary>विश्वास-प्रस्तुतिः</summary>

सो॑ऽग्निर् **उपा॑रमत** - "+**अता॑पि॒** +++(तपसा??)+++ वै स्य प्र॒जाप॑ति॒र्" इति॑ ।
</details>

<details><summary>मूलम्</summary>

सो॑ऽग्निरुपा॑रम॒ताता॑पि॒ वै स्य प्र॒जाप॑ति॒रिति॑ ।
</details>

<details><summary>भट्टभास्कर-टीका</summary>

स एव प्रजापतिः अतापि तपसा अविध्यतेति । स्य 'स्यश्छन्दसि बहुलम्' इति सोर्लोपः ।
</details>

<details open><summary>विश्वास-प्रस्तुतिः</summary>

स र॒राटा॒द्+++(=ललाटाद्)+++ +++(स्वेदम्)+++ **उद॑मृष्ट** ॥4॥  
</details>

<details><summary>मूलम्</summary>

स र॒राटा॒दुद॑मृष्ट ॥4॥  
</details>

<details><summary>भट्टभास्कर-टीका</summary>

**सः रराटात्** ललाटात् । कपिलकादित्वाल् लत्वविकल्पः । स्वेदं **उदमृष्ट** उत्सृष्टवान् ।
</details>



<details open><summary>विश्वास-प्रस्तुतिः</summary>

तस्मा॒द् यस्य॑ दक्षिण॒तᳵ केशा॒ **उन्मृ॑ष्टाः॒**  
ताञ् +++(शैलीं)+++ "ज्ये॑ष्ठ-ल॒क्ष्मी प्रा॑जाप॒त्ये"त्य् **आ॑हुः** ।
</details>

<details><summary>मूलम्</summary>

तस्मा॒द्यस्य॑ दक्षिण॒तᳵ केशा॒ उन्मृ॑ष्टाः ।
ताञ्ज्ये॑ष्ठल॒क्ष्मी प्रा॑जाप॒त्येत्या॑हुः ।
</details>

<details><summary>भट्टभास्कर-टीका</summary>

तस्माद्यस्य दक्षिणतः पार्श्वात् केशा उत्सृष्टाः  
ऊर्ध्वं उदवमृज्यन्ते  
तां ज्येष्ठलक्ष्मीं श्रेष्ठलक्षणां प्राजापत्यामित्याहुः ।
</details>

<details><summary>मूलम् (संयुक्तम्)</summary>

यद्र॒राटा॑दु॒दमृ॑ष्ट ।
तस्मा॑द्र॒राटे॒ केशा॒ न स॑न्ति ।
</details>

<details open><summary>विश्वास-प्रस्तुतिः</summary>

यद् र॒राटा॑द् **उ॒दमृ॑ष्ट॒** -  
तस्मा॑द् र॒राटे॒ केशा॒ न स॑न्ति ।
</details>

<details><summary>मूलम्</summary>

यद्र॒राटा॑दु॒दमृ॑ष्ट॒ तस्मा॑द्र॒राटे॒ केशा॒ न स॑न्ति ।
</details>

## विचिकित्सा
<details open><summary>विश्वास-प्रस्तुतिः</summary>

+++(स्वेदजातं)+++ तद् अ॒ग्नौ **प्रागृ॑ह्णात्** ।
</details>

<details><summary>मूलम्</summary>

तद॒ग्नौ प्रागृ॑ह्णात् ।
</details>

<details><summary>भट्टभास्कर-टीका</summary>

प्रागृह्णात् अग्नेर् उपरि होतुं अग्निना सहितम् अधारयत् ।
</details>

<details open><summary>विश्वास-प्रस्तुतिः</summary>

तद् **व्य॑चिकित्सत्** -  
"**जु॒हवा॒नी३**  
मा **हौ॒षा३म्**" इति॑ ।
</details>

<details><summary>मूलम्</summary>

तद्व्य॑चिकित्सत् ।
"जु॒हवा॒नी३ मा हौ॒षा ३ "मिति॑ ।
</details>

<details><summary>भट्टभास्कर-टीका</summary>

**व्यचिकित्सत्** विचारितवान् **जुहवानि मा हौषमिति** 'विचार्यमाणानाम्' इत्युदात्तः प्लुतः ।
</details>

<details open><summary>विश्वास-प्रस्तुतिः</summary>

तद् **वि॑चिकि॒त्सायै॒ जन्म॑** ।
</details>

<details><summary>मूलम्</summary>

तद्वि॑चिकि॒त्सायै॒ जन्म॑ ।
</details>

<details><summary>भट्टभास्कर-टीका</summary>

ततःप्रभृति विचिकित्सा जाता ।
</details>


<details open><summary>विश्वास-प्रस्तुतिः</summary>

य ए॒वव्ँ वि॒द्वान् **वि॑चि॒कित्स॑ति॒** -  
वसी॑य ए॒व **चे॑तयते**+++(=जानाति)+++ ।
</details>

<details><summary>मूलम्</summary>

य ए॒वव्ँ वि॒द्वान् वि॑चि॒कित्स॑ति ॥5॥  
वसी॑य ए॒व चे॑तयते ।
</details>

<details><summary>भट्टभास्कर-टीका</summary>

**य एवं विद्वान्** कार्यारम्भेषु **विचिकित्सति** ।
स प्रशस्तमेव कार्यं **चेतयते** जानाति ।
</details>

## स्वाहा
<details open><summary>विश्वास-प्रस्तुतिः</summary>

तव्ँ वाग् **अ॒भ्य॑वदज्** - "जु॒हुधी"ति॑ ।

सो॑ ऽब्रवीत् -
"कस् त्वम् अ॒सी"ति॑ ।  
"स्वैव ते॒ वाग्" इत्य् **अ॑ब्रवीत्** ।
</details>

<details><summary>मूलम्</summary>

तव्ँ वाग॒भ्य॑वदज्जु॒हुधीति॑ ।

सो॑ऽब्रवीत् -
"कस्त्वम॒सी"ति॑ ।  
स्वैव ते॒ वागित्य॑ब्रवीत् ।
</details>

<details><summary>भट्टभास्कर-टीका</summary>

2 स्वैवेत्यादि ॥ तवात्मीया **वाक्** सैवाहमिति वाग् अब्रवीत् ।
</details>

<details open><summary>विश्वास-प्रस्तुतिः</summary>

सो॑ **ऽजुहो॒थ्** - "स्वाहे"ति॑ ।
तत् स्वा॑हाका॒रस्य॒ जन्म॑ ।+++(5)+++
</details>

<details><summary>मूलम्</summary>

सो॑ऽजुहो॒त्स्वाहेति॑ ।
तत्स्वा॑हाका॒रस्य॒ जन्म॑ ।
</details>

<details><summary>भट्टभास्कर-टीका</summary>

प्रजापतिश् चाजुहोत् । स्वैव वागहं, किमिदानीं विमृश्यत इति । यद्वा - सुष्ठु मदभिप्रायानुरूपमेव आहेत्यजुहोत् । ततःप्रभृत्याकारान्तो निपातस्स्वाहाकारो जातः ।
</details>


<details><summary>मूलम्</summary>

य ए॒वँ स्वा॑हाका॒रस्य॒ जन्म॒ वेद॑ ।
क॒रोति॑ स्वाहाका॒रेण॑ वी॒र्य॑म् ।
</details>

<details open><summary>विश्वास-प्रस्तुतिः</summary>

य ए॒वँ स्वा॑हाका॒रस्य॒ जन्म॒ वेद॑,  
क॒रोति॑ स्वाहा-का॒रेण॑ वी॒र्य॑म् ।
</details>

<details><summary>मूलम्</summary>

य ए॒वँ स्वा॑हाका॒रस्य॒ जन्म॒ वेद॑ क॒रोति॑ स्वाहाका॒रेण॑ वी॒र्य॑म् ।
</details>

<details><summary>भट्टभास्कर-टीका</summary>

करोति स्वाहाकारेण वीर्य कर्मफलं स एव साधयति ।
</details>



<details open><summary>विश्वास-प्रस्तुतिः</summary>

यस्यै॒वव्ँ वि॒दुष॑स् स्वाहाका॒रेण॒ **जुह्व॑ति॒**  
भोगा॑यै॒वास्य॑ **हु॒तम् भ॑वति** ।
</details>

<details><summary>मूलम्</summary>

यस्यै॒वव्ँवि॒दुष॑स्स्वाहाका॒रेण॒ जुह्व॑ति ॥6॥  
भोगा॑यै॒वास्य॑ हु॒तम्भ॑वति ।
</details>

<details><summary>भट्टभास्कर-टीका</summary>

भोगायैवेति । एवं विदुषो हुतं न वृथा भवति
</details>

## सृष्टिः
<details open><summary>विश्वास-प्रस्तुतिः</summary>

तस्या॒ आहु॑त्यै॒ पुरु॑षम् असृजत ।

द्वि॒तीय॑म् अजुहोत् ।
सोऽश्व॑म् असृजत ।

तृ॒तीय॑म् अजुहोत् ।
स गाम् अ॑सृजत ।

च॒तु॒र्थम् अ॑जुहोत् ।
सोऽवि॑म् असृजत ।

प॒ञ्च॒मम् अ॑जुहोत् ।
सो॑ऽजाम् अ॑सृजत ॥7॥  
</details>

<details><summary>मूलम्</summary>

तस्या॒ आहु॑त्यै॒ पुरु॑षमसृजत ।

द्वि॒तीय॑मजुहोत् ।
सोऽश्व॑मसृजत ।

तृ॒तीय॑मजुहोत् ।
स गाम॑सृजत ।

च॒तु॒र्थम॑जुहोत् ।
सोऽवि॑मसृजत ।

प॒ञ्च॒मम॑जुहोत् ।
सो॑ऽजाम॑सृजत ॥7॥  
</details>


<details><summary>मूलम्</summary>

सो॑ऽग्निर॑बिभेत् ।
आहु॑तीभि॒र्वै मा॑ऽऽप्नो॒तीति॑ ।  
</details>

## अग्निहोत्र-देवते
<details open><summary>विश्वास-प्रस्तुतिः</summary>

सो॑ऽग्निर् अ॑बिभे॒द् -  
"आहु॑तीभि॒र् वै मा॑ ऽऽप्नो॒ती"ति॑ ।  
स प्र॒जाप॑ति॒म् पुन॒ᳶ **प्रावि॑शत्** ।
</details>

<details><summary>मूलम्</summary>

सो॑ऽग्निर॑बिभे॒द् - आहु॑तीभि॒र्वै मा॑ऽऽप्नो॒तीति॑ ।  
स प्र॒जाप॑ति॒म्पुन॒ᳶ प्रावि॑शत् ।
</details>

<details><summary>भट्टभास्कर-टीका</summary>

3 तस्या इत्यादि ॥ पुरुषाश्वगोअव्यजासृष्ट्यनन्तरं अग्निरबिभेत् इत्थमयमाहुतीभिः आहुतिपरंपरया माऽऽप्नोतीति गृह्णाति न विमुञ्चति, न च मम भागमसाधारणं प्रयच्छति तस्मात्तिरोभवामीति मत्वा प्रजापतिमेव पुनः प्राविशत् आत्मसृष्टेः प्रागिव तस्मिन् लीनोऽभवत्
</details>


<details open><summary>विश्वास-प्रस्तुतिः</summary>

तम् प्र॒जा-प॑तिर् **अब्रवीत्** - "जाय॒स्वे"ति॑ ।
</details>

<details><summary>मूलम्</summary>

तम्प्र॒जाप॑तिरब्रवीत् ।
जाय॒स्वेति॑ ।
</details>

<details><summary>भट्टभास्कर-टीका</summary>

4 तमित्यादि ॥ जायस्व प्रादुर्भव इति ।
</details>

<details open><summary>विश्वास-प्रस्तुतिः</summary>

सो॑ **ऽब्रवी॒त्**- "किम् भा॑ग॒-धेय॑म् **अ॒भिज॑निष्य॒**" इति॑ ।
</details>

<details><summary>मूलम्</summary>

सो॑ऽब्रवीत् ।
किम्भा॑ग॒धेय॑म॒भिज॑निष्य॒ इति॑ ।
</details>

<details><summary>भट्टभास्कर-टीका</summary>

किं भागधेयमभिलक्षीकृत्य 'अभिरभागे' इत्यभेः कर्मप्रवचनीयत्वं त्वत्र लक्षणे ।
</details>

<details open><summary>विश्वास-प्रस्तुतिः</summary>

"तुभ्य॑म् ए॒वेदँ **हू॑याता॒**" इत्य् **अ॑ब्रवीत्** ।
</details>

<details><summary>मूलम्</summary>

"तुभ्य॑मे॒वेदँ हू॑याता॒" इत्य॑ब्रवीत् ।
</details>

<details><summary>भट्टभास्कर-टीका</summary>

तुभ्यमेवेत्यादि । हूयाता इत्युपसंवादोपनिपाते लेट् । 'लेटोऽडाटौ' इत्याट्, 'वैतोऽन्यत्र' इत्यैकारः ।
</details>

<details open><summary>विश्वास-प्रस्तुतिः</summary>

स ए॒तद् भा॑ग॒-धेय॑म् **अ॒भ्य॑जायत॒** -
यद् अ॑ग्नि-हो॒त्रम् ॥8॥  
तस्मा॑द् अग्नि-हो॒त्रम् **उ॑च्यते** ।
</details>

<details><summary>मूलम्</summary>

स ए॒तद्भा॑ग॒धेय॑म॒भ्य॑जायत ।
यद॑ग्निहो॒त्रम् ॥8॥  
तस्मा॑दग्निहो॒त्रमु॑च्यते ।
</details>

<details><summary>भट्टभास्कर-टीका</summary>

ततः प्रभृत्यग्निहोत्रमग्नेरेव भागोऽभवत्, तस्मादेव तस्याग्निहोत्रत्वमिति ।
</details>



<details open><summary>विश्वास-प्रस्तुतिः</summary>

तद् +धू॒यमा॑नम् आदि॒त्यो॑ **ऽब्रवीत्** -  
"मा हौ॑षीर् ,  
उ॒भयो॒र् वै ना॑व् " इति॑ ।

सो॑ऽग्निर॑ब्रवीत् -  
"क॒थन्नौ॑ होष्य॒न्ती"ति॑ ।

> सा॒यम् ए॒व तुभ्य॑ञ् जु॒हुव॑न् ।
प्रा॒तर् मह्य॒म् \

इत्य् अ॑ब्रवीत् ।

तस्मा॑द् अ॒ग्नये॑ सा॒यँ हू॑यते ,  
सूर्या॑य प्रा॒तः ॥9॥
</details>

<details><summary>मूलम्</summary>

तद्धू॒यमा॑नमादि॒त्यो॑ऽब्रवीत् ।
मा हौ॑षीः ।
उ॒भयो॒र्वै ना॑वे॒तदिति॑ ।
सो॑ऽग्निर॑ब्रवीत् ।
क॒थन्नौ॑ होष्य॒न्तीति॑ ।
सा॒यमे॒व तुभ्य॑ञ्जु॒हुव॑न् ।
प्रा॒तर्मह्य॒मित्य॑ब्रवीत् ।
तस्मा॑द॒ग्नये॑ सा॒यँ हू॑यते ।
सूर्या॑य प्रा॒तः ॥9॥
</details>

<details><summary>भट्टभास्कर-टीका</summary>

5 तद्धूयमानमित्यादि ॥ नौ आवयोरेवैतत् अग्निहोत्रं स्वं, तस्मादग्नये केवलाय मा हौषीः ।
गतमन्यत्
</details>

## उदिते होमः
<details open><summary>विश्वास-प्रस्तुतिः</summary>

आ॒ग्ने॒यी वै रात्रिः॑ ।
ऐ॒न्द्रम् अहः॑ ।
</details>

<details><summary>मूलम्</summary>

आ॒ग्ने॒यी वै रात्रिः॑ ।
ऐ॒न्द्रमहः॑ ।

</details>

<details open><summary>विश्वास-प्रस्तुतिः</summary>

यद् अनु॑दिते॒ सूर्ये॑ प्रा॒तर् जु॑हु॒याद्  
उ॒भय॑म् ए॒वाग्ने॒यँ स्या॑त् ।
उदि॑ते॒ सूर्ये॑ प्रा॒तर्जु॑होति ।
</details>

<details><summary>मूलम्</summary>

यदनु॑दिते॒ सूर्ये॑ प्रा॒तर्जु॑हु॒यात् ।
उ॒भय॑मे॒वाग्ने॒यँ स्या॑त् ।
उदि॑ते॒ सूर्ये॑ प्रा॒तर्जु॑होति ।
</details>

<details><summary>भट्टभास्कर-टीका</summary>

6 आग्नेयीत्यादि उदितहोमविधिः ॥ इन्द्र ईश्वरस्सूर्यः ।
</details>


<details><summary>मूलम्</summary>

तथा॒ग्नये॑ सा॒यँ हू॑यते ।
सूर्या॑य प्रा॒तः ।
</details>

<details open><summary>विश्वास-प्रस्तुतिः</summary>

तथा॒ग्नये॑ सा॒यँ हू॑यते॒  
सूर्या॑य प्रा॒तः ।
</details>

<details><summary>मूलम्</summary>

तथा॒ग्नये॑ सा॒यँ हू॑यते॒ सूर्या॑य प्रा॒तः ।
</details>

<details><summary>भट्टभास्कर-टीका</summary>

7 तथेत्यादि सायंप्रातर्होमस्तुतिः ॥ रात्रिमनु रात्र्या हेतुना । 'अनुर्लक्षणे' इति कर्मप्रवचनीयत्वम् ।
</details>

### प्रजनन-प्रतिष्ठे
<details open><summary>विश्वास-प्रस्तुतिः</summary>

रात्रि॒व्ँ वा अनु॑ प्र॒जाᳶ **प्रजा॑यन्ते** ।
</details>

<details><summary>मूलम्</summary>

रात्रि॒व्ँ वा अनु॑ प्र॒जाᳶ प्रजा॑यन्ते ।
</details>

<details><summary>भट्टभास्कर-टीका</summary>

रात्रौ प्रजा निषिच्यते दिवा निषेधात् ।
</details>

<details open><summary>विश्वास-प्रस्तुतिः</summary>

अह्ना॒ **प्रति॑तिष्ठन्ति** ।
</details>

<details><summary>मूलम्</summary>

अह्ना॒ प्रति॑तिष्ठन्ति ।
</details>

<details><summary>भट्टभास्कर-टीका</summary>

अह्ना हेतुना प्रतितिष्ठन्ति, तस्य सर्वव्यापारहेतुत्वात् ।
</details>



<details open><summary>विश्वास-प्रस्तुतिः</summary>

यत् सा॒यञ् **जु॒होति॒**  
प्रैव तेन॑ जायते ।

उदि॑ते॒ सूर्ये॑ प्रा॒तर् **जु॑होति॒**  
प्रत्य् ए॒व तेन॑ **तिष्ठति** ।
</details>

<details><summary>मूलम्</summary>

यत्सा॒यञ्जु॒होति॑ ॥10॥  
प्रैव तेन॑ जायते ।
उदि॑ते॒ सूर्ये॑ प्रा॒तर्जु॑होति ।
प्रत्ये॒व तेन॑ तिष्ठति ।
</details>

<details><summary>भट्टभास्कर-टीका</summary>

यदित्यादि । गतम्
</details>

### प्रजनकत्वम्
<details open><summary>विश्वास-प्रस्तुतिः</summary>

प्र॒जाप॑तिर् **अकामयत॒** "प्रजा॑ये॒ये"ति॑ ।

स ए॒तद् अ॑ग्नि-हो॒त्रम् मि॑थु॒न् अम॑पश्यत् ।
</details>

<details><summary>मूलम्</summary>

प्र॒जाप॑तिरकामयत॒ प्रजा॑ये॒येति॑ ।

स ए॒तद॑ग्निहो॒त्रम्मि॑थु॒नम॑पश्यत् ।
</details>

<details><summary>भट्टभास्कर-टीका</summary>

8 प्रजापतिरित्यादि ॥ अग्निहोत्राख्यं होमद्वयं मिथुनमपश्यत् ।
</details>

<details open><summary>विश्वास-प्रस्तुतिः</summary>

तद् उदि॑ते॒ सूर्ये॑ **ऽजुहोत्** -  
यजु॑षा॒ ऽन्यत्   
तू॒ष्णीम् अ॒न्यत् ।  
ततो॒ वै स **प्राजा॑यत** ।
</details>

<details><summary>मूलम्</summary>

तदुदि॑ते॒ सूर्ये॑ऽजुहोत् ।
यजु॑षा॒ऽन्यत् ।

तू॒ष्णीम॒न्यत् ।
ततो॒ वै स प्राजा॑यत ।
</details>


<details><summary>मूलम्</summary>

यस्यै॒वव्ँ वि॒दुष॒ उदि॑ते॒ सूर्ये॑ऽग्निहो॒त्रञ्जुह्व॑ति ॥11॥  
</details>

<details open><summary>विश्वास-प्रस्तुतिः</summary>

यस्यै॒वव्ँ वि॒दुष॒ **उदि॑ते॒** सूर्ये॑ ऽग्नि-हो॒त्रञ् **जुह्व॑ति॒**  
प्रैव **जा॑यते** ।
</details>

<details><summary>मूलम्</summary>

यस्यै॒वव्ँ वि॒दुष॒ उदि॑ते॒ सूर्ये॑ऽग्निहो॒त्रञ्जुह्व॑ति॒ प्रैव जा॑यते ।
</details>

<details><summary>भट्टभास्कर-टीका</summary>

'अग्निर्ज्योतिर्ज्योतिः ' इत्यादिना यजुषा एकं, तूष्णीमेकमजुहोत् । गतमन्यत् ।
</details>

<details open><summary>विश्वास-प्रस्तुतिः</summary>

अथो॒ यथा॒ दिवा॑ **प्रजा॒नन्न् एति॑** -  
ता॒दृग् ए॒व तत् ।
</details>

<details><summary>मूलम्</summary>

अथो॒ यथा॒ दिवा॑ प्रजा॒नन्नेति॑ ।
ता॒दृगे॒व तत् ।
</details>

<details><summary>भट्टभास्कर-टीका</summary>

अथो इत्यादि । यथा दिवा प्रजानन् पश्यन् गच्छति पान्थादिः तादृगेव यदुदिते पश्यन्, जुहोति
</details>


## उभय-देवतात्वम्
<details open><summary>विश्वास-प्रस्तुतिः</summary>

अथो॒ खल्व् **आ॑हु॒र्** -  
"यस्य॒ वै द्वौ पुण्यौ॑ गृ॒हे **वस॑तो॒**  
यस् तयो॑र् अ॒न्यँ **रा॒धय॑त्य्**, अ॒न्यन् न,   
उ॒भौ वाव स ताव् +++(वैमनस्येन)+++ **ऋ॑च्छ॒ती**"ति॑ ।
</details>

<details><summary>मूलम्</summary>

अथो॒ खल्वा॑हुः ।
यस्य॒ वै द्वौ पुण्यौ॑ गृ॒हे वस॑तः ।
यस्तयो॑र॒न्यँ रा॒धय॑त्य॒न्यन्न ।
उ॒भौ वाव स तावृ॑च्छ॒तीति॑ ।
</details>

<details><summary>भट्टभास्कर-टीका</summary>

9 अथो खल्वित्यादि ॥ अपि च खल्वाहुः - यस्य गृहे द्वौ पुण्यौ वसतः पुण्यात्मानौ युगपत्सन्निदधाते, तयोरन्यं **राधयति** अभिमतदानेन तोषयति अन्यतरं न तोषयति  
तावुभावपि स **ऋच्छति** कृच्छ्रम् आपादयति । 'ऋच्छ गतीन्द्रियप्रळयमूर्तिभावेषु' ।  
न च द्वावपि तुल्यमाराधयितुं शक्यत इति भावः ।  
यस्मात् द्वयोरपि पृथगाराधने कृतेऽपि तुल्यसमाराधने चित्तवैषम्यात्,  
अतोऽन्यस्य अभ्यर्हितम् आराधनं मन्यते,  
तस्मादुभावपि तस्य नाराधितौ भवतः,  
तस्मादा(दना)राधयन्नपि कृच्छ्रम् आपादयति  
पृथग्वाऽऽराधयिता,  
तस्मात्सायं प्रातश्च उभाभ्यां सहहोतव्यमिति वक्ष्यति ।
</details>

<details open><summary>विश्वास-प्रस्तुतिः</summary>

अ॒ग्निव्ँ वावादि॒त्यस् सा॒यम् **प्रवि॑शति** ।  
तस्मा॑द् अ॒ग्निर् दू॒रान् नक्त॑न् **ददृशे** ।  
उ॒भे हि तेज॑सी **स॒म्पद्ये॑ते** ॥12॥
**उ॒द्यन्त॒व्ँ** वावादि॒त्यम् अ॒ग्निर् **अनु॑स॒मारो॑हति** ।  
तस्मा॑द् धू॒म ए॒वाग्नेर् दिवा॑ **ददृशे** ।
</details>

<details><summary>मूलम्</summary>

अ॒ग्निव्ँ वावादि॒त्यस्सा॒यम्प्रवि॑शति ।  

तस्मा॑द॒ग्निर्दू॒रान्नक्त॑न्ददृशे ।  

उ॒भे हि तेज॑सी स॒म्पद्ये॑ते ॥12॥  

उ॒द्यन्त॒व्ँवावादि॒त्यम॒ग्निरनु॑स॒मारो॑हति ।  

तस्मा॑द्धू॒म ए॒वाग्नेर्दिवा॑ ददृशे ।
</details>

<details><summary>भट्टभास्कर-टीका</summary>

तदर्थमिदानीं अग्न्यादित्ययोस्महावस्थानं प्रतिपादयति - अग्निं वावेत्यादि । तेजोद्वयस्य संघातत्वसंपत्त्या दूरादपि रात्रावग्निः दृश्यते । महतः आदित्यतेजसोऽग्नावनुप्रवेशादग्नेरौज्जल्यातिशयो रात्रौ, दिवा तु महत्यादित्यतेजसि अग्नेस्समारूढत्वात् धूम एव अग्नेः दूराद्दृश्यते अभिभूत इवाग्निर्न दृश्यते, अग्निरपि रात्रौ दूराद्दृश्यते ।
</details>



<details open><summary>विश्वास-प्रस्तुतिः</summary>

यद् अ॒ग्नये॑ सा॒यञ् **जु॑हु॒याद्**  
आ सूर्या॑य **वृश्च्येत** ।

यत् सूर्या॑य प्रा॒तर् **जु॑हु॒याद्**  
आऽग्नये॑ **वृश्च्येत** ।
</details>

<details><summary>मूलम्</summary>

यद॒ग्नये॑ सा॒यञ्जु॑हु॒यात् ।
आ सूर्या॑य वृश्च्येत ।
यत्सूर्या॑य प्रा॒तर्जु॑हु॒यात् ।
आऽग्नये॑ वृश्च्येत ।
</details>

<details><summary>भट्टभास्कर-टीका</summary>

10 यदग्नय इत्यादि ॥ आवृश्च्येत आच्छिद्येत । केवलहोमस्य निन्दा । पञ्चम्यर्थे चतुर्थी ।
</details>

## मन्त्रय् उभय-लिङ्गत्वम्
<details open><summary>विश्वास-प्रस्तुतिः</summary>

+++(अनुभय-लिङ्गक-मन्त्र-प्रयोगेण)+++ दे॒वता॑भ्यस् **स॒मद॑न्+++(=कलहं)+++ दध्यात्** ।
</details>

<details><summary>मूलम्</summary>

दे॒वता॑भ्यस्स॒मद॑न्दध्यात् ।
</details>

<details><summary>भट्टभास्कर-टीका</summary>

देवताभ्यः समदं कलहमुत्पादयेत् ।

अग्निर्ज्योतिरित्यादि मिश्रलिङ्गविधिः । तथा सत्युभयत्र उभाभ्यां सह होमात् न पूर्वोक्तदोषः । आवृत्तेरुभयार्थत्वादुभयोस्तृप्तौ कर्मनिर्वृत्तेः देवताश्च न कलहायिष्यन्ते ।
</details>


<details open><summary>विश्वास-प्रस्तुतिः</summary>

"सूर्यो॒ ज्योति॒र् ज्योति॑र् अ॒ग्निस् स्वाहे"ति॑ प्रा॒तः ।
तथो॒भाभ्याँ॑ सा॒यँ हू॑यते ॥13॥  
उ॒भाभ्या॑म्प्रा॒तः ।  
न दे॒वता॑भ्यस् स॒मद॑न् दधाति ।
</details>

<details><summary>मूलम्</summary>

सूर्यो॒ ज्योति॒र्ज्योति॑र॒ग्निस्स्वाहेति॑ प्रा॒तः ।  
तथो॒भाभ्याँ॑ सा॒यँ हू॑यते ॥13॥  
उ॒भाभ्या॑म्प्रा॒तः ।  
न दे॒वता॑भ्यस्स॒मद॑न्दधाति ।
</details>


<details open><summary>विश्वास-प्रस्तुतिः</summary>

अ॒ग्निर्ज्योति॒र् इत्य् आ॑ह ।
अ॒ग्निर्वै रे॑तो॒-धाः ।
"प्र॒जा ज्योति॒र्" इत्य् आ॑ह ।
प्र॒जा ए॒वास्मै॒ **प्रज॑नयति** ।
</details>

<details><summary>मूलम्</summary>

अ॒ग्निर्ज्योति॒रित्या॑ह ।
अ॒ग्निर्वै रे॑तो॒धाः ।
प्र॒जा ज्योति॒रित्या॑ह ।
प्र॒जा ए॒वास्मै॒ प्रज॑नयति ।
</details>

<details open><summary>विश्वास-प्रस्तुतिः</summary>

"सूर्यो॒ ज्योति॒र्" इत्य् **आ॑ह** ।
प्र॒जास्व ए॒व **प्रजा॑तासु॒** रेतो॑ **दधाति** ।
</details>

<details><summary>मूलम्</summary>

सूर्यो॒ ज्योति॒रित्या॑ह ।
प्र॒जास्वे॒व प्रजा॑तासु॒ रेतो॑ दधाति ।
</details>

<details open><summary>विश्वास-प्रस्तुतिः</summary>

"ज्योति॑र् अ॒ग्निस् स्वाहे"त्य् आ॑ह ।
प्र॒जा ए॒व प्रजा॑ता अ॒स्याम् **प्रति॑ष्ठापयति** ॥14॥  
</details>

<details><summary>मूलम्</summary>

ज्योति॑र॒ग्निस्स्वाहेत्या॑ह ।
प्र॒जा ए॒व प्रजा॑ता अ॒स्याम्प्रति॑ष्ठापयति ॥14॥  
</details>


<details open><summary>विश्वास-प्रस्तुतिः</summary>

तू॒ष्णीम् उत्त॑रा॒म् आहु॑तिञ् **जुहोति** -  
मि॒थु॒न॒त्वाय॒ प्रजा॑त्यै ।
</details>

<details><summary>मूलम्</summary>

तू॒ष्णीमुत्त॑रा॒माहु॑तिञ्जुहोति ।
मि॒थु॒न॒त्वाय॒ प्रजा॑त्यै ।
</details>

<details><summary>भट्टभास्कर-टीका</summary>

11 अग्निर्ज्योतिरित्यादिरवयवस्तुतिर्मन्त्रयोः ॥ अत्र प्रजाज्योतिरिति प्राशनमन्त्रः केषांचितस्यैकवचनं प्रजोत्पत्तिक्रमानुसारेणेति वेदितव्यम् । यथाऽग्निर्ज्योतिरिति निषिच्यते रेतोऽग्निना प्रजाज्योतिरिति तद्रेतः प्रजात्वेन जनयति सूर्यः
</details>

## अनुदिते होमः

<details open><summary>विश्वास-प्रस्तुतिः</summary>

यद् उदि॑ते॒ सूर्ये॑ प्रा॒तर् **जु॑हु॒यात्** -
यथाऽति॑थये॒ **प्रद्रु॑ताय** शू॒न्याया॑वस॒थाया॑हा॒र्यँ॑ **हर॑न्ति**  
ता॒दृग् ए॒व तत् ।
</details>

<details><summary>मूलम्</summary>

यदुदि॑ते॒ सूर्ये॑ प्रा॒तर्जु॑हु॒यात् ।
यथाऽति॑थये॒ प्रद्रु॑ताय शू॒न्याया॑वस॒थाया॑हा॒र्यँ॑ हर॑न्ति ।
ता॒दृगे॒व तत् ।
</details>

<details><summary>भट्टभास्कर-टीका</summary>

12 उदित-होम-निन्दा अनुदितहोमस्तुत्यर्था,  
तस्माद्विकल्प इत्याहुः यथेत्यादि ॥  
प्रद्रुताय वैमुख्येन गृहात्प्रस्थिताय अतिथये अतिथिमुद्दिश्य शून्याय असंनिहितातिथिकाय आवसथाय गृहाय । सप्तम्यर्थे चतुर्थी । शून्ये गृहे आहार्ये अतिथये उपाहर्तव्यमातिथ्यभोजनादिकं यथा हरन्ति तादृक् तद्भवति
यदुदिते हूयते, अग्नेस्तदानीं गतत्वात् प्रत्यक्षस्य सूर्यस्यैव स्यात्, मन्त्रे च प्राथम्यात्तेनैव गृहीतत्वात् । अनुदिते तु सूर्याय होमे द्वयोरपि स्यात्, प्राथम्यसंनिधानाभ्यां द्वयोः ।
</details>

<details open><summary>विश्वास-प्रस्तुतिः</summary>

"क्वाह॒ तत॒स् तद् भव॒ती"त्य् आ॑हुः -
"यत् स **न वेद॒** यस्मै॒ तद् +धर॒न्ती"ति॑ ।
</details>

<details><summary>मूलम्</summary>

"क्वाह॒ तत॒स्तद्भव॒ती"त्या॑हुः ।
यत्स न वेद॑ ।
यस्मै॒ तद्धर॒न्तीति॑ ।
</details>

<details><summary>भट्टभास्कर-टीका</summary>

एतदेव समर्थयते क्वेत्यादि । कुत्रेदं दृष्टं? किं।

ततस्ततद्भवति तद्भागं प्राप्नोति । द्वितीयार्थे पञ्चमी । किं प्राप्य तदवतिष्ठते? । 'अहेति विनियोगे च' इति निघाताभावः ।

किं? यत् स न वेद, सोऽतिथिर् यद्-आतिथ्यं न जानाति ।  
कः? यस्मा अतिथये तद् +धरन्ति नयन्ति  
यत् न  
स वेद प्राप्नोतीत्येव ।  
तत् क्व दृष्टं? न कुत्रचिदपि ।  
असंभावितमिति किमेवैतदित्याहुः । तस्मादुदितहोमस्तत्तुल्य इति ।
</details>


<details><summary>मूलम्</summary>

तस्मा॒द्यदौ॑ष॒सञ्जु॒होति॑ ।
तदे॒व स॑म्प्र॒ति ।
</details>

<details open><summary>विश्वास-प्रस्तुतिः</summary>

तस्मा॒द् यद् औ॑ष॒सञ् **जु॒होति॒**  
तद् ए॒व स॑म्प्र॒ति ।
</details>

<details><summary>मूलम्</summary>

तस्मा॒द्यदौ॑ष॒सञ्जु॒होति॒ तदे॒व स॑म्प्र॒ति ।
</details>

<details><summary>भट्टभास्कर-टीका</summary>

यस्मादेवं तस्मात् यत् औषसं उषसि भवं अनुदित एव हुतं तदेव संप्रति साप्रतिकं युक्तं, संनिहितत्वात् गृहीतम् ।
</details>


<details><summary>मूलम्</summary>

अथो॒ यथा॒ प्रार्थ॑मौष॒सम्प॑रि॒वेवे॑ष्टि ।
ता॒दृगे॒व तत् ॥15
</details>

<details open><summary>विश्वास-प्रस्तुतिः</summary>

अथो॒ यथा॒ प्रार्थ॑म् +++(पुरुषम्)+++ औष॒सम् **प॑रि॒वेवे॑ष्टि**  
ता॒दृग् ए॒व तत् ॥15॥  
</details>

<details><summary>मूलम्</summary>

अथो॒ यथा॒ प्रार्थ॑मौष॒सम्प॑रि॒वेवे॑ष्टि ता॒दृगे॒व तत् ॥15॥  
</details>

<details><summary>भट्टभास्कर-टीका</summary>

अथो अपिच यथा लोके कश्चित् प्रार्थं प्रस्तुतकार्यं साधयन्तं पुरुषं औषसं उषस्येव परिवेवेष्टि भोजयति जनः तत्तुल्यं भवत्यौषसं हुतमिति।

इति तैत्तिरीयब्राह्मणे द्वितीयाष्टके प्रथमप्रपाठके द्वितीयोऽनुवाकः ।  
</details>

