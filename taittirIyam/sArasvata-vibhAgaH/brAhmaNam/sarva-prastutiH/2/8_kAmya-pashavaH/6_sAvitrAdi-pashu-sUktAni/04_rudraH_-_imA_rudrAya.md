+++
title = "०४ रुद्रः - इमा रुद्राय"

+++

<details><summary>सायणोक्त-विनियोगः</summary>

19अथ 'रौद्रीꣳरोहिणीमालभेत' इत्यस्य पशोः सूक्ते वपायाः पुरोनुवाक्यामाह - 
</details>
<details open><summary>विश्वास-प्रस्तुतिः</summary>

इ॒मा रु॒द्राय॑ स्थि॒र-ध॑न्वने॒ **गिरः॑** ।  
क्षि॒प्रेष॑वे दे॒वाय॑ स्व॒-धाम्ने॑ ।    
अषा॑ढाय॒ सह॑मानाय मी॒ढुषे॑ ।  
ति॒ग्मायु॑धाय **भरता शृ॒णोत॑न** ।  
</details>
<details><summary>मूलम्</summary>

इ॒मा रु॒द्राय॑ स्थि॒रध॑न्वने॒ गिरः॑ ।  
क्षि॒प्रेष॑वे दे॒वाय॑ स्व॒धाम्ने॑ ।    
अषा॑ढाय॒ सह॑मानाय मी॒ढुषे॑ ।  
ति॒ग्मायु॑धाय भरता शृ॒णोत॑न ।  
</details>
<details><summary>सायण-टीका</summary>

हे ऋत्विजो हे पुत्रपौत्रा वा शृणोतन मदीयं वाक्यं शृणुत । किं वाक्यमिति तदुच्यते -  
**रुद्राय इमा** वेदोक्ता **गिरः** स्तुतिरूपा वाचो भरत संपादयत ।  
कीदृशाय रुद्राय?  
**स्थिरधन्वने** दृढेन धनुषा युक्ताय ।  
**क्षिप्रेषवे** शीघ्रगामिबाणयुक्ताय ।  
**देवाय** द्योतमानाय  
**स्वधाम्ने** स्वकीयस्थानयुक्ताय स्वधाशब्दवाच्येनान्नेन युक्ताय वा । अषाढाय परैरभिभवितुमशक्याय । सहमानाय परानभिभवितुं समर्थाय । मीढुषे वृष्ट्यादिसेचनसमर्थाय । तिग्मायुधाय तीक्ष्णैरायुधैरुपतोय ॥
</details>
<details><summary>सायणोक्त-विनियोगः</summary>

20अथ वपाया याज्यामाह - 
</details>
<details open><summary>विश्वास-प्रस्तुतिः</summary>

त्वाद॑त्तेभी+++(←"त्वा" इति दत्तं यस्य तत्?)+++ रुद्र॒ शन्त॑मेभिः ।   
श॒तꣳ हिमा॑ **अशीय** भेष॒जेभिः॑ ।  
व्य् अ॑स्मद्-द्वेषो॑ वि-त॒रव्ँ+++(←तरप्)+++, व्यꣳहः॑ ।   
व्य् अमी॑वाꣳश्+++(=रोगान्)+++ **चातयस्वा॒** विषू॑चीः+++(=विविधगतियुक्तान्)+++ ॥ 47 ॥  
</details>
<details><summary>मूलम्</summary>

त्वाद॑त्तेभी रुद्र॒ शन्त॑मेभिः ।   
श॒तꣳ हिमा॑ अशीय भेष॒जेभिः॑ ।  
व्य॑स्मद्द्वेषो॑ वित॒रव्व्यँꣳहः॑ ।   
व्यमी॑वाꣳश्चातयस्वा॒ विषू॑चीः ॥ 47 ॥  
</details>
<details><summary>सायण-टीका</summary>

हे रुद्र **त्वा दत्तेभिः** त्वयाऽस्मभ्यं दत्तैः शंतमेभिः सुखतमैः **भेषजेभिः** ओषधैः **शतं हिमाः** शतसंख्याकान् संवत्सरान् **अशीय** प्राप्नुयाम् । **द्वेषः** द्वेषिणः शत्रून् अस्मद्विचातयस्व **अस्मत्तो** वियोजयस्व । नात्र वियोगमात्रं किंतु वितरं अतिशयेन वियोगं कुरु । अंहः पापं विचातयस्व । अमीवान् रोगान् विषूचीर् विविधगतियुक्तान् कृत्वा विचातयस्व ॥
</details>
<details><summary>सायणोक्त-विनियोगः</summary>

21अथ पुरोडाशस्य याज्यानुवाक्ययोः प्रतीके दर्शयति - 'अर्हन्बिभर्षि सायकानि धन्वा' इत्येषा पुरोनुवाक्या । सा च प्रवर्ग्यमन्त्रकाण्डे व्याख्यास्यते ।

'मा नस्तोके तनये' इति याज्या । सा च 'त्वमग्ने बृहद्वय' इत्यनुवाके व्याख्याता ॥
</details>
<details><summary>मूलम्</summary>

अर्ह॑न्बिभर्षि॒ मा न॑स्तो॒के ।  
</details>
<details open><summary>विश्वास-प्रस्तुतिः</summary>

अर्ह॑न् **बिभर्षि॒** साय॑कानि॒ धन्वा  
ऽर्ह॑न् नि॒ष्कं+++(=हारम्)+++ य॑ज॒तं+++(=यजनीयम्)+++ वि॒श्वरू॑पम् ।  
अर्ह॑न्न् इ॒दं **द॑यसे॒** विश्व॒म् अब्-भु॑वम्+++(→अभ्वं॒ इति शाकले)+++  
**न** वा ओजी॑यो रुद्र॒ त्वद् **अ॑स्ति** ॥
</details>
<details><summary>मूलम्</summary>

अर्ह॑न्नि॒ष्कय्ँय॑ज॒तव्ँ वि॒श्वरू॑पम् ।  
अर्ह॑न्नि॒दन्द॑यसे॒ विश्व॒मब्भु॑वम् ।  
न वा ओजी॑यो रुद्र॒ त्वद॑स्ति । 
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/4/5_rudra-homa-mantrAH/10_drApe_andhasas-pate/07_mA_nas.md">
<details open><summary><h5>07 मा नस् ...{Loading}...</h5></summary>

मा न॑स् तो॒के+++(=अपत्यमात्रे)+++ तन॑ये॒ मा न॒ आयु॑षि॒  
मा नो॒ गोषु॒ **मा** नो॒ अश्वे॑षु **रीरिषः** ।   
वी॒रान् **मा** नो॑ रुद्र **भामि॒तो+++(=क्रुद्धः)+++ व॑धीर्**  
**ह॒विष्म॑न्तो॒ नम॑सा विधेम** ते ।
</details>
</div>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/4/5_rudra-homa-mantrAH/10_drApe_andhasas-pate/07_mA_nas.md">
<details open><summary><h5>07 मा नस् ...{Loading}...</h5></summary>
<details><summary>Keith</summary>

Harm us not in our children, our descendants, our life; Harm us not in our cattle, in our horses;  
Smite not in anger our heroes, O Rudra;  
With oblations lot us serve thee with honour.
</details>
<details><summary>मूलम्</summary>

मा न॑स्तो॒के तन॑ये॒ मा न॒ आयु॑षि॒ मा नो॒ गोषु॒ मा नो॒ अश्वे॑षु रीरिषः ।   
वी॒रान्मा नो॑ रुद्र भामि॒तो व॑धीर्ह॒विष्म॑न्तो॒ नम॑सा विधेम ते ।
</details>
<details><summary>सायण-टीका</summary>

अथ षष्ठीमाह— मा नस्तोक इति।  
हे रुद्र नोऽस्मदीये तोकेऽपत्यमात्रे तनये विशेषतः पुत्रे मा रीरिषो हिंसां मा कुरु।  
नोऽस्मदीय आयुषि मा रीरिषः नोऽस्मदीयेषु गोषु मा रीरिषः।  
नोऽस्मदीयेष्वश्वेषु मा रीरिषः।  
**भामितः** क्रुद्धः सन्नोऽस्मदीयान्वीरान्भृत्यान्मा वधीः।  
वयं हविष्मन्तो हविर्युक्तास्ते तुभ्यं नमसा नमस्कारेण विधेम परिचरेम।
</details>
</details>
</div>
<details><summary>सायणोक्त-विनियोगः</summary>

22अथ हविषः पूरोनुवाक्यामाह - 
</details>
<details open><summary>विश्वास-प्रस्तुतिः</summary>

आ ते॑ पितर् मरुताꣳ सु॒म्नम् ए॑तु ।  
मा न॒स् सूर्य॑स्य स॒न्दृशो॑ **युयोथाः** ।  
अ॒भि नो॑ वी॒रो अर्व॑ति+++(=अश्वे)+++ **क्षमेत** ।  
प्र **जा॑येमहि** रुद्र प्र॒जाभिः॑ ।  
</details>
<details><summary>मूलम्</summary>

आ ते॑ पितर्मरुताꣳ सु॒म्नमे॑तु ।  
मा न॒स्सूर्य॑स्य स॒न्दृशो॑ युयोथाः ।  
अ॒भि नो॑ वी॒रो अर्व॑ति क्षमेत ।  
प्र जा॑येमहि रुद्र प्र॒जाभिः॑ ।  
</details>
<details><summary>सायण-टीका</summary>

हे मरुतां पितः पालक रुद्र ते सुम्नं त्वया संपादितत्वेन त्वदीयं सुखं आसमन्तात् एतु अस्मान्प्राप्नोतु । किंच त्वमस्मान् सूर्यस्य संदृशः सूर्यसम्बन्धिनो दर्शनान्मा युयोथाः मा वियोजय । सूर्यानुगृहीतं चक्षुष्पाटवमस्माकं सर्वदाऽस्त्वित्यर्थः । नोऽस्माकं वीरः पुत्रः अर्वति अश्वस्य पृष्ठे अभिक्षमेत सर्वप्रकारेण समर्थोऽस्तु । हे रुद्र त्वत्प्रसादाद्वयं प्रजाभिः प्रजायेमहि बह्वीः प्रजा उत्पादयामः ॥
</details>
<details><summary>सायणोक्त-विनियोगः</summary>

23अथ हविषो याज्यामाह - 
</details>
<details open><summary>विश्वास-प्रस्तुतिः</summary>

ए॒वा ब॑भ्रो वृषभ चेकितान ।   
यथा॑ देव॒ न हृ॑णी॒षे+++(=कुप्यसि)+++ **न हꣳसि॑** ।   
हा॒व॒न॒+++(=आह्वान)+++-श्रूर् नो॑ रुद्रे॒ह बो॑धि ।   
बृ॒हद् **व॑देम** वि॒दथे॑+++(=यज्ञे)+++ सु॒वीराः॑ ।  
</details>
<details><summary>मूलम्</summary>

ए॒वा ब॑भ्रो वृषभ चेकितान ।   
यथा॑ देव॒ न हृ॑णी॒षे न हꣳसि॑ ।   
हा॒व॒न॒श्रूर्नो॑ रुद्रे॒ह बो॑धि ।   
बृ॒हद्व॑देम वि॒दथे॑ सु॒वीराः॑ ।  
</details>
<details><summary>सायण-टीका</summary>

हे देव यथा **न हृणीषे** न कुप्यसि न हंसि च न मारयस्यपि एवैवमेव त्वामाह्वयामीति शेषः ।  
रुद्रस्य विशेषणानि - बभ्रो पिङ्गलवर्ण वृषभ कामानां वर्षक **चेकितान** सर्वज्ञ हे रुद्र **हावनश्रूः** आह्वानस्य श्रोता सन्निह कर्मणि नोऽस्मान् बोधि बुध्यस्व अस्मदीयां हूतिं जानीहीत्यर्थः । वयं सुवीराः शोभनापत्ययुक्ताः सन्तो विदथे यज्ञे बृहद्वदेम प्रौढं स्तोत्रं पठामः ॥
</details>
