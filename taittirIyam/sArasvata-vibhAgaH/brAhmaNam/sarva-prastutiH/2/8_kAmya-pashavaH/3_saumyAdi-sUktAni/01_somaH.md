+++
title = "०१ सोमः"

+++
<details><summary>सायणोक्त-विनियोगः</summary>

(SB) 1द्वितीये वशादीनां पशूनां सूक्तान्यभिहितानि । तृतीये सौम्यादीनां सूक्तान्युच्यन्ते । तत्र 'आग्रेयं कृष्णग्रीवमालभेत सौम्यं बभ्रुं ज्योगामयावी' इत्येतस्य पशोः सूक्ते वपायाः पुरोनुवाक्यामाह - 
</details>
<details open><summary>विश्वास-प्रस्तुतिः</summary>

सोमो॑ धे॒नुं, सोमो॒ अर्व॑न्तम् आ॒शुं  
सोमो॑ वी॒रं क॑र्म॒ण्यं॑ **ददातु** ।  
सा॒द॒न्यं॑+++(←सदन)+++ विद॒थ्यं॑ स॒भेयं॑  
पि॒तु॒श्-श्रव॑ण॒य्ँ यो **ददा॑शद्**+++(=दद्यात्)+++ अस्मै +++(यजमानाय)+++ ॥
</details>

<details><summary>मूलम्</summary>

सोमो॑ धे॒नुꣳ सोमो॒ अर्व॑न्तमा॒शुम् ।  
सोमो॑ वी॒रङ्क॑र्म॒ण्य॑न्ददातु ।  
सा॒द॒न्य॑व्ँविद॒थ्यꣳ॑ स॒भेय॑म् ।  
पि॒तु॒श्श्रव॑ण॒य्ँयो ददा॑शदस्मै ।  
</details>
<details><summary>सायण-टीका</summary>

योऽयं सोमो देवः सोऽयमस्मै यजमानाय धेनुं ददातु । तथा स सोमः आशुं शीघ्रगामिनमर्वन्तमश्वं ददातु । तथा स सोमः कर्मण्यं श्रौतस्मार्तकर्मयोग्यं वीरं पुत्रं ददातु । कीदृशं वीरं? सदनं गृहं तत्र साधुः सादन्यस्तं गृहनिर्वाहकमित्यर्थः । विदथे यज्ञे कुशलं विदथ्यम् । सभायां साधुः सभेयस्तं सभेयम् । स्वकीयस्य पितुः श्रवणं कीर्तिः संपाद्यते येन सोऽयं पितुःश्रवणस्तम् । यो यजमानः सोमाय देवाय ददाशत् चरु पुरोडाशादिकं ददाति । अस्मै यजमानायेति पूर्वत्रान्वयः ॥
</details>
<details><summary>सायणोक्त-विनियोगः</summary>

2अथ वपाया याज्यायाः पुरोडाशस्य पुरोनुवाक्यायाश्च प्रतीके दर्शयति - 'अषाढं युत्सु पृतनासु' इति वपाया याज्या । 'त्वꣳ सोम क्रतुभिः' इति पुरोडाशस्य पुरोनुवाक्या । एतच्चोभयं 'जुष्टी नरः' इत्यत्र व्याख्यातम् ॥
</details>
<details><summary>मूलम् (संयुक्तम्)</summary>

अषा॑ढय्ँ यु॒थ्सु त्वꣳ सो॑म॒ क्रतु॑भिः ।  
</details>
<details><summary>सायणोक्त-विनियोगः</summary>

3अथ पुरोडाशस्य याज्यायाः प्रतीकं दर्शयति । सा च 'अग्नेरातिथ्यमसि' इत्यत्र व्याख्याता ।
</details>
<details><summary>मूलम् (संयुक्तम्)</summary>

या ते॒ धामा॑नि ह॒विषा॒ यज॑न्ति ।
</details>



<details><summary>सायणोक्त-विनियोगः</summary>

अथ हविषः पुरोनुवाक्यामाह - 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/091/22_tvamimA_oShadhIH.md"  newLevelForH1="5" includeTitle="false"> 

<details open><summary>विश्वास-प्रस्तुतिः</summary>

त्वमि॒मा ओष॑धीस्सोम॒ विश्वाः॑ ।  
त्वम॒पो अ॑जनय॒स्त्वङ्गाः ।   
त्वमात॑तन्थो॒र्व॑न्तरि॑ख्षम् ।  
त्वञ्ज्योति॑षा॒ वि तमो॑ ववर्थ ॥ 15 ॥
</details>
</div>  

<div class="js_include" url="/vedAH_Rk/shAkalam/saMhitA/mUlam/01/091/22_tvamimA_oShadhIH.md"  newLevelForH1="5" includeTitle="false"> 

<details><summary>मूलम्</summary>

त्वमि॒मा ओष॑धीस्सोम॒ विश्वाः॑ ।  
त्वम॒पो अ॑जनय॒स्त्वङ्गाः ।   
त्वमात॑तन्थो॒र्व॑न्तरि॑ख्षम् ।  
त्वञ्ज्योति॑षा॒ वि तमो॑ ववर्थ ॥ 15 ॥
</details>
</div>

<div class="js_include" url="/vedAH_Rk/shAkalam/saMhitA/sarvASh_TIkAH/01/091/22_tvamimA_oShadhIH.md"  newLevelForH1="5" includeTitle="false"> 

<details><summary>सायण-टीका</summary>

हे सोम **त्वं विश्वाः** सर्वा **इमा ओषधीः अजनयः** उत्पादितवानसि । तथा **त्वमपो** जलान्यजनयः । तथा **त्वं गाः** गवादिपशूनजनयः ।  
तथा **त्वमुरु** विस्तीर्णमन्तरिक्षं आततन्थ विस्तारितवानसि । तथा **त्वं ज्योतिषा** तेजसा तमोऽन्धकारं **ववर्थ** निवारितवानसि ॥
</details>
</div>  


<details><summary>सायणोक्त-विनियोगः</summary>

4अथ हविषो याज्यामाह - 
</details>

<details open><summary>विश्वास-प्रस्तुतिः</summary>

या ते॒ धामा॑नि दि॒वि या पृ॑थि॒व्याम् ।  
या पर्व॑ते॒ष्वोष॑धीष्व॒फ्सु ।    
तेभि॑र्नो॒ विश्वै॑स्सु॒मना॒ अहे॑डन् ।   
राज॑न्थ्सोम॒ प्रति॑ ह॒व्या गृ॑भाय ।
</details>
<details><summary>मूलम्</summary>

या ते॒ धामा॑नि दि॒वि या पृ॑थि॒व्याम् ।  
या पर्व॑ते॒ष्वोष॑धीष्व॒फ्सु ।    
तेभि॑र्नो॒ विश्वै॑स्सु॒मना॒ अहे॑डन् ।   
राज॑न्थ्सोम॒ प्रति॑ ह॒व्या गृ॑भाय ।
</details>
<details><summary>सायण-टीका</summary>

हे सोम राजन् ते तव द्युलोके या धामानि यानि स्थानानि सन्ति तथा पृथिव्यां यानि सन्ति पर्वतेष्वोषधीष्वप्सु यानि सन्ति सुमना अस्माभिः सह सौमनस्ययुक्तस्त्वं तेभिर्विश्चैस्तैः सर्वैः स्थानैर्युक्तो नोऽस्मान्प्रति हेडन्क्रोधमकुर्वन् हव्या प्रतिगृभाय हवींषि प्रतिगृहाण ॥
</details>
