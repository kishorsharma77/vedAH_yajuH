---
title:  ०१ दशहोतृमन्त्रस्य क्रत्वर्थपुरुषार्थप्रयोगौ
unicode_script: devanagari
---

##  प्राजापत्यं काण्डम् - होतृब्राह्मणम्

<details open><summary>विश्वास-प्रस्तुतिः</summary>

प्र॒जाप॑तिरकामयत प्र॒जास्सृ॑जे॒येति॑ ।

स ए॒तन्दश॑होतारमपश्यत् ।
</details>

<details><summary>मूलम्</summary>

प्र॒जाप॑तिरकामयत प्र॒जास्सृ॑जे॒येति॑ ।

स ए॒तन्दश॑होतारमपश्यत् ।
</details>

<details><summary>भट्टभास्कर-टीका</summary>

1 अथ होतॄणां ब्राह्मणं, प्राजापत्यं काण्डम् - प्रजापतिरकामयतेत्यादि ॥ दशहोतारमिति 'चित्तिः स्रुक्' नैक इत्यादिकम् ।
</details>

<details><summary>सायण-टीका</summary>

आरण्यकाण्डस्य तृतीयमपाठके प्रथमानुवाके दशहोत्राख्यः “चित्तिः स्रुक्” इत्यादिहोममत्र आन्नातः । तस्य विधिरस्मिन्मथमानुवाकेऽभिधीयते । 

होतृमनत्राणां च प्रयोगव्यवस्था सूत्रकारेण विस्पष्टं दर्शिता - " त इमे चतुर्होतारो यत्र होमार्थाः सग्रहाः सस्वाहाकारास्तत्र प्रयुज्येरन्, यत्राहोमार्था अग्रहा अस्वाहाकारा यत्र जपा याजमानास्तेषां ये विहारसंयुक्ता आहितास्तान्म-तीयादुभयोरितरान् " इति । चतुर्होतृशब्दः कृत्स्नहोतृमविषयः । एतच्च प्रश्नोत्तराभ्यां विस्पष्टमानास्यते । एतेषु चतुर्होतृमत्रेषु यावन्ति पूर्वभागे होमसाधननामानि श्रूयन्ते तेषां प्राधान्येन दशहोतृमत्रत्वम् । उपरिभागो ग्रहशब्दवाच्यः । तस्यान्ते स्वाहाकारः पठितः । तौ ग्रहFarent eineda | जपादौ तद्रहितो होतृभाग एव प्रयोक्तव्यः । विहार आहवनीयादियुक्तं कर्म । तद्विषयविधिष्वाहिताग्निरेवाधिकारीतरेषु त्वनाहिताग्निरपि । अत एव तेषां क्रत्वर्थः पुरुषार्थश्चेत्युभयविधः प्रयोगो विद्यते । एवं सत्यत्र पुरुषार्थप्रयोगं तावदादौ विधत्ते-   

प्रजाप॑तिरकामयत प्रजाः सृ॑जेयेति॑ । स एतं दश॑होतारमपश्यत् । तं मन॑साऽनु॒द्रुत्य॑ दर्भस्तम्बेऽजुहोत् । ततो वै स प्रजा अंसृजत । ता अस्मात्सृष्टा अपक्रामन् । ता ग्रहणागृह्णात् । तद्गह॑स्य ग्रहत्वम् । यः कामये॑ प्र॒जायेयेति॑ । स दर्शहोतारं मन॑साऽनुडुत्य॑ दर्भस्तम्बे जुहू- यात् । प्रजाप॑तिर्वै दर्शहोता ( १ )। प्र॒जाप॑तिरे॒व भू॒त्वा प्रजा॑यते, इति ।।   

पुरा कदाचित्प्रजापतिः प्रजा उत्पादयितुं कामयमानस्तदुपायं वेदेषु परीक्ष्य दशहोत्राख्यं मत्रमपश्यत् । स च मत्र आरण्यकाण्ड एवं समाम्नातः - 4" चित्तिः स्रुक् । चित्तमाज्यम् । वाग्वेदिः | आधीतं बर्हिः । केतो अग्निः । विज्ञातमग्निः । वाक्पतिर्होता । मन उपवक्ता । प्राणो हविः । सामाध्वर्युः इति ।  
अत्र चित्तिचित्तशब्दाभ्यां निर्विकल्पकसविकल्पकभेदजनकावन्तःकरणभेदौ विवक्षितौ । वाक्प्रसिद्धा | आधीतमुच्चार्यमाणम् | केतविज्ञातशब्दाभ्यां निर्विकल्पक सविकल्पकविज्ञानविषयावभिधीयेते । वाक्पतिशब्देन वाचः प्रवर्तकः कण्ठताल्वादिस्थानेषु संयुज्यमानो वायुरुच्यते । मनःप्राणौ प्रसिद्धौ । सामशब्देन तद्धेतुः स्वरोच्चारणशक्तिरुच्यते । एवं चित्त्यादयो दश शरीरगताः पदार्थविशेषाः, स्रुगादयो दश पदार्था होमनिष्पादकाः । अग्निशब्दद्वयेनाऽऽहवनीयगार्हपत्यौ विवक्षितौ । उपवकृशब्देनानुवचनकर्तुर्होतुः पुरा मैषवक्ता मैत्रावरुणो विवक्षितः । चियादयः शारीरपदार्थाः स्रुगादिरूपा इति वाक्यार्थः । अस्मिन्मत्रे स्रुगादीनां होमसाधनानां दशानामभिहितत्वादयं मन्त्रो दशहोतेत्युच्यते । सोऽयं मन्त्रस्य पूर्वभागः ।
</details>


<details open><summary>विश्वास-प्रस्तुतिः</summary>

तम्मन॑साऽनु॒द्रुत्य॑ दर्भस्त॒म्बे॑ऽजुहोत् ।
</details>

<details><summary>मूलम्</summary>

तम्मन॑साऽनु॒द्रुत्य॑ दर्भस्त॒म्बे॑ऽजुहोत् ।
</details>

<details><summary>भट्टभास्कर-टीका</summary>

अनुद्रुत्य अक्षरक्रमेण स्मृत्वा ।
</details>

<details><summary>सायण-टीका</summary>

उत्तरभागस्तु ग्रहशब्दवाच्य एवमाम्नातः - "वाचस्पते विधे नामन् । विधेम ते नाम । विधेस्त्वमस्माकं नाम । वाचस्पतिः सोमं पिबतु । अस्मासु नृम्णं घात्स्वाहा इति । हे वाचस्पते वाच: पालक हे विधे जगद्विधातर्हे नामन्सर्वस्य वशीकर्तस्ते तव नाम विधेमास्मदनुग्रहकारी देवोऽयमित्येवं प्रसिद्धिं कुर्मः । यद्वा नमनं महीभावं संपादयामः । त्वमप्यस्माकं नाम विधेर्देवेषु मध्ये यजमानोऽयं यथाशास्त्रं हुतवानिति प्रसिद्धिं कुरु । अयं वाचस्पतिर्मदीयेषु यागेषु सोमसदृशमाज्यं पिबतु । अस्मासु होमकर्तृषु नृम्णमपेक्षितं धनं धाद्वाचस्पतिः संपादयतु । इमं वृत्तान्तमुद्दिश्य जुहुवीति स्वकीया वागाह । अत्र वाचस्पत इत्यादि नृणं धादित्यन्तो ग्रहभागः । तेन ग्रहभागेन (ण) स्वाहाकारेण च सहितं तं दश होतृमत्रं मनसोच्चार्य कस्मिंश्चिदर्भस्तम्ब आज्येन हुतवान् ।
</details>

<details open><summary>विश्वास-प्रस्तुतिः</summary>

ततो॒ वै स प्र॒जा अ॑सृजत ।  
ता अ॑स्माथ्सृ॒ष्टा अपा᳚क्रामन्न् ।  
ता ग्रहे॑णागृह्णात् ।  
तद्ग्रह॑स्य ग्रह॒त्वम् ।
</details>

<details><summary>मूलम्</summary>

ततो॒ वै स प्र॒जा अ॑सृजत ।  
ता अ॑स्माथ्सृ॒ष्टा अपा᳚क्रामन्न् ।  
ता ग्रहे॑णागृह्णात् ।  
तद्ग्रह॑स्य ग्रह॒त्वम् ।
</details>

<details><summary>भट्टभास्कर-टीका</summary>

ततो वा इत्यादि । गतम् ।

'वाचस्पते विधे नामन्'1 इत्यादिना ग्रहत्वं, गृह्यतेऽनेनेति ग्रहः ।
</details>

<details><summary>सायण-टीका</summary>

ततो होमसामर्थ्यात्स प्रजापतिः कामिताः प्रजाः ससर्ज । ताः सृष्टाः प्रजा अनुरागरहिता अस्मात्प्रजापतेरपक्रान्ताः । स च प्रजापतिः " वाचस्पते " इत्यादिग्रहभागपठनसामर्थ्येन ताः प्रजाः पुनरगृह्णात् । ततो गृह्णात्यनेनेति व्युत्पत्त्या ग्रहत्वं संपन्नम् । 
</details>

<details><summary>मूलम्</summary>

यᳵ का॒मये॑त॒ प्रजा॑ये॒येति॑ ।
स दश॑होतार॒म्मन॑साऽनु॒द्रुत्य॑ दर्भस्त॒म्बे जु॑हुयात् ।
</details>

<details open><summary>विश्वास-प्रस्तुतिः</summary>

यᳵ का॒मये॑त॒ प्रजा॑ये॒येति॒ स दश॑होतार॒म्मन॑साऽनु॒द्रुत्य॑ दर्भस्त॒म्बे जु॑हुयात् ।
</details>

<details><summary>मूलम्</summary>

यᳵ का॒मये॑त॒ प्रजा॑ये॒येति॒ स दश॑होतार॒म्मन॑साऽनु॒द्रुत्य॑ दर्भस्त॒म्बे जु॑हुयात् ।
</details>

<details><summary>भट्टभास्कर-टीका</summary>

य इत्यादि प्रजाकामस्य दशहोतृविधिः ।
</details>


<details open><summary>विश्वास-प्रस्तुतिः</summary>

प्र॒जाप॑तिरे॒व भू॒त्वा प्रजा॑यते ।
</details>

<details><summary>मूलम्</summary>

प्र॒जाप॑तिरे॒व भू॒त्वा प्रजा॑यते ।
</details>

<details><summary>भट्टभास्कर-टीका</summary>

प्रजापतिर्वा इति । 'इन्द्रस्यात्मानं दशधा चरन्तम्' इति लिङ्गात् ।
</details>

<details><summary>सायण-टीका</summary>

प्रजापतिवदन्योऽपि होमं कृत्वा प्रजापतिसामर्थ्यं प्राप्य प्रजोत्पत्तिं करोति । सोऽयं विधिः सूत्रकारेण संगृहीतः - " यः कामयेत प्रजायेयेति स द्वादशगृहीतेन स्रुचं पूरयित्वा दशहोतारं मनसाऽनुत्य दर्भस्तम्बे सग्रहं जुहुयादर्थं वा पूर्वेण ग्रहेणार्धमुत्तरेण " इति । 
</details>



<details open><summary>विश्वास-प्रस्तुतिः</summary>

मन॑सा जुहोति ।
मन॑ इव॒ हि प्र॒जाप॑तिः ।
प्र॒जाप॑ते॒राप्त्यै᳚ ।  

पू॒र्णया॑ जुहोति ।
पू॒र्ण इ॑व॒ हि प्र॒जाप॑तिः ।
प्र॒जाप॑ते॒राप्त्यै᳚ ।
</details>

<details><summary>मूलम्</summary>

मन॑सा जुहोति ।
मन॑ इव॒ हि प्र॒जाप॑तिः ।
प्र॒जाप॑ते॒राप्त्यै᳚ ।  

पू॒र्णया॑ जुहोति ।
पू॒र्ण इ॑व॒ हि प्र॒जाप॑तिः ।
प्र॒जाप॑ते॒राप्त्यै᳚ ।
</details>

<details><summary>भट्टभास्कर-टीका</summary>

मन इवेति । सर्वात्मचारित्वात् । प्रजापतेराप्त्यै प्रजापतित्वस्यावाप्त्यै, प्रजापतिरेव भूत्वा यथा तथा प्रजास्सृजेत् ।
</details>

<details><summary>सायण-टीका</summary>

मानसं मत्रोच्चारणं प्रशंसति-  

मन॑सा जुहोति । मन॑ इव हि । 
प्र॒जाप॑तिः । प्र॒जाप॑ते॒राप्त्यै, इति ।  

यथाऽस्मदीयं मनः संकल्पमात्रेण मनोराज्यगतान्गिरिनद्यादीन्सृजति । एवं प्रजापतिरपि संकल्पमात्रेण सृजतीति तत्साम्यतो मानसमुच्चारणं प्रजापतेः प्राप्त्यै भवति ।   

विधत्ते-  
पूर्णया जुहोति । पूर्ण ईव हि 
प्र॒जाप॑तिः । प्र॒जाप॑ते॒राप्त्यै, इति । 
द्वादशगृहीतेनाऽऽज्येन या स्रुक्पूर्णा तथा जुहुयात् । सर्वात्मकत्वात्मजापतेः पूर्णत्वम् । 
</details>


<details open><summary>विश्वास-प्रस्तुतिः</summary>

न्यू॑नया जुहोति ।  
न्यू॑ना॒द्धि प्र॒जाप॑तिᳶ प्र॒जा असृ॑जत ।  
प्र॒जाना॒ꣳ॒ सृष्ट्यै᳚ ॥ 2 ॥
</details>

<details><summary>मूलम्</summary>

न्यू॑नया जुहोति ।  
न्यू॑ना॒द्धि प्र॒जाप॑तिᳶ प्र॒जा असृ॑जत ।  
प्र॒जाना॒ꣳ॒ सृष्ट्यै᳚ ॥ 2 ॥
</details>
<details><summary>भट्टभास्कर-टीका</summary>

न्यूनयेति । चतुर्गृहीतया स्रुचा, सामर्थ्याद्विकल्पः पूर्णया चतुर्गृहीतया वा ।  
न्यूनाद्धीति । सर्वविकल्पशून्यान्मूलकारणात् । तस्मान्न्यूनत्वं प्रजानां सृष्ट्यै भवति ।
</details>

<details><summary>सायण-टीका</summary>

पक्षान्तरं विधत्ते-  
न्यूनया जुहोति । न्यूनाद्धि प्रजापतिः प्रजा- असृ॑जत । प्रजानां सृष्टयै (२), इति ।   

चतुर्गृहीतेनाऽऽज्येन युक्ता येयमपूर्णा स्रुक्तया जुहुयात् । सृष्टेः प्राक्प्रजापतेः स्वरूपं सर्वजगद्बीजावस्थापन्नमव्याकृतं सर्वविशेषराहित्येन न्यूनं तस्मादेवाव्याकृताव्याकृतरूपाः प्रजाः सृष्टवान् । अतो न्यूनया होमः प्रजासृष्ट्यै भवति । पूर्णत्वन्यूनत्वपक्षौ समवलत्वाद्विकल्पितौ ।  

ग्रहसहितेन होतृमत्रेण सर्वद्रव्यं सकृद्धोतव्यमित्येकः पक्षः । होतृभागेना (णा) हुत्वा पुनर ग्रहभागेन (ण) होतव्यमिति द्वितीयः पक्षः । ताविमौ पक्षौ सूत्रोक्तौ । 
</details>


<details open><summary>विश्वास-प्रस्तुतिः</summary>

द॒र्भ॒स्त॒म्बे जु॑होति ।
</details>

<details><summary>मूलम्</summary>

द॒र्भ॒स्त॒म्बे जु॑होति ।
</details>

<details><summary>भट्टभास्कर-टीका</summary>

दर्भस्तम्ब इत्यादि । गतम् ।
</details>

<details><summary>सायण-टीका</summary>

अथ होमाधारं विधत्ते -   
दर्भस्तम्बे जुहोति । 
</details>

<details><summary>मूलम्</summary>

ए॒तस्मा॒द्वै योने᳚ᳶ प्र॒जाप॑तिᳶ प्र॒जा अ॑सृजत ।  
यस्मा॑दे॒व योने᳚ᳶ प्र॒जाप॑तिᳶ प्र॒जा असृ॑जत ।  
तस्मा॑दे॒व योने॒ᳶ प्रजा॑यते ।
</details>

<details open><summary>विश्वास-प्रस्तुतिः</summary>

यस्मा॑दे॒व योने᳚ᳶ प्र॒जाप॑तिᳶ प्र॒जा असृ॑जत॒ तस्मा॑दे॒व योने॒ᳶ प्रजा॑यते ।
</details>

<details><summary>मूलम्</summary>

यस्मा॑दे॒व योने᳚ᳶ प्र॒जाप॑तिᳶ प्र॒जा असृ॑जत॒ तस्मा॑दे॒व योने॒ᳶ प्रजा॑यते ।
</details>

<details><summary>भट्टभास्कर-टीका</summary>

योनिः कारणम् ॥
</details>

<details><summary>सायण-टीका</summary>

एतस्माद्वै योनेः प्रजाप॑तिः प्रजा अंसृजत । यस्मा॑दे॒व योनैः प्र॒जाप॑तिः प्र॒जा असृ॑जत । तस्मा॑दे॒व यः प्र॒जा॑यते इति ।  
भूमिष्ठदर्भस्तम्बस्य प्रजायोनित्वम् । तथा च पञ्चमकाण्डे समाम्नातम् -   " यद्वा अस्या अमृतं यद्वीर्यं तदर्भास्तस्मिञ्जुहोति मैव जायते " इति । 
</details>


<details open><summary>विश्वास-प्रस्तुतिः</summary>

ब्रा॒ह्म॒णो द॑ख्षिण॒त उपा᳚स्ते ।   
ब्रा॒ह्म॒णो वै प्र॒जाना॑मुपद्र॒ष्टा ।
</details>

<details><summary>मूलम्</summary>

ब्रा॒ह्म॒णो द॑ख्षिण॒त उपा᳚स्ते ।   
ब्रा॒ह्म॒णो वै प्र॒जाना॑मुपद्र॒ष्टा ।
</details>

<details><summary>भट्टभास्कर-टीका</summary>

2 उपद्रष्टेति ॥ हिताहितज्ञः साक्षी उपद्रष्टा ।
</details>

<details><summary>सायण-टीका</summary>

विधत्ते-  
ब्राह्मणो दु॑क्षिणत उपा॑स्ते॒ । ब्राह्मणो वै प्रजानामुपद्रष्टा । उपद्रष्टुमत्येव प्रजायते इति । 
होमकाले कविद्राह्मणो दक्षिणभागे स्थापनीयः । उपद्रष्टा हिताहितस्य प्रजानामुपदेष्टा । 
</details>

<details open><summary>विश्वास-प्रस्तुतिः</summary>

उ॒प॒द्र॒ष्टु॒मत्ये॒व प्रजा॑यते ।
ग्रहो॑ भवति ।
प्र॒जानाꣳ॑ सृ॒ष्टाना॒न्धृत्यै᳚ ।
</details>

<details><summary>मूलम्</summary>

उ॒प॒द्र॒ष्टु॒मत्ये॒व प्रजा॑यते ।
ग्रहो॑ भवति ।
प्र॒जानाꣳ॑ सृ॒ष्टाना॒न्धृत्यै᳚ ।
</details>

<details><summary>भट्टभास्कर-टीका</summary>

उपद्रष्टुमतीति । बहूपद्रष्टृके देशे प्रजायते प्रजा उत्पादयति । छान्दसो वर्णव्यत्ययः ॥
</details>

<details><summary>सायण-टीका</summary>

उपद्रष्टा उपद्रष्टुमतिहिताहितद्रष्टृयुक्ते देशे प्रजायते ।  

ग्रहभागं प्रशंसति-  
ग्रहो भवति । प्रजानां सृष्टानां धृत्यै, इति । 
यथा प्रजापतिरपक्रान्ताः प्रजा ग्रहभागेन (ण) धृतवानेवं यजमानोऽपि ।
</details>


<details><summary>मूलम्</summary>

यम्ब्रा᳚ह्म॒णव्ँ वि॒द्याव्ँ वि॒द्वाꣳस॒य्ँयशो॒ नर्च्छेत् ॥ 3 ॥  
सोऽर॑ण्यम्प॒रेत्य॑ ।
द॒र्भ॒स्त॒म्बमु॒द्ग्रथ्य॑ ।
ब्रा॒ह्म॒णन्द॑ख्षिण॒तो नि॒षाद्य॑ ।
चतु॑र्होतॄ॒न्व्याच॑ख्षीत ।
</details>

<details open><summary>विश्वास-प्रस्तुतिः</summary>

यम्ब्रा᳚ह्म॒णव्ँ वि॒द्याव्ँ वि॒द्वाꣳस॒य्ँयशो॒ नर्च्छे॒त्थ्    सोऽर॑ण्यम्प॒रेत्य॑ दर्भस्त॒म्बमु॒द्ग्रथ्य॑ ब्राह्म॒णन्द॑ख्षिण॒तो नि॒षाद्य॒ चतु॑र्होतॄ॒न्व्याच॑ख्षीत ।
</details>

<details><summary>मूलम्</summary>

यम्ब्रा᳚ह्म॒णव्ँ वि॒द्याव्ँ वि॒द्वाꣳस॒य्ँयशो॒ नर्च्छे॒त्थ्    सोऽर॑ण्यम्प॒रेत्य॑ दर्भस्त॒म्बमु॒द्ग्रथ्य॑ ब्राह्म॒णन्द॑ख्षिण॒तो नि॒षाद्य॒ चतु॑र्होतॄ॒न्व्याच॑ख्षीत ।
</details>

<details><summary>भट्टभास्कर-टीका</summary>

3 यं ब्राह्मणमित्यादि ॥ यं ब्राह्मणं विशिष्टां विद्यां विद्वांसं जानन्तं तदनुरूपं यशो नर्च्छेत्, सोऽरण्यमनुप्रविश्य दर्भस्तम्बमूर्ध्वग्रन्थिकं बध्वा तत्रासीनस्सन् ब्राह्मणं दक्षिणतो निषाद्य सादयित्वा चतुर्होतॄन् दशहोत्रादीन् सर्वान् व्याचक्षीत विशिष्टमाचक्षीत विशिष्टेन शब्देन पठेत् ।
</details>

<details><summary>सायण-टीका</summary>

इत्थं प्रजाकामस्य प्रयोगमभिधायाथ यशस्कामस्य प्रयोगं विधत्ते-  
यं ब्राह्मणं विद्यां विद्वांसं यशो नर्च्छेत् (३) सोऽरयं परेत्य दर्भस्तम्बमुद्ग्रथ्य ब्राह्मणं दक्षिणतो निषाद्य चतु॑रहोतॄन्व्याच॑क्षीत ।  
</details>

<details><summary>मूलम्</summary>

ए॒तद्वै दे॒वाना᳚म्पर॒मङ्गुह्य॒म्ब्रह्म॑ ।
यच्चतु॑र्होतारः ।
</details>

<details open><summary>विश्वास-प्रस्तुतिः</summary>

ए॒तद्वै दे॒वाना᳚म्पर॒मङ्गुह्य॒म्ब्रह्म॒ यच्चतु॑र्होतारः ।
</details>

<details><summary>मूलम्</summary>

ए॒तद्वै दे॒वाना᳚म्पर॒मङ्गुह्य॒म्ब्रह्म॒ यच्चतु॑र्होतारः ।
</details>

<details><summary>भट्टभास्कर-टीका</summary>

एतद्वा इत्यादि गतम् ।
</details>

<details><summary>सायण-टीका</summary>

एतद्वै देवानां परमं गुह्यं ब्रह्म॑ । यच्चतु॑र्होतारः । तदेव प्रकाशं गमयति । तदे॑नं प्रकाशं गतम् । प्रकाशं प्रजानां गमयति, इति । वेदशास्त्रविद्यां तां जानन्तं ब्राह्मणं यदि तदनुरूपं यशो न प्राप्नुयात्तदा स ब्राह्मणोऽरण्यमनुप्रविश्य दर्भस्तम्बसुर्ध्वग्रन्थिकं वैनीत । तत्राऽऽसीनः सन्कंचिद्विशिष्टं ब्राह्मणं दक्षिणभाग उपवेश्य तत्समीपे होतृमत्रान्विस्पष्टमुच्चारयेत् । चित्तिः स्रुगित्यादिको दशहोता पृथिवी होतेत्यादिकञ्चतुर्होताऽग्निर्होतेत्यादिकः पञ्च होता सूर्य ते चक्षुरित्यादिकः षढोता महाहविर्होतेत्यादिकः सप्तहोता । एते सर्वेऽपि होतृमातृशब्देन च्छत्रिन्यायेनोपलक्षिताः । अन्यथा बहुवचनानुपपत्तेः । चतुहीतृशब्दस्यैव सर्वोपलक्षकत्वम् । न तु दशहोत्रादिशब्दस्येत्ययमर्थ उपरिष्टाद्विस्पष्टी भविष्यति ।

अत्र होमविधानाभावाद्रहभागस्वाहाकारभागौ न प्रयोक्तव्यौ । यत्ते चतुर्होतारो मन्त्रा एतदेव देवानामुत्कृष्टं गोप्यं ब्रह्म । देवाः परस्मिन्ब्रह्मणि यादृशं गौरवं तादृशमेतेषु कुर्वन्ति । 
</details>

<details open><summary>विश्वास-प्रस्तुतिः</summary>

तदे॒व प्र॑का॒शङ्ग॑मयति ।
</details>

<details><summary>मूलम्</summary>

तदे॒व प्र॑का॒शङ्ग॑मयति ।
</details>

<details><summary>भट्टभास्कर-टीका</summary>

तदेवेति । तत् देवानां ब्रह्म देवानां प्रकाशीकृतम् ।
</details>

<details><summary>सायण-टीका</summary>

तदेव देवाभिमन्त्ररूपं ब्रह्म देवेषु मध्ये विद्वांसमेनं प्रकाशं गमयति । 
</details>

<details><summary>मूलम्</summary>

तदे॑नम्प्रका॒शङ्ग॒तम् ।
प्र॒का॒शम्प्र॒जाना᳚ङ्गमयति ।
</details>

<details open><summary>विश्वास-प्रस्तुतिः</summary>

तदे॑नम्प्रका॒शङ्ग॒तम् प्र॑का॒शम्प्र॒जाना᳚ङ्गमयति ।  
</details>

<details><summary>मूलम्</summary>

तदे॑नम्प्रका॒शङ्ग॒तम् प्र॑का॒शम्प्र॒जाना᳚ङ्गमयति ।  
</details>

<details><summary>सायण-टीका</summary>

ततो देवेषु ख्यातिं गतमेनं ब्राह्मणं देवानुग्रहयुक्तं पुनः प्रजानां मध्ये प्रकाशं गमयति । ततो लोकद्वयमख्यातो भवति । 
</details>

<details><summary>मूलम्</summary>

द॒र्भ॒स्त॒म्बमु॒द्ग्रथ्य॒ व्याच॑ष्टे ॥ 4 ॥  
अ॒ग्नि॒वान् वै द॑र्भस्त॒म्बः ।
अ॒ग्नि॒वत्ये॒व व्याच॑ष्टे ।
ब्रा॒ह्म॒णो द॑ख्षिण॒त उपा᳚स्ते ।
ब्रा॒ह्म॒णो वै प्र॒जाना॑मुपद्र॒ष्टा ।
उ॒प॒द्र॒ष्टु॒मत्ये॒वैन॒य्ँयश॑ ऋच्छति ।
</details>

<details open><summary>विश्वास-प्रस्तुतिः</summary>

द॒र्भ॒स्त॒म्बमु॒द्ग्रथ्य॒ व्याच॑ष्टे - "अ॒ग्नि॒वान् वै द॑र्भस्त॒म्बः , अ॑ग्नि॒वत्ये॒व व्याच॑ष्टे, ब्राह्म॒णो द॑ख्षिण॒त उपा᳚स्ते , ब्राह्म॒णो वै प्र॒जाना॑मुपद्र॒ष्टा , उपद्रष्टु॒मत्ये॒वैन॒य्ँयश॑ ऋच्छति ।
</details>

<details><summary>मूलम्</summary>

द॒र्भ॒स्त॒म्बमु॒द्ग्रथ्य॒ व्याच॑ष्टे - "अ॒ग्नि॒वान् वै द॑र्भस्त॒म्बः , अ॑ग्नि॒वत्ये॒व व्याच॑ष्टे, ब्राह्म॒णो द॑ख्षिण॒त उपा᳚स्ते , ब्राह्म॒णो वै प्र॒जाना॑मुपद्र॒ष्टा , उपद्रष्टु॒मत्ये॒वैन॒य्ँयश॑ ऋच्छति ।
</details>

<details><summary>भट्टभास्कर-टीका</summary>

एनं प्रजानां प्रकाशं गमयति विद्यानुरूपं, गतमन्यत् ॥
</details>

<details><summary>सायण-टीका</summary>

उक्तदर्भस्तम्वं प्रशंसति-  
द॒र्भस्तम्बमु॒द्र्थ्य व्याच॑ष्टे ( ४ ) । अग्निवान्वै दर्भस्तम्बः । अग्निवत्येव व्याच॑ष्टे, इति । यथाऽग्निमाधारस्तद्वद्दर्भस्तम्बोऽपि तत्र होमाधारत्वेन विहितः । ततोऽमित्रं हिताहितसाक्षित्वेनोपवेशितं ब्राह्मणं प्रशंसति-  
ब्राह्मणो दक्षिणत उपऽऽस्ते । ब्राह्मणो वै प्रजा उपद्रष्टुमत्येवैनं यशे ऋच्छति, इति । 

इदं हितमिमहितमिति ब्राह्मणः प्रजाभ्य उपदिशति तस्मादयमुपद्रष्टा । तथाविधब्राह्मणैर्युक्त एव देशे विद्वांसमेनं यशः प्राप्नोति ।
</details>

<details><summary>मूलम्</summary>

ई॒श्व॒रन्तय्ँ यशोर्तो॒रित्या॑हुः ।
यस्यान्ते᳚ व्या॒चष्ट॒ इति॑ ।
</details>

<details open><summary>विश्वास-प्रस्तुतिः</summary>

"ई॒श्व॒रन्तय्ँ यशोर्तो॒"रित्या॑हुः ।
यस्यान्ते᳚ व्या॒चष्ट॒ इति॑ ।
</details>

<details><summary>मूलम्</summary>

"ई॒श्व॒रन्तय्ँ यशोर्तो॒"रित्या॑हुः ।
यस्यान्ते᳚ व्या॒चष्ट॒ इति॑ ।
</details>

<details><summary>भट्टभास्कर-टीका</summary>

4 ईश्वरमित्यादि ॥ यस्य समीपे अयं व्याचष्टे तमेवास्य यशः अर्तोः गन्तुमीश्वरस्स्यादित्याहुः ।
</details>

<details><summary>सायण-टीका</summary>

अथ साक्षिणे ब्राह्मणाय गोदानं विधत्ते- 
ईश्वरं तं यशोऽर्तोरित्या॑हुः । यस्यां तें व्याचष्ट इति । वरस्तस्मै देयः । यदेवैनं तयो॑पा॒नम॑ति । तदे॒वाव॑रुन्धे, इति । 
</details>

<details open><summary>विश्वास-प्रस्तुतिः</summary>

वर॒स्तस्मै॒ देयः॑ ।
</details>

<details><summary>मूलम्</summary>

वर॒स्तस्मै॒ देयः॑ ।
</details>

<details><summary>भट्टभास्कर-टीका</summary>

तस्मात् तस्मै ब्राह्मणाय वरो देयः ।
</details>

<details><summary>सायण-टीका</summary>

यं ब्राह्मणं संनिधाप्य होतृन्पठति तमेव ब्राह्मणं तद्यशोऽतरीश्वरं प्रातुं समर्थम् । 
</details>

<details><summary>मूलम्</summary>

यदे॒वैन॒न्तत्रो॑प॒नम॑ति ।
तदे॒वाव॑ रुन्धे ॥ 5 ॥
</details>

<details open><summary>विश्वास-प्रस्तुतिः</summary>

यदे॒वैन॒न्तत्रो॑प॒नम॑ति॒ तदे॒वाव॑ रुन्धे ॥ 5 ॥  
</details>

<details><summary>मूलम्</summary>

यदे॒वैन॒न्तत्रो॑प॒नम॑ति॒ तदे॒वाव॑ रुन्धे ॥ 5 ॥  
</details>

<details><summary>भट्टभास्कर-टीका</summary>

यदेव यश एनं ब्राह्मणं तस्मिन् कर्मण्युपनमति तत् स्वयमेवावरुन्धे ॥
</details>

<details><summary>सायण-टीका</summary>

अतस्तस्मै गोदानेन यद्यश एनं ब्राह्मणं प्राप्नोति तत्स्वयमेव स्वीकरोति । 
</details>

<details open><summary>विश्वास-प्रस्तुतिः</summary>

अ॒ग्निमा॒दधा॑नो॒ दश॑होत्रा॒ऽरणि॒मव॑ दध्यात् ।
प्रजा॑तमे॒वैन॒मा ध॑त्ते ।
तेनै॒वोद्द्रुत्या᳚ग्निहो॒त्रञ्जु॑हुयात् ।
</details>

<details><summary>मूलम्</summary>

अ॒ग्निमा॒दधा॑नो॒ दश॑होत्रा॒ऽरणि॒मव॑ दध्यात् ।
प्रजा॑तमे॒वैन॒मा ध॑त्ते ।
तेनै॒वोद्द्रुत्या᳚ग्निहो॒त्रञ्जु॑हुयात् ।
</details>

<details><summary>भट्टभास्कर-टीका</summary>

5 अग्निमादधान इत्यादि ॥ प्रजातं प्रभूतमग्निं आधत्ते तेनैव दशहोत्रा उद्द्रुत्य समीपं गत्वा अग्निहोत्रं जुहुयात् ।
</details>

<details open><summary>विश्वास-प्रस्तुतिः</summary>

ह॒विर्नि॑र्व॒फ्स्यन्दश॑होतार॒व्ँ व्याच॑ख्षीत ।  
प्रजा॑तमे॒वैन॒न्निर्व॑पति ।
सा॒मि॒धे॒नीर॑नुव॒ख्ष्यन्दश॑होतार॒व्ँ व्याच॑ख्षीत ।
</details>

<details><summary>मूलम्</summary>

ह॒विर्नि॑र्व॒फ्स्यन्दश॑होतार॒व्ँ व्याच॑ख्षीत ।  
प्रजा॑तमे॒वैन॒न्निर्व॑पति ।
सा॒मि॒धे॒नीर॑नुव॒ख्ष्यन्दश॑होतार॒व्ँ व्याच॑ख्षीत ।
</details>

<details><summary>भट्टभास्कर-टीका</summary>

हविर्निर्वप्स्यन्नित्यादि गतम् ।
</details>

<details><summary>सायण-टीका</summary>

तदेवं पुरुषार्थप्रयोगद्वयमभिधाय क्रत्वर्थं दशहोतृमन्त्रस्य प्रयोगचतुष्टयं क्रमेण विधत्ते-   
अग्निमादधा॑नो दर्शहोत्रारणिमर्वदध्यात् । प्र॒जा॑त॒मे॒वैन॒मध॑त्ते । तेनै॒वद॒त्या॑ग्निहोत्रं जु॑हु- यात् । प्र॒जा॑त॒मे॒वैन॑ज्जुहोति । हविर्निर्वप्स्यन्द- श॑होतारं व्याच॑क्षीत । प्रजातमेवैनं निर्वपति स॒मिधेनीर॑नु॒व॒क्ष्यन्दश॑होतारं व्याच॑क्षीत । सामिधेनीरेव सृष्ट्वाऽऽरभ्य प्रत॑नुते । अथो॑ य॒ज्ञो वै दश॑होता । य॒ज्ञमे॒व त॑नुते ( ६ ), इति ।  
प्रजातं प्रभृतमाधेयोऽग्निर्होतव्यं निर्वपणीयं च हविर्दश होतृमन्त्रेण वर्धते । 
</details>

<details open><summary>विश्वास-प्रस्तुतिः</summary>

सा॒मि॒धे॒नीरे॒व सृ॒ष्ट्वाऽऽरभ्य॒ प्रत॑नुते ।
</details>

<details><summary>मूलम्</summary>

सा॒मि॒धे॒नीरे॒व सृ॒ष्ट्वाऽऽरभ्य॒ प्रत॑नुते ।
</details>

<details><summary>भट्टभास्कर-टीका</summary>

सृष्ट्वेति । समिधामाधानार्थास्सृष्ट्वा आरम्भप्रभृति विस्तारयति ।
</details>

<details><summary>सायण-टीका</summary>

तथा सामिधेनीरेव दशहोतृपाठेन सृष्ट्वा तदनुष्ठानं प्रारभ्य विस्तारयति । 
</details>

<details open><summary>विश्वास-प्रस्तुतिः</summary>

अथो॑ य॒ज्ञो वै दश॑होता ।
य॒ज्ञमे॒व त॑नुते ॥ 6 ॥  ़
</details>

<details><summary>मूलम्</summary>

अथो॑ य॒ज्ञो वै दश॑होता ।
य॒ज्ञमे॒व त॑नुते ॥ 6 ॥  ़
</details>

<details><summary>भट्टभास्कर-टीका</summary>

अपिच स्वयं यज्ञ एवायं दशहोता, तस्माद्यज्ञ एव विस्तारितो भवति ॥
</details>

<details><summary>सायण-टीका</summary>

अपि च दशहोतृमत्रस्य यज्ञसाधनत्वेन यज्ञरूपत्वाद्यज्ञमेव विस्तारयति ।   यदुक्तं सूत्रकारेण - " दशहोत्राऽभिचरत्यजेत स्वकृत इरिणे प्रदरे वा जुहुयात् " इति । 
</details>

<details open><summary>विश्वास-प्रस्तुतिः</summary>

अ॒भि॒चर॒न्दश॑होतारञ्जुहुयात् ।
</details>

<details><summary>मूलम्</summary>

अ॒भि॒चर॒न्दश॑होतारञ्जुहुयात् ।
</details>

<details><summary>भट्टभास्कर-टीका</summary>

6 अभिचरन्निसादि ॥ स्वतन्त्रमिदम् ।
</details>

<details><summary>सायण-टीका</summary>

तदिदं पुरुषार्थत्वेन विधत्ते - 
अभिचरन्दर्शहोतारं जुहुयात् । नव वै पुरुष प्राणाः । नाभि॑र्दशमी । सप्रणमेवैर्नमभिर्चरति । एतावद्वै पुरुषस्य स्वम् । यावं - स्प्रा॒णाः । याव॑दे॒वास्यास्ति॑। तद॒द्भिच॑रति, इति । 
</details>

<details open><summary>विश्वास-प्रस्तुतिः</summary>

अ॒भि॒चर॒न्दश॑होतारञ्जुहुयात् ।
नव॒ वै पुरु॑षे प्रा॒णाः ।
नाभि॑र्दश॒मी ।
</details>

<details><summary>मूलम्</summary>

अ॒भि॒चर॒न्दश॑होतारञ्जुहुयात् ।
नव॒ वै पुरु॑षे प्रा॒णाः ।
नाभि॑र्दश॒मी ।
</details>

<details><summary>भट्टभास्कर-टीका</summary>

नाभिना दशत्वान्वयात् प्राणादिदशकसहितमेनमभिचरितव्यमभिचरति व्यापादयति,
</details>


<details open><summary>विश्वास-प्रस्तुतिः</summary>

सप्रा॑णमे॒वैन॑म॒भि च॑रति ।
</details>

<details><summary>मूलम्</summary>

सप्रा॑णमे॒वैन॑म॒भि च॑रति ।
</details>

<details><summary>भट्टभास्कर-टीका</summary>

किंच प्राणा एवास्य स्वं आत्मीयं धन क्षेत्रादि, तदपि नाशयति ।
</details>

<details><summary>सायण-टीका</summary>

शिरसि च्छिद्राणि सप्तास्तने द्वे छिद्रे तेषु संचरन्तः प्राणा नवसंख्याकास्तदपेक्षया नाभेर्दशमत्वम् । एवं सति होतृमगतया दशसंख्याया सर्वप्राणयुक्तमेवैनं शत्रुमुद्दिश्याभिचारः कृतो भवति । 
</details>

<details><summary>मूलम्</summary>

ए॒ताव॒द्वै पुरु॑षस्य॒ स्वम् ।
याव॑त्प्रा॒णाः ।
याव॑दे॒वास्यास्ति॑ ।
तद॒भि च॑रति ।
</details>

<details open><summary>विश्वास-प्रस्तुतिः</summary>

ए॒ताव॒द्वै पुरु॑षस्य॒ स्व॒म्  याव॑त्प्रा॒णाः ।

याव॑दे॒वास्यास्ति॒ तद॒भि च॑रति ।

स्वकृ॑त॒ इरि॑णे जुहोति प्रद॒रे वा᳚ ।
</details>

<details><summary>मूलम्</summary>

ए॒ताव॒द्वै पुरु॑षस्य॒ स्व॒म्  याव॑त्प्रा॒णाः ।

याव॑दे॒वास्यास्ति॒ तद॒भि च॑रति ।

स्वकृ॑त॒ इरि॑णे जुहोति प्रद॒रे वा᳚ ।
</details>

<details><summary>भट्टभास्कर-टीका</summary>

स्वकृत इत्यादि । स्वाभाविके इरिणे ऊषरे जुहोति, प्रदरे भूविवरे वा ।
</details>

<details><summary>सायण-टीका</summary>

अपि च प्राणा इति यावदस्ति, एतावदेव पुरुषस्य मुख्यं स्वम् । अतस्तत्सर्वमुद्दिश्याभिचारः कृतो भवति । 
</details>

<details open><summary>विश्वास-प्रस्तुतिः</summary>

ए॒तद्वा अ॒स्यै निर्ऋ॑तिगृहीतम् ।
</details>

<details><summary>मूलम्</summary>

ए॒तद्वा अ॒स्यै निर्ऋ॑तिगृहीतम् ।
</details>

<details><summary>भट्टभास्कर-टीका</summary>

एतत्खलु पृथिव्यास्संबन्धि निरृतिगृहीतं अलक्ष्म्या परिगृहीतम् । तस्मान्निर्ऋतिपरिगृहीते देशे हुत्वा एनं निर्ऋत्या ग्राहयति
</details>

<details><summary>सायण-टीका</summary>

होमदेशं विधत्ते- 
स्वकृ॑त इरि॑णे जुहोति प्रदरे व । एतद्वा अस्यै निर्ऋतिगृहीतम् । निर्ऋतिगृ हीत एवैनं निर्ऋत्या ग्राहयति, इति । 
इरिणमु (म्) परस्थानं तच स्वकृतं स्वयमेत्र सिद्धं न तु गार्हपत्याहवनीयाद्यायतनवदुपनित्रपनेन संपादितम् । प्रदरो भूछिद्रम् । अनयोर्मध्य एकस्मि जुहुयात् । एतबोभयं निर्ऋत्या राक्षसरूपया देवतया गृहीतं स्थानम् । अतस्तस्मिन्नेव स्थान एनं वैरिणं निर्ऋत्या ग्राहयति । 
</details>

<details><summary>मूलम्</summary>

यद्वा॒चᳵ क्रू॒रम् ।
तेन॒ वष॑ट्करोति ।
</details>

<details open><summary>विश्वास-प्रस्तुतिः</summary>

यद्वा॒चᳵ क्रू॒रम् तेन॒ वष॑ट्करोति ।  
वा॒च ए॒वैन॑ङ्क्रू॒रेण॒ प्र वृ॑श्चति ।  
ता॒जगार्ति॒मार्च्छ॑ति ॥ 7 ॥
</details>

<details><summary>मूलम्</summary>

यद्वा॒चᳵ क्रू॒रम् तेन॒ वष॑ट्करोति ।  
वा॒च ए॒वैन॑ङ्क्रू॒रेण॒ प्र वृ॑श्चति ।  
ता॒जगार्ति॒मार्च्छ॑ति ॥ 7 ॥
</details>

<details><summary>भट्टभास्कर-टीका</summary>

यद्वाचः कूरं 'खट् फट् जहि' इत्यादिकं तेन वषट्करोति, वाचः क्रूरेणांशेन एनं प्रकर्षेण वृश्चति, तदमिमेवार्तिं गच्छति योऽभिचरितव्यः ॥

इति तैत्तिरीयब्राह्मणे द्वितीयाष्टके द्वितीयप्रपाठके प्रथमोऽनुवाकः ॥  

</details>

<details><summary>सायण-टीका</summary>

विधत्ते-  
यद्वाचः क्रूरम् । तेन वर्षट्करोति । वाच एवैनं 
क्रूरेण प्रवृ॑श्वति । ता जगार्तिमाच्र्च्छति, इति ॥ दर्शहोता सृभ्यां ऋच्छेद्याचंष्टे सन्व एव त॑नुते निर्ऋतिगृहीतं पञ्च च ॥ 

आरण्यकाण्डे कुराणि समाम्नातानि, “खट् फट् जहि । छिन्धी भिन्धी हन्धी कट् । इति वाचः क्रूराणि " इति । तेषां मध्ये केनचित्क्रूरेण दशहोतृमत्रान्ते वषट्कारकृत्यं संपादयेत् । ततस्तेन क्रूरेणैनं शत्रुं छिनत्ति । तदानीमेवासौ मरणं गच्छति । 

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय तैत्तिरीयब्राह्मणभापयेद्वितीयकाण्डे द्वितीयप्रपाठके प्रथमोऽनुवाकः ॥ १ ॥ 
</details>
