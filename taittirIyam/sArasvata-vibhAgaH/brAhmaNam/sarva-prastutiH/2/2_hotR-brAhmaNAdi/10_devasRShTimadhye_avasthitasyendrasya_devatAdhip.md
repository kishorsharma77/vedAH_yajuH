---
title:  १० देवसृष्टिमध्ये अवस्थितस्येन्द्रस्य देवताधिपतित्वम्
unicode_script: devanagari
---

<details open><summary>विश्वास-प्रस्तुतिः</summary>

प्र॒जाप॑ति॒रिन्द्र॑मसृजतानुजाव॒रन्दे॒वाना॑म् ।  
तम्प्राहि॑णोत् ।  
</details>

<details><summary>मूलम्</summary>

प्र॒जाप॑ति॒रिन्द्र॑मसृजतानुजाव॒रन्दे॒वाना॑म् ।  
तम्प्राहि॑णोत् ।  
</details>

<details><summary>भट्टभास्कर-टीका</summary>

1 प्रजापतिरित्यादि ॥ आनुजावरं अनुजवदवरं कर्म कुर्वाणं प्राहिणोत् प्रेषितवान् ।
</details>

<details><summary>सायण-टीका</summary>

नवमे ऽनुवाके होतृ-सृष्टि-प्रसङ्गेन सर्व-जगत्-सृष्टिर् उक्ता । दशमे देव-सृष्टि-मध्ये ऽवस्थितस्येन्द्रस्य देवताधिपतित्वम् उच्यते । तद्-अर्थम् आख्यायिकाम् आह—

> प्रजापतिर् इन्द्रम् असृजतानुजावरं देवानाम् ।  
> तं प्राहिणोत् । परैहि । एतेषां देवानाम् अधिपतिर् एधीति । तं देवा अब्रुवन् । कस् त्वम् असि । वयं वै खलु त्वच्छ्रेयांसः स्म इति । सो ऽब्रवीत् । कस् त्वम् असि वयं वै त्वच्छ्रेयांसः स्म इति मा देवा अवोचन्निति,  

इति ।
प्रजापतिर् देवान् सृष्ट्वा तेषां देवानां मध्ये आनुजावरम् इन्द्रम् असृजत । यथा भ्रातॄणां मध्ये ऽनुजः पश्चाज् जातो ऽवरो निकृष्टस् तद्वद् अयम् इत्य् अनुजावरः । [[P427]] आनुजावर-शब्दस्यापि स एवार्थः । 
</details>

<details><summary>मूलम्</summary>

परे॑हि ।
ए॒तेषा॑न्दे॒वाना॒मधि॑पतिरे॒धीति॑ ।
</details>

<details open><summary>विश्वास-प्रस्तुतिः</summary>

"परे॑हि ।
ए॒तेषा॑न्दे॒वाना॒मधि॑पतिरे॒धी"ति॑ ।
</details>

<details><summary>मूलम्</summary>

"परे॑हि ।
ए॒तेषा॑न्दे॒वाना॒मधि॑पतिरे॒धी"ति॑ ।
</details>

<details><summary>भट्टभास्कर-टीका</summary>

परेहि गच्छ पश्चाज्जातानां देवानां त्वमेवाधिपतिरेधि भवेति ।
</details>

<details><summary>सायण-टीका</summary>

सृष्टं तम् इन्द्रं देव-लोके प्रेषितवान् । हे, इन्द्र स्वर्गं गच्छैतेषां मया सृष्टानाम् अधिपतिर् भव । प्रेषितम् इन्द्रं देवाः पृच्छां कृतवन्तः । 
</details>


<details><summary>मूलम्</summary>

तन्दे॒वा अ॑ब्रुवन् ।
कस्त्वमसि॑ ।
व॒यव्ँ वै त्वच्छ्रेयाँ॑सस्स्म॒ इति॑ ।
</details>

<details open><summary>विश्वास-प्रस्तुतिः</summary>

तन्दे॒वा अ॑ब्रुव॒न्न् - "कस्त्वमसि॑ , व॒यव्ँ वै त्वच्छ्रेयाँ॑सस्स्म॒" इति॑ ।
</details>

<details><summary>मूलम्</summary>

तन्दे॒वा अ॑ब्रुव॒न्न् - "कस्त्वमसि॑ , व॒यव्ँ वै त्वच्छ्रेयाँ॑सस्स्म॒" इति॑ ।
</details>

<details><summary>भट्टभास्कर-टीका</summary>

अथ तं देवसकाशं स्वामित्वेन गतमिन्द्रं देवा अब्रुवन् - कस्त्वमसि स्वामित्वस्य, त्वत्तोपि वयं श्रेयांसः प्रबलतरा ऐश्वर्येण स्म इति ।
</details>

<details><summary>सायण-टीका</summary>

प्रजापतिनाहं प्रेषितो ऽस्मीत्य् उत्तरे दत्ते ते देवा अब्रुवन् वयं वै त्वच्-छ्रेयांसः स्मेति त्वया कल्याण-युक्ता भवेमेति । 
</details>

<details><summary>मूलम्</summary>

सो॑ऽब्रवीत् ।  
कस्त्वमसि॑ व॒यव्ँ वै त्वच्छ्रेयाँ॑सस्स्म॒ इति॑ मा दे॒वा अ॑वोच॒न्निति॑ ।  
</details>

<details open><summary>विश्वास-प्रस्तुतिः</summary>

सो॑ऽब्रवी॒त् - "कस्त्वमसि॑" , "व॒यव्ँ वै त्वच्छ्रेयाँ॑सस्स्म॒" इति॑ मा दे॒वा अ॑वोच॒न्निति॑ ।
</details>

<details><summary>मूलम्</summary>

सो॑ऽब्रवी॒त् - "कस्त्वमसि॑" , "व॒यव्ँ वै त्वच्छ्रेयाँ॑सस्स्म॒" इति॑ मा दे॒वा अ॑वोच॒न्निति॑ ।
</details>

<details><summary>भट्टभास्कर-टीका</summary>

अथ तच्छ्रुतवानिन्द्रः प्रजापतिसकाशं गत्वाऽब्रवीत् - कस्त्वमसि वयं वै त्वच्छ्रेयांसस्स इति देवा मामवोचन् उक्तवन्तः, इदानीं किं क्रियतामिति ।
</details>

<details><summary>सायण-टीका</summary>

तदानीम् एवेन्द्रः परावृत्य प्रजापति-समीपं गतवान् । प्रजापतिना पृष्टे सति स इन्द्रो ऽब्रवीत् । कस् त्वम् असि वयं वै त्वच्-छ्रेयांसः स्मेति मा मां देवा अवोचन्न् अब्रुवन्न् इति ।
</details>

<details><summary>मूलम्</summary>

अथ॒ वा इ॒दन्तर्हि॑ प्र॒जाप॑तौ॒ हर॑ आसीत् ॥ 60 ॥  
यद॒स्मिन्ना॑दि॒त्ये ।   
</details>

<details open><summary>विश्वास-प्रस्तुतिः</summary>

अथ॒ वा इ॒दन्तर्हि॑ प्र॒जाप॑तौ॒ हर॑ आसी॒द् यद॒स्मिन्ना॑दि॒त्ये ।  
</details>

<details><summary>मूलम्</summary>

अथ॒ वा इ॒दन्तर्हि॑ प्र॒जाप॑तौ॒ हर॑ आसी॒द् यद॒स्मिन्ना॑दि॒त्ये ।  
</details>

<details><summary>भट्टभास्कर-टीका</summary>

अथ यदिदानीमादित्ये इदं दृश्यते हरः तेजः प्रकृष्टं तदिदं तर्हि तस्मिन् काले प्रजापतावासीत् ।
</details>

<details><summary>सायण-टीका</summary>

क-नाम-वेत्तुर् इन्द्राधिपत्य-वेत्तुर् वाख्यायिका-पुरःसरं वेदन-फलं दर्शयति—

> अथ वा इदं तर्हि प्रजापतौ हर आसीत् (१) । यस्मिन्न् आदित्ये । तद् एनम् अब्रवीत् । एतन् मे प्रयच्छ । अथाहम् एतेषां देवानाम् अधिपतिर् भविष्यामीति । को ऽहं स्याम् इत्य् अब्रवीत् । एतत् प्रदायेति । एतत् स्या इत्य् अब्रवीत् । यद् एतद् ब्रवीषीः । को ह वै नाम प्रजापतिः । य एवं वेद (२) । विदुर् एनं नाम्ना । तस्मै रुक्मं कृत्वा प्रत्यमुञ्चत् । ततो वा इन्द्रो देवानाम् अधिपतिर् अभवत् । य एवं वेद । अधिपतिर् एव समानानां भवति, 

इति ।
अथ प्रजापतेर् अग्रे स्वकीय-तिरस्करणाद् ऊर्ध्वम् एवं वृत्तान्त आसीत् । यदिदम् इदानीम् अस्मिन्न् आदित्ये संतापकं तेजो दृश्यते तद् इदं हरस् तस्मिन् काले प्रजापताव् आसीत् । 
यादृश आदित्यो ऽन्धकारादि-भर्त्सने समर्थस् तथा प्रजापतिर् अपि दुष्ट-शिक्षायां समर्थ आसीत् । 
</details>


<details><summary>मूलम्</summary>

तदे॑नमब्रवीत् ।
ए॒तन्मे॒ प्रय॑च्छ ।
अथा॒हमे॒तेषा॑न्दे॒वाना॒मधि॑पतिर्भविष्या॒मीति॑ ।
</details>

<details open><summary>विश्वास-प्रस्तुतिः</summary>

तदे॑नमब्रवीद् -"ए॒तन्मे॒ प्रय॑च्छ" , "अथा॒हमे॒तेषा॑न्दे॒वाना॒मधि॑पतिर्भविष्या॒मी"ति॑ ।
</details>

<details><summary>मूलम्</summary>

तदे॑नमब्रवीद् -"ए॒तन्मे॒ प्रय॑च्छ" , "अथा॒हमे॒तेषा॑न्दे॒वाना॒मधि॑पतिर्भविष्या॒मी"ति॑ ।
</details>

<details><summary>भट्टभास्कर-टीका</summary>

प्रजापतौ पश्यन्निन्द्वः तत्तदानीमेनं प्रजापतिमब्रवीत् - एतत् त्वयि वर्तमानं हरः मह्यं प्रयच्छ, अथ एतद्यदि लभ्यते तदानीमेवाहमधिपतिर्भविष्यामीति नान्यथा गतिरिति ।
</details>

<details><summary>सायण-टीका</summary>

तत् तेज उद्दिश्येन्द्र एनं प्रजापतिम् अब्रवीत् । हे प्रजापते, एतत्तेजो मह्यं प्रयच्छ । अथाहं तेजस्वी सन्न् एतेषां देवानाम् अधिपतिर् भविष्यामीति । ततः प्रजापतिर् इदम् अब्रवीत् । 
</details>

<details><summary>मूलम्</summary>

को॑ऽहँ स्या॒मित्य॑ब्रवीत् ।
ए॒तत्प्र॒दायेति॑ ।
</details>

<details open><summary>विश्वास-प्रस्तुतिः</summary>

"को॑ऽहँ स्या॒"मित्य॑ब्रवीद् "ए॒तत्प्र॒दाये"ति॑ ।
</details>

<details><summary>मूलम्</summary>

"को॑ऽहँ स्या॒"मित्य॑ब्रवीद् "ए॒तत्प्र॒दाये"ति॑ ।
</details>

<details><summary>भट्टभास्कर-टीका</summary>

अथ प्रजापतिरब्रवीत् - एतत्तुभ्यं प्रदाय कोऽहं स्यां किंरूपस्स्यां, इदं मे प्रशस्तं रूपं, इदं चेत्तुभ्यं दीयते प्रजापतिरेव कथं स्यामिति ।
</details>

<details><summary>सायण-टीका</summary>

एतत्तेजस् तुभ्यं प्रदाय को ऽहं स्याम्, अक्षमं मां को वा गणयेद् इत्य् अभिप्रायः । 
</details>


<details open><summary>विश्वास-प्रस्तुतिः</summary>

"ए॒तत्स्या॒" इत्य॑ब्रवीत् ।
"यदे॒तद्ब्रवी॒षी"ति॑ ।
</details>

<details><summary>मूलम्</summary>

"ए॒तत्स्या॒" इत्य॑ब्रवीत् ।
"यदे॒तद्ब्रवी॒षी"ति॑ ।
</details>

<details><summary>भट्टभास्कर-टीका</summary>

अथेन्द्रोऽब्रवीत् सत्यमुक्तं जगद्गुरुणा कोऽहं स्यामिति, एतन्मह्यं प्रदाय एतदेव स्याः । किम्? यद्ब्रवीषि क इति । एतद्रूपस्स्याः प्रजापतिरेव भविष्यसीति भावः ।
</details>

<details><summary>सायण-टीका</summary>

अथ इन्द्रः प्रजापतिं प्रत्य् अब्रवीत्—को ऽहम् इत्य् अत्र क इत्य् अनेन शब्देन यद् एतद् ब्रवीषीत्य् एतद् एव त्वम् । अत्र यद् एतद् इन्द्रेणोक्तं तद् एतद् युक्तम् ।
</details>

<details open><summary>विश्वास-प्रस्तुतिः</summary>

"को ह॒ वै नाम॑ प्र॒जाप॑तिः" ।
य ए॒वव्ँ वेद॑ ॥ 61 ॥  
</details>

<details><summary>मूलम्</summary>

"को ह॒ वै नाम॑ प्र॒जाप॑तिः" ।
य ए॒वव्ँ वेद॑ ॥ 61 ॥  
</details>

<details><summary>भट्टभास्कर-टीका</summary>

ननु कोऽहं स्यामिति पृष्टे क एव भविष्यसीति किमुत्तरं स्यात्, तत्राह - को हेति । प्रजापतिर्नाम को भवति अज्ञातरूपत्वात्क इत्येव व्यपदेष्टव्यो भवति, कोऽहं स्यामिति तदनुरूपमेवोक्तं तत्र भवता । तस्मात्परिच्छित्तिकारिविशेषभूतहरःप्रदानं प्रजापतित्वस्यैव पौष्कल्यहेतुरिति ।
</details>

<details><summary>सायण-टीका</summary>

क इत्य् एतस्य प्रजापति-नामत्वात् । अत्र किं-शब्दः क-शब्दश् चेति मकारान्ताकारान्तौ द्वौ शब्दौ, तयोर् उभयोर् अपि पुंलिङ्गैकवचनं क इत्य् एवं रूपं वा ब्रूते । अकारान्तस् तु 
[[P428]] 
प्रजापति-वाचकः । तत्र मकारान्तम् अभिप्रेत्य प्रजापतिः प्रायुङ्क्त । तेजो-बलाद् एव प्राणिनाम् अपि गौरवम् । तस्मिंश् च तुभ्यं दत्ते सति प्रजापतित्व-गौरवस्य गतत्वात् को नामाहं स्याम् इति प्रजापति-प्रश्नः । न को ऽहं स्याम् इति प्रजापतित्वम् एव विनश्यतीत्य् आक्षेपः । इन्द्रस् तु शब्द-छलाद् अकारान्तत्वम् आश्रित्य प्रजापतिर् अहं स्याम् इति यद् एतद् ब्रूषे तद् एतत् स्याः प्रजापतिर् एव भवेत्य् अर्थः । न हि तेजो-निमित्तं तव प्रजापतित्वं प्रजा-जनकत्वम् । तेजसो ऽनुपादानत्वात् । यतो ऽतेजसो ऽपि प्रजा-स्रष्टृत्वात् । किं तु स्वाभाविकम् । अतस् तेजसि दत्ते तव स्वभावो नापगच्छतीत्य् अब्रवीत् । 
</details>


<details open><summary>विश्वास-प्रस्तुतिः</summary>

वि॒दुरे॑न॒न्नाम्ना॑ ।
</details>

<details><summary>मूलम्</summary>

वि॒दुरे॑न॒न्नाम्ना॑ ।
</details>

<details><summary>भट्टभास्कर-टीका</summary>

एवं वेदितारं सर्वेऽपि नाम्ना विदुः, सर्वैर्विदितनामा भवतीति यावत् ॥
</details>

<details><summary>सायण-टीका</summary>

य एवं प्रजापतेः क इति नाम वेद, एनं सर्वे ऽपि नाम्ना विदुः, प्रख्यातो भवतीत्य् अर्थः । 
</details>

<details open><summary>विश्वास-प्रस्तुतिः</summary>

तद॑स्मै रु॒क्मङ्कृ॒त्वा प्रत्य॑मुञ्चत् ।
</details>

<details><summary>मूलम्</summary>

तद॑स्मै रु॒क्मङ्कृ॒त्वा प्रत्य॑मुञ्चत् ।
</details>

<details><summary>भट्टभास्कर-टीका</summary>

2 अथ प्रजापतिः तत् हरः रुक्मं आभरणं पट्टाख्यं कृत्वा अस्मा इन्द्राय प्रत्यमुञ्चत् । ललाटे बबन्ध ।
</details>

<details><summary>सायण-टीका</summary>

ततः प्रजापतिस् तत् तेजो रुक्मं[^1] पट्टाख्यम् आभरणं कृत्वा प्रत्यमुञ्चत् । ललाटे बबन्धेत्य् अर्थः । 

[^1]: क. ख. रुक्मपुङ्खा ।
</details>


<details open><summary>विश्वास-प्रस्तुतिः</summary>

ततो॒ वा इन्द्रो॑ दे॒वाना॒मधि॑पतिरभवत् ।  
</details>

<details><summary>मूलम्</summary>

ततो॒ वा इन्द्रो॑ दे॒वाना॒मधि॑पतिरभवत् ।  
</details>


<details><summary>मूलम्</summary>

य ए॒वव्ँ वेद॑ ।  
अधि॑पतिरे॒व स॑मा॒नाना॑म्भवति ।  
</details>

<details open><summary>विश्वास-प्रस्तुतिः</summary>

य ए॒वव्ँ वेदाधि॑पतिरे॒व स॑मा॒नाना॑म्भवति ।  
</details>

<details><summary>मूलम्</summary>

य ए॒वव्ँ वेदाधि॑पतिरे॒व स॑मा॒नाना॑म्भवति ।  
</details>

<details><summary>भट्टभास्कर-टीका</summary>

तत इत्यादि । गतम् ॥
</details>

<details><summary>सायण-टीका</summary>

ततः पट्ट-बन्धनाद् इन्द्रो देवानाम् अधिपतिर् अभवत् । तद् एतद् आधिपत्यं विद्वान् पुरुषः समानानां पुरुषाणां स्वयम् अधिपतिर् भवति ।
</details>


<details><summary>मूलम्</summary>

सो॑ऽमन्यत ।
किङ्कि॒व्ँवा अ॑कर॒मिति॑ ।
</details>

<details open><summary>विश्वास-प्रस्तुतिः</summary>

सो॑ऽमन्यत॒ - "किङ्कि॒व्ँवा अ॑कर॒"मिति॑ ।
</details>

<details><summary>मूलम्</summary>

सो॑ऽमन्यत॒ - "किङ्कि॒व्ँवा अ॑कर॒"मिति॑ ।
</details>

<details><summary>भट्टभास्कर-टीका</summary>

3 सोऽमन्यतेति ॥ प्रजापतिरमन्यत अस्येन्द्रस्याहं किंकिमकरं, यदिदं कृतं इदमस्यापर्याप्तमिति अमन्यत । 'कृमृदृरुहिभ्यः' इत्यङ् । ऋदृशोऽङि गुणः ।
</details>

<details open><summary>विश्वास-प्रस्तुतिः</summary>

"स च॒न्द्रम्म॒ आह॒रे"ति॒ प्राल॑पत् ।  

तच्च॒न्द्रम॑सश्चन्द्रम॒स्त्वम् ।
</details>

<details><summary>मूलम्</summary>

"स च॒न्द्रम्म॒ आह॒रे"ति॒ प्राल॑पत् ।  

तच्च॒न्द्रम॑सश्चन्द्रम॒स्त्वम् ।
</details>

<details><summary>भट्टभास्कर-टीका</summary>

अथ विदिताभिप्रायं भूयश्चिकीर्षुं प्रजापतिं प्रति इन्द्रः चन्द्रं मम आहरेति कुमारवत् प्रालपत्, चान्द्रमाह्लादकं तेजोपि मय्याहरेति, चन्द्रवदाह्लादयिता सर्वस्य भूयासमिति । एवमिन्द्रेण चन्द्र इत्युक्तत्वात् चन्द्रमस्त्वं चन्द्रमसः । चन्द्रत्वेन आह्लादकत्वेन इन्द्रेण मीयते चन्द्रमाः ।
</details>


<details><summary>मूलम्</summary>

य ए॒वव्ँ वेद॑ ॥ 62 ॥  
च॒न्द्रवा॑ने॒व भ॑वति ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॑ च॒न्द्रवा॑ने॒व भ॑वति ।
</details>

<details><summary>मूलम्</summary>

य ए॒वव्ँ वेद॑ च॒न्द्रवा॑ने॒व भ॑वति ।
</details>

<details><summary>भट्टभास्कर-टीका</summary>

एवं वेदिताऽपि आह्लादकरूपवान् भवति ॥
</details>


<details><summary>मूलम्</summary>

तन्दे॒वा अ॑ब्रुवन् ।
सु॒वीर्यो॑ मर्या॒ यथा॑ गोपा॒यत॒ इति॑ ।
तत्सूर्य॑स्य सूर्य॒त्वम् ।
य ए॒वव्ँ वेद॑ ।
नैन॑न्दभ्नोति ।
</details>

<details open><summary>विश्वास-प्रस्तुतिः</summary>

तन्दे॒वा अ॑ब्रुवन्न् - "सु॒वीर्यो॑ मर्या॒ यथा॑ गोपा॒यत॒" इति॑ ।  
तत्सूर्य॑स्य सूर्य॒त्वम् ।
</details>

<details><summary>मूलम्</summary>

तन्दे॒वा अ॑ब्रुवन्न् - "सु॒वीर्यो॑ मर्या॒ यथा॑ गोपा॒यत॒" इति॑ ।  
तत्सूर्य॑स्य सूर्य॒त्वम् ।
</details>

<details><summary>भट्टभास्कर-टीका</summary>

4 तं देवा इत्यादि ॥ सूर्यादिभावेन इन्द्रः स्तूयते - तमिन्द्रं देवा अब्रुवन् लब्धचन्द्रभावमाह्लादयितारमिन्द्रं देवा विस्मृतात्मश्रैष्ठ्या अस्तुवन् - अयमिन्द्र इदानीमस्मात् गोपायते रक्षितुमर्हति हरसा युक्तः । यथा मर्या सुवीर्यः ।
मरीचिभिस्सर्यूः । एकत्र मव्यमाक्षरलोपः, पूर्वस्य च दीर्घत्वम्, इतरत्रान्त्यलोपः, 'सुपां सुलुक्' इत्याकारश्च ।  
केचिदाहुः - अयं सुवीर्योस्मानिदानीं गोपायते रक्षितुं पर्याप्नोति । यथा यथावदित्यर्थः । हे अमर्याः! अमरणशीलाः । आमन्त्रणेऽनुदात्तत्वम् । यद्वा - अमर्यान् अमरणशीलान् देवान् । शस आकारः 'छन्दसि निष्टर्क्य' इत्यादौ निपात्यते । छान्दसस्स्वरव्यत्ययः । सूर्यमेव सुवीर्यमब्रुवन् देवाः तस्यैव सुवीर्यात्तदीयहरस्संक्रमणात् ।  

स एव भूत्वा रक्ष त्वमस्मानिति विवक्षितुम् । यस्मात् सूर्यं सुवीर्यमब्रुवन् । तस्मात्तस्य सूर्यत्वम् । 'राजसूय सूर्य' इति शब्दान्तरमिति भावः ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॒ नैन॑न्दभ्नोति ।
</details>

<details><summary>मूलम्</summary>

य ए॒वव्ँ वेद॒ नैन॑न्दभ्नोति ।
</details>

<details><summary>भट्टभास्कर-टीका</summary>

एनं वेदितारं कश्चिदपि न दभ्नोति न हिनस्ति सूर्य एव भवतीति यावत् ।   

एवं कश्चनेति पूर्वशेषं व्याख्येयम् ॥ +++(अस्य वाक्यस्य अन्वयः उत्तरत्र , कथमिति न स्पष्टम्  )+++
</details>

<details open><summary>विश्वास-प्रस्तुतिः</summary>

"कश्च॒नास्मि॒न्वा इ॒दमि॑न्द्रि॒यम्प्रत्य॑स्था॒"दिति॑ ।  
तदिन्द्र॑स्येन्द्र॒त्वम् ।
</details>

<details><summary>मूलम्</summary>

"कश्च॒नास्मि॒न्वा इ॒दमि॑न्द्रि॒यम्प्रत्य॑स्था॒"दिति॑ ।  
तदिन्द्र॑स्येन्द्र॒त्वम् ।
</details>

<details><summary>भट्टभास्कर-टीका</summary>

5 अथेन्द्रं प्रति देवा अब्रुवन् - अस्मिन्निन्द्रे इदमिन्द्रियं वीर्यं प्रत्यस्थात् प्रतिष्ठितमभूदिति देवैरेवमुक्तत्वादिन्द्रस्येन्द्रत्वम् । यदि ह्यनिन्द्रस्स्यात्ततो नैनं जुष्टमिन्द्रियं भवति वीर्यम् । 'इन्द्रियमिन्द्रलिङ्गं' इत्यादौ निपातनात् । यद्वा - चशब्दश्चिदर्थे । कश्चिदपि इदमस्मिन्निन्द्रे स्थितमिन्द्रियं न प्रत्यस्थात् न प्रत्यर्थित्वेनाभ्यागतस्तिष्ठति । तस्मादेवं महावीर्यत्वादिन्द्रत्वमस्येति ।
</details>


<details><summary>मूलम्</summary>

य ए॒वव्ँ वेद॑ ।
इ॒न्द्रि॒या॒व्ये॑व भ॑वति ॥ 63 ॥  
</details>

<details open><summary>विश्वास-प्रस्तुतिः</summary>

य ए॒वव्ँ वेदे॒न्द्रिया॒व्ये॑व भ॑वति ॥  
</details>

<details><summary>मूलम्</summary>

य ए॒वव्ँ वेदे॒न्द्रिया॒व्ये॑व भ॑वति ॥  
</details>

<details><summary>भट्टभास्कर-टीका</summary>

एवं वेदिता च इन्द्रियवान् भवति ।
</details>


<details><summary>मूलम्</summary>

अ॒यव्ँ वा इ॒दम्प॑र॒मो॑ऽभू॒दिति॑ ।
तत्प॑रमे॒ष्ठिन॑ᳶ परमेष्ठि॒त्वम् ।
</details>

<details open><summary>विश्वास-प्रस्तुतिः</summary>

अ॒यव्ँ वा इ॒दम्प॑र॒मो॑ऽभू॒दिति॒ तत्प॑रमे॒ष्ठिन॑ᳶ परमेष्ठि॒त्वम् ।
</details>

<details><summary>मूलम्</summary>

अ॒यव्ँ वा इ॒दम्प॑र॒मो॑ऽभू॒दिति॒ तत्प॑रमे॒ष्ठिन॑ᳶ परमेष्ठि॒त्वम् ।
</details>

<details><summary>भट्टभास्कर-टीका</summary>

पुनरपि देवा अब्रुवन् - अयमिन्द्रः परमः सर्वप्रकर्षी इदं विश्वं अभूत् इदं वा विश्वं प्राप्तवान् विश्वमस्य विधेयं भवति । यस्मादेव देवैश्च व्यापिनः परमात्मत्वमुक्तं तस्मात्परमेष्ठिनः परमेष्ठित्वम् ।
</details>


<details><summary>मूलम्</summary>

य ए॒वव्ँ वेद॑ ।
प॒र॒मामे॒व काष्ठा॑ङ्गच्छति ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॑ पर॒मामे॒व काष्ठा॑ङ्गच्छति ।
</details>

<details><summary>मूलम्</summary>

य ए॒वव्ँ वेद॑ पर॒मामे॒व काष्ठा॑ङ्गच्छति ।
</details>

<details><summary>भट्टभास्कर-टीका</summary>

एवं वेदिता च परमां प्रकृष्टामैश्वर्यकाष्ठां गच्छति ॥
</details>

<details open><summary>विश्वास-प्रस्तुतिः</summary>

तन्दे॒वास्स॑म॒न्तम्पर्य॑विशन् ।
</details>

<details><summary>मूलम्</summary>

तन्दे॒वास्स॑म॒न्तम्पर्य॑विशन् ।
</details>

<details><summary>भट्टभास्कर-टीका</summary>

6 अथ तं प्राप्तपरमेष्ठिभावमिन्द्र समंततः पर्यविशन् देवाः ।
</details>

<details open><summary>विश्वास-प्रस्तुतिः</summary>

वस॑वᳶ पु॒रस्ता॑त् +++(पर्यविशन्)+++।  
रु॒द्रा द॑क्षिण॒तः +++(पर्यविशन्)+++।  
आ॒दि॒त्याᳶ प॒श्चात् +++(पर्यविशन्)+++।  
विश्वे॑ दे॒वा उ॑त्तर॒तः +++(पर्यविशन्)+++।  
अङ्गि॑रसᳶ प्र॒त्यञ्च॑म् +++(पर्यविशन्)+++ ॥ 64 ॥  
</details>

<details><summary>मूलम्</summary>

वस॑वᳶ पु॒रस्ता॑त् +++(पर्यविशन्)+++।  
रु॒द्रा द॑क्षिण॒तः +++(पर्यविशन्)+++।  
आ॒दि॒त्याᳶ प॒श्चात् +++(पर्यविशन्)+++।  
विश्वे॑ दे॒वा उ॑त्तर॒तः +++(पर्यविशन्)+++।  
अङ्गि॑रसᳶ प्र॒त्यञ्च॑म् +++(पर्यविशन्)+++ ॥ 64 ॥  
</details>

<details><summary>भट्टभास्कर-टीका</summary>

वसवः पुरस्तादिति ।
प्रत्यञ्चमिति । यत्रक्कापि दिशि स्थिताः प्रत्यक्षं प्रतिमुखावस्थानं असेवन्त अङ्गिरसः ।
</details>

<details open><summary>विश्वास-प्रस्तुतिः</summary>

सा॒ध्याᳶ परा॑ञ्चम् +++(पर्यविशन्)+++।  
</details>

<details><summary>मूलम्</summary>

सा॒ध्याᳶ परा॑ञ्चम् +++(पर्यविशन्)+++।  
</details>

<details><summary>भट्टभास्कर-टीका</summary>

साध्याश्च यत्रक्वापि पराञ्चं पृष्ठतोसेवन्त ।
</details>


<details><summary>मूलम्</summary>

य ए॒वव्ँ वेद॑ ।
उपै॑नँ समा॒नास्सव्ँ वि॑शन्ति ।
</details>

<details open><summary>विश्वास-प्रस्तुतिः</summary>

य ए॒वव्ँ वेदो॒पै॑नँ समा॒नास्सव्ँ वि॑शन्ति ।
</details>

<details><summary>मूलम्</summary>

य ए॒वव्ँ वेदो॒पै॑नँ समा॒नास्सव्ँ वि॑शन्ति ।
</details>

<details><summary>भट्टभास्कर-टीका</summary>

एवं वेदितारं समाना उपसंविशन्ति निकटे सेवन्ते ॥
</details>

<details open><summary>विश्वास-प्रस्तुतिः</summary>

स प्र॒जाप॑तिरे॒व भू॒त्वा प्र॒जा आव॑यत् ।
</details>

<details><summary>मूलम्</summary>

स प्र॒जाप॑तिरे॒व भू॒त्वा प्र॒जा आव॑यत् ।
</details>

<details><summary>भट्टभास्कर-टीका</summary>

7 अथ इन्द्रो विधेयीकृतविश्वः प्रजापतिरेव भूत्वा प्रजापतितुल्यमहिमा भूत्वा सर्वाः प्रजा आवयत् अवेष्टयत् । वेञो लङ् । आवीता इव कृत्वा उपभुक्तवान् ।
</details>

<details open><summary>विश्वास-प्रस्तुतिः</summary>

ता अ॑स्मै॒ नाति॑ष्ठन्ता॒न्नाद्या॑य ।
</details>

<details><summary>मूलम्</summary>

ता अ॑स्मै॒ नाति॑ष्ठन्ता॒न्नाद्या॑य ।
</details>

<details><summary>भट्टभास्कर-टीका</summary>

अथ ताः प्रजाः अस्मा इद्राय अन्नाद्याय अन्नादनसामर्थ्याय नातिष्ठन्त नात्मानं प्रकाशितवत्यः ।
यथा अन्नमत्तुं न प्रभवेत् तथा अस्य मुखं परिहृत्य अन्यतरेत्य ताः पलायन्त । 'प्रकाशनस्थेयाख्ययोश्च' इत्यात्मनेपदम् । 'श्लाघह्नुङ् स्थाशपाम्' इति संप्रदानत्वम् ।
</details>


<details><summary>मूलम्</summary>

ता मुख॑म्पु॒रस्ता॒त्पश्य॑न्तीः ।
द॒क्षि॒ण॒तᳶ पर्या॑यन् ।
</details>

<details open><summary>विश्वास-प्रस्तुतिः</summary>

ता मुख॑म्पु॒रस्ता॒त्पश्य॑न्तीर् दक्षिण॒तᳶ पर्या॑यन् ।
</details>

<details><summary>मूलम्</summary>

ता मुख॑म्पु॒रस्ता॒त्पश्य॑न्तीर् दक्षिण॒तᳶ पर्या॑यन् ।
</details>

<details><summary>भट्टभास्कर-टीका</summary>

ता इत्यादि । ताः प्रजाः पूर्वस्यां दिशि अस्य मुखं पश्यन्तीः दक्षिणतः दक्षिणस्यां दिशि पर्यायन् परिगता ।
</details>

<details open><summary>विश्वास-प्रस्तुतिः</summary>

स द॑क्षिण॒तᳶ पर्य॑वर्तयत ।
</details>

<details><summary>मूलम्</summary>

स द॑क्षिण॒तᳶ पर्य॑वर्तयत ।
</details>

<details><summary>भट्टभास्कर-टीका</summary>

अथेन्द्रो दक्षिणतोपि मुखं पर्यवर्तयत परिवृत्तमकुरुत ।
</details>


<details><summary>मूलम्</summary>

ता मुख॑म्पु॒रस्ता॒त्पश्य॑न्तीः ।
मुख॑न्दक्षिण॒तः ॥ 65 ॥  
प॒श्चात्पर्या॑यन् ।
स प॒श्चात्पर्य॑वर्तयत ।
</details>

<details open><summary>विश्वास-प्रस्तुतिः</summary>

ता मुख॑म्पु॒रस्ता॒त्पश्य॑न्ती॒र् मुख॑न्दक्षिण॒तᳶ प॒श्चात्पर्या॑यन् ।  
स प॒श्चात्पर्य॑वर्तयत ।
</details>

<details><summary>मूलम्</summary>

ता मुख॑म्पु॒रस्ता॒त्पश्य॑न्ती॒र् मुख॑न्दक्षिण॒तᳶ प॒श्चात्पर्या॑यन् ।  
स प॒श्चात्पर्य॑वर्तयत ।
</details>


<details><summary>मूलम्</summary>

ता मुख॑म्पु॒रस्ता॒त्पश्य॑न्तीः ।
मुख॑न्दक्षिण॒तः ।
मुख॑म्प॒श्चात् ।
उ॒त्त॒र॒तᳶ पर्या॑यन् ।
</details>

<details open><summary>विश्वास-प्रस्तुतिः</summary>

ता मुख॑म्पु॒रस्ता॒त्पश्य॑न्ती॒र् मुख॑न्दक्षिण॒तो मुख॑म्प॒श्चाद् उत्तर॒तᳶ पर्या॑यन् ।  
स उ॑त्तर॒तᳶ पर्य॑वर्तयत ।
</details>

<details><summary>मूलम्</summary>

ता मुख॑म्पु॒रस्ता॒त्पश्य॑न्ती॒र् मुख॑न्दक्षिण॒तो मुख॑म्प॒श्चाद् उत्तर॒तᳶ पर्या॑यन् ।  
स उ॑त्तर॒तᳶ पर्य॑वर्तयत ।
</details>


<details><summary>मूलम्</summary>

ता मुख॑म्पु॒रस्ता॒त्पश्य॑न्तीः ।
मुख॑न्दष्खिण॒तः ।
मुख॑म्प॒श्चात् ॥ 66 ॥  
मुख॑मुत्तर॒तः ।
ऊ॒र्ध्वा उदा॑यन् ।
</details>

<details open><summary>विश्वास-प्रस्तुतिः</summary>

ता मुख॑म्पु॒रस्ता॒त्पश्य॑न्ती॒र् मुख॑न्दष्खिण॒तो मुख॑म्प॒श्चान् मुख॑मुत्तर॒त ऊ॒र्ध्वा उदा॑यन् ।  
स उ॒परि॑ष्टा॒न्न्य॑वर्तयत ।  
तास्स॒र्वतो॑मुखो भू॒त्वाऽऽव॑यत् ।
</details>

<details><summary>मूलम्</summary>

ता मुख॑म्पु॒रस्ता॒त्पश्य॑न्ती॒र् मुख॑न्दष्खिण॒तो मुख॑म्प॒श्चान् मुख॑मुत्तर॒त ऊ॒र्ध्वा उदा॑यन् ।  
स उ॒परि॑ष्टा॒न्न्य॑वर्तयत ।  
तास्स॒र्वतो॑मुखो भू॒त्वाऽऽव॑यत् ।
</details>

<details><summary>भट्टभास्कर-टीका</summary>

एवं यत्रयत्रास्य मुखं पश्यन्ति ततस्ततोऽन्यत्र पर्यायन् । सोपि तत्र मुखं पर्यवर्तयत । सर्वाभ्यो दिग्भ्यो निवर्त्य उपरिष्टात् स्थापितवान् मुखं, ततस्सर्वतो मुखो भूत्वा सर्वासु दिक्षु प्रजा आवयत् भोग्या अकरोत् विधेयीकृतवान् ।
</details>

<details open><summary>विश्वास-प्रस्तुतिः</summary>

ततो॒ वै तस्मै॑ प्र॒जा अति॑ष्ठन्ता॒न्नाद्या॑य ।
</details>

<details><summary>मूलम्</summary>

ततो॒ वै तस्मै॑ प्र॒जा अति॑ष्ठन्ता॒न्नाद्या॑य ।
</details>

<details><summary>भट्टभास्कर-टीका</summary>

ततः प्रजाः तस्मा इन्द्राय अन्नाद्यायातिष्ठन्त आत्मानं प्रकाशितवत्यः ।
</details>


<details><summary>मूलम्</summary>

य ए॒वव्ँ वि॒द्वान्परि॑ च व॒र्तय॑ते॒ नि च॑ ।
प्र॒जाप॑तिरे॒व भू॒त्वा प्र॒जा अ॑त्ति ।
</details>

<details open><summary>विश्वास-प्रस्तुतिः</summary>

य ए॒वव्ँ वि॒द्वान्परि॑ च व॒र्तय॑ते॒ नि च॑  प्र॒जाप॑तिरे॒व भू॒त्वा प्र॒जा अ॑त्ति ।
</details>

<details><summary>मूलम्</summary>

य ए॒वव्ँ वि॒द्वान्परि॑ च व॒र्तय॑ते॒ नि च॑  प्र॒जाप॑तिरे॒व भू॒त्वा प्र॒जा अ॑त्ति ।
</details>

<details><summary>भट्टभास्कर-टीका</summary>

अथ एवं विद्वान् मुखं परिवर्तयते निवर्तयते च स्थाने प्रजापतिरेव भूत्वा सर्वाः प्रजा अत्ति विधेयीकृत्य भुङ्क्ते ।
</details>

<details open><summary>विश्वास-प्रस्तुतिः</summary>

तिष्ठ॑न्तेऽस्मै प्र॒जा अ॒न्नाद्या॑य ।
</details>

<details><summary>मूलम्</summary>

तिष्ठ॑न्तेऽस्मै प्र॒जा अ॒न्नाद्या॑य ।
</details>

<details><summary>भट्टभास्कर-टीका</summary>

प्रजाश्चास्मा अन्नाद्याय तिष्ठन्ते ।
</details>

<details open><summary>विश्वास-प्रस्तुतिः</summary>

अ॒न्ना॒द ए॒व भव॑ति ॥ 67 ॥  
</details>

<details><summary>मूलम्</summary>

अ॒न्ना॒द ए॒व भव॑ति ॥ 67 ॥  
</details>

<details><summary>भट्टभास्कर-टीका</summary>

अन्नादश्च भवत्वेव ॥

इति तैत्तिरीयब्राह्मणे द्वितीयाष्टके द्वितीयप्रपाठके दशमोऽनुवाकः ॥  

</details>

