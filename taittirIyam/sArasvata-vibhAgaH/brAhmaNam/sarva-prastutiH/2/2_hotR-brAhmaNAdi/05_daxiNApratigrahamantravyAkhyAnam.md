---
title:  ०५ दक्षिणाप्रतिग्रहमन्त्रव्याख्यानम् 
unicode_script: devanagari
---


<details><summary>प्रस्तावः</summary>

चतुर्थे होतृमत्रप्रशंसा कृता । पञ्चमे दक्षिणाप्रतिग्रहमत्रानुवाकव्याख्यानं क्रियते । स चानुवाक आरण्यकाण्ड एवमाम्नातः - "देवस्य त्वा सवितुः प्रसवे । अश्विनोर्बाहुभ्यां पूष्णो हस्ताभ्यां प्रतिगृह्णामि । राजा त्वा वरुणो नयतु देवि दक्षिणेऽग्नये हिरण्यम् । तेनामृतत्वमश्याम् । वयो दात्रे । मयो मह्यमस्तु प्रतिग्रहीत्रे | क इदं कस्मा अदात् । कामः कामाय । कामो दाता । कामः प्रतिग्रहीता । काम समुद्रमाविश । कामेन त्वा प्रतिगृह्णामि । कामैतत्ते । एषा ते काम दक्षिणा । उत्तानस्त्वाऽङ्गीरसः प्रतिगृह्णातु " इति । सोऽयं तस्मिन्ननुवाक एको मन्त्रः । हे प्रतिगृह्यमाण द्रव्य सवितुर्देवस्य प्रसवे प्रेरणे सत्यश्विसंबन्धिभ्यां बाहुदण्डाभ्यां पूपसंबन्धिभ्यां हस्ताभ्यां त्वां प्रतिगृह्णामि । हे दक्षिणे देवि वरुणो राजा हिरण्यरूपां त्वामनये प्रापयतु । तेनाभिप्रापणेन प्रतिग्रहदोषाभावादहममृतत्वमश्यां नरकाभावरूपं प्राप्नुयाम् । इयं च दक्षिणा दात्रे वयोsस्तु पक्षी भूत्वा दातारं स्वर्गं नयत्वित्यर्थः । प्रतिग्रहीत्रे मह्यं मयः सुखकरमस्तु । कः प्रजापतिरिदं द्रव्यं कस्मै प्रजापतये दत्तवान् । अन्तर्यामिरूपेण दातृप्रतिग्रहीत्रोः प्रेरकत्वात् । तथा कामः कामाय दत्तवान् । यथा 
प्रजापतिरदृष्टः प्रेरकस्तथा कामस्याष्टमेरकत्वात् । तस्मात्काम एव दाता प्रतिग्रहीता च । स्वर्गादिफलविषयः कामो दाता । ऐहिक सुखविषयः कामः प्रतिग्रहीता । ततो हे दक्षिणे समुद्रसमानं कामं प्रविश । कामेन निमित्तेन त्वां प्रतिगृह्णामि । हे महृदयवर्तिकामदेव तद्रव्यं तुभ्यं भवतु । हे काम 
। ते त्वदर्थमेवैषा दक्षिणा प्रवृत्ता । अङ्गिरोगोत्रे समुत्पन्न उत्तानाख्यो महर्षिस्त्वां प्रतिगृह्णातु ।  

अथ वस्त्रादिद्रव्यविषयाः षोडश मन्त्रास्तस्मिन्ननुवाक एवमाम्नाताः - " सोमाय वासः । रुद्राय गाम् । वरुणायाश्वम् । प्रजापतये पुरुषम् । मनवे तल्पम् | त्वष्ट्रेऽजाम् । पूष्णेऽविम् । निर्ऋत्या अश्वतरगर्दभौ । हिमवतो हस्तिनम् । गन्धर्वाप्सराभ्यः स्रगलंकरणे । विश्वेभ्यो देवेभ्यो धान्यम् । वाचेsन्नम् | ब्रह्मण ओदनम् । समुद्रायाऽऽपः । उत्तानायाङ्गिरसायानः । वैश्वानराय रथम्" इति ।  

एतेषु सर्वेषु मन्त्रेषु देवि दक्षिण इत्यन्तः पूर्वानुषङ्गः । तेनामृतत्वमित्यादिरुत्तरानुषङ्गः ।  

तत्र च रथप्रतिग्रहमत्रस्योत्तरानुषङ्गात्पूर्व काचिद्यगेवमाम्नाता -   

"वैश्वानरः प्रत्नथा नाकमारुहत् ।  
दिवः पृष्ठं भन्दमानः सुमन्मभिः ।  
स पूर्ववज्जनयज्जन्तवे धनम् ।   
समानमज्मा परियाति जागृविः" इति ॥  

वैश्वानराख्यो देवः प्रत्नथा पुरातनशरीरधारी सन्स्वर्गमारूढवान् । स च दिवः पृष्ठं द्युलोकस्योपरिभागं मन्मभिर्मनन विशेषैर्भन्दमानः कल्याणं कुर्वन्वर्तते । अयं यजमान इमां दक्षिणां दत्तवानित्येवं देवानामग्रे स्मारयतीत्यर्थः । स वैश्वानरो जन्तवे प्राणिरूपाय यजमानाय धनं पूर्ववज्जनयत् । यत्र यजमानः पुरा यथा दक्षिणां दत्तवांस्तथैव तदनुरूपं फलं जनयति । स वैश्वानरो जागृविः सावधानः सन्नज्मा स्वर्गे गमनशीलः समानं परियाति यावद्दक्षिणार्थं द्रव्यं दत्तं तेन सदृशं तद्योग्यं फलं परितः प्रापयति । अस्या ऋच उपर्यनुषङ्गाभ्यां सह पूर्वोक्त एव रथविषयो मन्त्रस्तस्मिन्ननुवाक एवमाम्नातः - " राजा त्वा वरुणो नयतु देवि दक्षिणे वैश्वानराय रथम् । तेनामृतत्वमश्याम् । वयो दात्रे | मयो मह्यमस्तु प्रतिग्रहीत्रे । क इदं कस्मा अदात् । कामः कामाय । कामो दाता । कामः प्रतिग्रहीता । कामः समुद्रमाविश । कामेन त्वा प्रतिगृह्णामि । कामैतत्ते । एषा ते काम दक्षिणा । उत्तानस्त्वाऽङ्गीरसः प्रतिगृह्णातु " इति । अनुषङ्गं योजयित्वा प्रदर्शयितुं पुनः पाठः । सोऽयमनुवाकोऽत्र व्याख्येयः । 
</details>

<details open><summary>विश्वास-प्रस्तुतिः</summary>

दे॒वा वै वरु॑णमयाजयन्न् ।
</details>

<details><summary>मूलम्</summary>

दे॒वा वै वरु॑णमयाजयन्न् ।
</details>


<details><summary>मूलम्</summary>

स यस्यै॑यस्यै दे॒वता॑यै॒ दख्षि॑णा॒मन॑यत् ।
ताम॑व्लीनात् ।
</details>

<details open><summary>विश्वास-प्रस्तुतिः</summary>

स यस्यै॑यस्यै दे॒वता॑यै॒ दख्षि॑णा॒मन॑य॒त् ताम॑व्लीनात् ।
</details>

<details><summary>मूलम्</summary>

स यस्यै॑यस्यै दे॒वता॑यै॒ दख्षि॑णा॒मन॑य॒त् ताम॑व्लीनात् ।
</details>

<details><summary>भट्टभास्कर-टीका</summary>

1 देवा वा इत्यादि ॥ पूर्वं देवा ऋत्विजो भूत्वा वरुणमयाजयन् । वरुणो यस्य देवतायै आर्त्विज्यं कृतवत्यै दक्षिणामनयत् दत्तवान्, तां देवतां या दक्षिणा प्रतिगृहिता सा अव्लीनात् विशीर्णामकरोत् 'व्ली विशरणे' ।
</details>

<details><summary>सायण-टीका</summary>

तत्राऽऽदौ प्रतिग्रहप्रकारं विधत्ते-  

देवा वै वरुणमयाजयन् । स यस्यै यस्यै देवतायै दक्षि॑णा॒मन॑य॒त् । तामव्लीनात् । तेऽब्रुवन् । व्यावृत्य प्रति॑गृह्णाम । तथा॑ नो दक्षि॑णा न व॒लेष्यतीति॑ । ते व्यावृत्य प्रत्य॑गृह्णन् । ततो वै तान्दक्षिणां नाव्लीनात् । य एवं विद्वान्व्यावृत्य॒ दक्षि॑णां प्रतिगृ॒ह्णाति । नैनं दक्षिणा व्लीनाति ( १ ), इति ।    

यदा देवाः स्वयमृत्विजो भूत्वा वरुणं याजितवन्तस्तदा वरुण एकैकस्यै देवतायै दक्षिणां दत्त्वा तां देवतां विशीर्णामकरोत् । 
</details>


<details><summary>मूलम्</summary>

ते᳚ऽब्रुवन्न् ।
व्या॒वृत्य॒ प्रति॑गृह्णाम ।
तथा॑ नो॒ दख्षि॑णा॒ न व्ले᳚ष्य॒तीति॑ ।
</details>

<details open><summary>विश्वास-प्रस्तुतिः</summary>

ते᳚ऽब्रुवन्न् - "व्या॒वृत्य॒ प्रति॑गृह्णाम॒ , तथा॑ नो॒ दख्षि॑णा॒ न व्ले᳚ष्य॒ती"ति॑ ।
</details>

<details><summary>मूलम्</summary>

ते᳚ऽब्रुवन्न् - "व्या॒वृत्य॒ प्रति॑गृह्णाम॒ , तथा॑ नो॒ दख्षि॑णा॒ न व्ले᳚ष्य॒ती"ति॑ ।
</details>

<details><summary>भट्टभास्कर-टीका</summary>

अथ ते देवा अब्रुवन् । व्यावृत्य व्यवधाय मध्ये कृत्वा प्रत्यगृह्णन् ।
</details>

<details><summary>सायण-टीका</summary>

ते च देवास्तत्परिहारोपायमन्यव्यवधानं निश्चित्याग्नये हिरण्यं सोमाय वास इत्येवं तत्तद्रव्येषु देवतान्तरव्यवधानेन स्वयं व्यावृत्ता भूत्वा प्रत्यगृह्णन् । ततो व्यवधानादियं दक्षिणा तान्देवाञशीर्णान्नाकरोत् । 
</details>


<details><summary>मूलम्</summary>

य ए॒वव्ँ वि॒द्वान्व्या॒वृत्य॒ दख्षि॑णाम्प्रतिगृ॒ह्णाति॑ ।
नैन॒न्दख्षि॑णा व्लीनाति ॥28 ॥  
राजा᳚ त्वा॒ वरु॑णो नयतु देवि दख्षिणे॒ऽग्नये॒ हिर॑ण्य॒मित्या॑ह ।
आ॒ग्ने॒यव्ँ वै हिर॑ण्यम् ।
स्वयै॒वैन॑द्दे॒वत॑या॒ प्रति॑गृह्णाति ।
सोमा॑य॒ वास॒ इत्या॑ह ।
सौ॒म्यव्ँ वै वासः॑ ।
स्वयै॒वैन॑द्दे॒वत॑या॒ प्रति॑गृह्णाति ।
रु॒द्राय॒ गामित्या॑ह ।
रौ॒द्री वै गौः ।
स्वयै॒वैना᳚न्दे॒वत॑या॒ प्रति॑गृह्णाति ।
वरु॑णा॒याश्व॒मित्या॑ह ॥ 29 ॥  
वा॒रु॒णो वा अश्वः॑ ।
स्वयै॒वैन॑न्दे॒वत॑या॒ प्रति॑गृह्णाति ।
प्र॒जाप॑तये॒ पुरु॑ष॒मित्या॑ह ।
प्रा॒जा॒प॒त्यो वै पुरु॑षः ।
स्वयै॒वैन॑न्दे॒वत॑या॒ प्रति॑गृह्णाति ।
</details>

<details open><summary>विश्वास-प्रस्तुतिः</summary>

य ए॒वव्ँ वि॒द्वान्व्या॒वृत्य॒ दख्षि॑णाम्प्रतिगृ॒ह्णाति॒ नैन॒न्दख्षि॑णा व्लीनाति ॥

"राजा᳚ त्वा॒ वरु॑णो नयतु देवि दख्षिणे॒ऽग्नये॒ हिर॑ण्य॒"मित्या॑ह ।
आ॒ग्ने॒यव्ँ वै हिर॑ण्यम् ।
स्वयै॒वैन॑द्दे॒वत॑या॒ प्रति॑गृह्णाति ।

"सोमा॑य॒ वास॒" इत्या॑ह ।
सौ॒म्यव्ँ वै वासः॑ ।
स्वयै॒वैन॑द्दे॒वत॑या॒ प्रति॑गृह्णाति ।

"रु॒द्राय॒ गा"मित्या॑ह ।
रौ॒द्री वै गौः ।
स्वयै॒वैना᳚न्दे॒वत॑या॒ प्रति॑गृह्णाति ।

"वरु॑णा॒याश्व॒"मित्या॑ह ॥ 29 ॥  
वा॒रु॒णो वा अश्वः॑ ।
स्वयै॒वैन॑न्दे॒वत॑या॒ प्रति॑गृह्णाति ।

"प्र॒जाप॑तये॒ पुरु॑ष॒"मित्या॑ह ।
प्रा॒जा॒प॒त्यो वै पुरु॑षः ।
स्वयै॒वैन॑न्दे॒वत॑या॒ प्रति॑गृह्णाति ।
</details>

<details><summary>मूलम्</summary>

य ए॒वव्ँ वि॒द्वान्व्या॒वृत्य॒ दख्षि॑णाम्प्रतिगृ॒ह्णाति॒ नैन॒न्दख्षि॑णा व्लीनाति ॥

"राजा᳚ त्वा॒ वरु॑णो नयतु देवि दख्षिणे॒ऽग्नये॒ हिर॑ण्य॒"मित्या॑ह ।
आ॒ग्ने॒यव्ँ वै हिर॑ण्यम् ।
स्वयै॒वैन॑द्दे॒वत॑या॒ प्रति॑गृह्णाति ।

"सोमा॑य॒ वास॒" इत्या॑ह ।
सौ॒म्यव्ँ वै वासः॑ ।
स्वयै॒वैन॑द्दे॒वत॑या॒ प्रति॑गृह्णाति ।

"रु॒द्राय॒ गा"मित्या॑ह ।
रौ॒द्री वै गौः ।
स्वयै॒वैना᳚न्दे॒वत॑या॒ प्रति॑गृह्णाति ।

"वरु॑णा॒याश्व॒"मित्या॑ह ॥ 29 ॥  
वा॒रु॒णो वा अश्वः॑ ।
स्वयै॒वैन॑न्दे॒वत॑या॒ प्रति॑गृह्णाति ।

"प्र॒जाप॑तये॒ पुरु॑ष॒"मित्या॑ह ।
प्रा॒जा॒प॒त्यो वै पुरु॑षः ।
स्वयै॒वैन॑न्दे॒वत॑या॒ प्रति॑गृह्णाति ।
</details>

<details><summary>भट्टभास्कर-टीका</summary>

स्वयैव देवतया एनत् प्रतिगृह्णाति प्रतिग्राहयति, न स्वयं गृह्णातीत्यर्थो लक्ष्यते । यद्वा - भावप्रधानो निर्देशः । तत्तद्द्रव्यं देवताभावेन प्रतिगृह्णाति नात्मना ।
गतमन्यत् ।
</details>

<details><summary>सायण-टीका</summary>

अत्रान्योऽप्येतैर्मन्त्रैर्देवतान्तरव्यवधानं कृत्वा प्रतिगृह्णन्विशीर्णो नैव भवेत् ।   

अथ मत्रेषु द्रव्याधिपतीनां देवानामेव प्रतिग्रहीतृत्वेन निर्देशात्तद्व्यवधानेन प्रतिग्रहो न तु साक्षादित्यमुं मन्त्राणामभिप्रायं दर्शयति-  

राजा त्वा वरु॑णो नयतु देवि दक्षिणेऽनये हिरण्यमित्याह । आग्नेयं वै हिरण्यम् । स्वयैवैनद्देवतया प्रतिगृह्णाति । सोमा॑य वास इत्याह । सौम्यं वै वासः । स्वयैवैनैद्देवतया प्रतिगृह्णाति । रुद्राय गामित्याह । रौद्री वे गौः । स्वयै॒वैनां॑ दे॒वत॑या॒ प्रति॑गृह्णाति । वरु॑णा॒याश्वमित्याह ( २ ) । वारुणो वा अर्थः । स्वयैवैन॑ दे॒वत॑या॒ प्रति॑गृह्णाति । प्र॒जाप॑तये॒ पुरु॑षमित्याह । प्राजापत्यो वै पुरुषः । स्वयैवैन॑ं दे॒वत॑या॒ प्रति॑गृह्णाति । मन॑वे॒ तल्पमित्याह । मानवो वै तल्पः । स्वयैवैनं देवतया प्रतिगृह्णाति । उत्तानायाऽऽङ्गीरसायान इत्या॑ह । इयं वा उत्तान आङ्गीर॒सः (३) । अ॒नयैवैन॒त्प्रति॑गृह्णाति, इति ।   

हिरण्यस्याग्निरेतोरूपत्वमाधानप्रकरणे श्रुतम् । तस्मात्तदाग्नेयम् । वस्त्रादीनां सोमादिसंबन्धः शाखान्तरगतार्थवादेषु प्रसिद्ध इत्येवं वैशब्देन सूच्यते । केषुचिन्मत्रेषु व्याख्यानस्य व्युत्पादितत्वादन्येष्वपि त्वष्ट्रेऽजामित्यादिषु व्याख्यानमुन्नेयम् । 

</details>


<details open><summary>विश्वास-प्रस्तुतिः</summary>

"मन॑वे॒ तल्प॒"मित्या॑ह ।
मा॒न॒वो वै तल्पः॑ ।
स्वयै॒वैन॑न्दे॒वत॑या॒ प्रति॑गृह्णाति ।
</details>

<details><summary>मूलम्</summary>

"मन॑वे॒ तल्प॒"मित्या॑ह ।
मा॒न॒वो वै तल्पः॑ ।
स्वयै॒वैन॑न्दे॒वत॑या॒ प्रति॑गृह्णाति ।
</details>

<details><summary>भट्टभास्कर-टीका</summary>

तल्पं शयनम् ।
</details>

<details open><summary>विश्वास-प्रस्तुतिः</summary>

"उ॒त्ता॒नाया᳚ङ्गीर॒सायान॒' इत्या॑ह ।
इ॒यव्ँ वा उ॑त्ता॒न आ᳚ङ्गीर॒सः ॥ 30 ॥  
अ॒नयै॒वैन॒त्प्रति॑गृह्णाति ।
</details>

<details><summary>मूलम्</summary>

"उ॒त्ता॒नाया᳚ङ्गीर॒सायान॒' इत्या॑ह ।
इ॒यव्ँ वा उ॑त्ता॒न आ᳚ङ्गीर॒सः ॥ 30 ॥  
अ॒नयै॒वैन॒त्प्रति॑गृह्णाति ।
</details>

<details><summary>भट्टभास्कर-टीका</summary>

इयं पृथिवी ।   
उत्तान आङ्गीरसः । तस्मादनयैव एनत् अनः प्रतिगृह्णाति ॥
</details>

<details><summary>सायण-टीका</summary>

शकटमन्त्रे योऽयमुत्तानाख्यो देवस्तस्य भूमित्वेन प्रशंसनाद्भूम्यैव शकटं परिगृहीतं भवति । 
</details>

<details open><summary>विश्वास-प्रस्तुतिः</summary>

वै॒श्वा॒न॒र्यर्चा रथ॒म्प्रति॑गृह्णाति ।  
वै॒श्वा॒न॒रो वै दे॒वत॑या॒ रथः॑ ।  
स्वयै॒वैन॑न्दे॒वत॑या॒ प्रति॑गृह्णाति ।  
</details>

<details><summary>मूलम्</summary>

वै॒श्वा॒न॒र्यर्चा रथ॒म्प्रति॑गृह्णाति ।  
वै॒श्वा॒न॒रो वै दे॒वत॑या॒ रथः॑ ।  
स्वयै॒वैन॑न्दे॒वत॑या॒ प्रति॑गृह्णाति ।  
</details>


<details><summary>मूलम्</summary>

तेना॑मृत॒त्वम॑श्या॒मित्या॑ह ।
अ॒मृत॑मे॒वात्मन्ध॑त्ते ।
</details>

<details open><summary>विश्वास-प्रस्तुतिः</summary>

"तेना॑मृत॒त्वम॑श्या॒"मित्या॑हा॒मृत॑मे॒वात्मन्ध॑त्ते ।
</details>

<details><summary>मूलम्</summary>

"तेना॑मृत॒त्वम॑श्या॒"मित्या॑हा॒मृत॑मे॒वात्मन्ध॑त्ते ।
</details>

<details><summary>भट्टभास्कर-टीका</summary>

2 वैश्वानर्येति ॥ 'वैश्वानरः प्रत्नथा' इत्यनया । प्रकृतेन सावित्रेण कृताविदमिति केचित् । यदि प्रकृतोरथोऽस्ति न तत्रानया इत्यन्ये ।
</details>

<details><summary>सायण-टीका</summary>

रथप्रतिग्रहे – “ वैश्वानरः प्रत्नथा " इत्येतामृचं विधत्ते- 
वैश्वानर्यर्चा रथं प्रतिगृह्णाति । वैश्वानरो वै दे॒वत॑या रर्थः । स्वयैवैन॑ दे॒वत॑या॒ प्रति॑गृह्णाति, इति ।  

अश्यामित्यस्योत्तमपुरुषस्य तात्पर्यं दर्शयति-  

तेना॑मृ॒त॒त्वम॑श्या॒मित्या॑ह । अ॒मृत॑मे॒वाऽऽत्मन्ध॑त्ते, इति । 
</details>


<details><summary>मूलम्</summary>

वयो॑ दा॒त्र इत्या॑ह ।
वय॑ ए॒वैन॑ङ्कृ॒त्वा ।
सु॒व॒र्गल्ँ लो॒कङ्ग॑मयति ।
</details>

<details open><summary>विश्वास-प्रस्तुतिः</summary>

"वयो॑ दा॒त्र" इत्या॑ह ।
वय॑ ए॒वैन॑ङ्कृ॒त्वा सुव॒र्गल्ँ लो॒कङ्ग॑मयति ।
</details>

<details><summary>मूलम्</summary>

"वयो॑ दा॒त्र" इत्या॑ह ।
वय॑ ए॒वैन॑ङ्कृ॒त्वा सुव॒र्गल्ँ लो॒कङ्ग॑मयति ।
</details>

<details><summary>भट्टभास्कर-टीका</summary>

वयो दात्र इति । दातुस्स्वर्गगमनाय वयः पक्षी भवत्वियं दक्षिणेति । तस्माद्वय एवात्मानं कृत्वा एनं दातारं स्वर्गं गमयति । यद्वा - शीघ्रतया वयस्त्वं पक्षित्वं ममास्तु । तस्माच्छीघ्रगामिनमेनं पक्षी कृत्वा पक्षिवच्छीघ्रं वा कृत्वा स्वर्गं प्रापयति । यद्वा - वयः आयुः दीर्घमस्तु, तस्माद्वयस्विनमेनं कृत्वा जीवयित्वा पश्चात्स्वर्गं प्रापयति ।
</details>

<details><summary>सायण-टीका</summary>

पक्षिवाचकस्य वयः शब्दस्य तात्पर्यं दर्शयति-  
वयो॑ दा॒त्र इत्या॑ह । वयं एवैनं कृत्वा । सुवर्गं लोकं गमयति, इति । 

पक्षिवदुत्पतनसमर्थमेनं यजमानं कृत्वेत्यर्थः । 
</details>

<details><summary>मूलम्</summary>

मयो॒ मह्य॑मस्तु प्रतिग्रही॒त्र इत्या॑ह ॥ 31 ॥  
यद्वै शि॒वम् ।
तन्मयः॑ ।
आ॒त्मन॑ ए॒वैषा परी᳚त्तिः ।
</details>

<details open><summary>विश्वास-प्रस्तुतिः</summary>

"मयो॒ मह्य॑मस्तु प्रतिग्रही॒त्र" इत्या॑ह ॥ 31 ॥  
यद्वै शि॒वम् तन्मयः॑ ।
आ॒त्मन॑ ए॒वैषा परी᳚त्तिः ।
</details>

<details><summary>मूलम्</summary>

"मयो॒ मह्य॑मस्तु प्रतिग्रही॒त्र" इत्या॑ह ॥ 31 ॥  
यद्वै शि॒वम् तन्मयः॑ ।
आ॒त्मन॑ ए॒वैषा परी᳚त्तिः ।
</details>

<details><summary>भट्टभास्कर-टीका</summary>

शिवं शान्तं सुखं मयः । आत्मन एषा परीत्तिः परिदानं रक्षा 'पा रक्षणे' 'अच उपसर्गात्तः' इति तादेशः । 'दस्ति इति दीर्घत्वम् ।
</details>

<details><summary>सायण-टीका</summary>

मयः शब्दवाच्यस्य मङ्गलस्य सुखस्य स्वसंबन्धप्रार्थनया स्वस्य परिरक्षा क्रियत इत्येतत्तात्पर्यं दर्शयति -   

मयो मह्य॑मस्तु प्रतिग्रहीत्र इत्याह (४) | य शिवम् । तन्मय॑ । आ॒त्मन॑ ए॒वैषा परीत्तिः, इति ।   

परीत्तिः परिदानं रक्षा | 
</details>

<details><summary>मूलम्</summary>

क इ॒दङ्कस्मा॑ अदा॒दित्या॑ह ।
प्र॒जाप॑ति॒र्वै कः ।
स प्र॒जाप॑तये ददाति ।
</details>

<details open><summary>विश्वास-प्रस्तुतिः</summary>

"क इ॒दङ्कस्मा॑ अदा॒दि"त्या॑ह ।  
प्र॒जाप॑ति॒र्वै कस् स प्र॒जाप॑तये ददाति ।
</details>

<details><summary>मूलम्</summary>

"क इ॒दङ्कस्मा॑ अदा॒दि"त्या॑ह ।  
प्र॒जाप॑ति॒र्वै कस् स प्र॒जाप॑तये ददाति ।
</details>

<details><summary>सायण-टीका</summary>

कशब्दस्य प्रजापतिवाचकत्वं दर्शयति-  

क इदं कस्मो अदादित्याह । प्रजापतिर्वै कः । स प्रजापतये ददाति, इति । 

</details>


<details><summary>मूलम्</summary>

काम॒ᳵ कामा॒येत्या॑ह ।
कामे॑न॒ हि ददा॑ति ।
कामे॑न प्रतिगृ॒ह्णाति॑ ।

कामो॑ दा॒ता काम॑ᳶ प्रतिग्रही॒तेत्या॑ह ॥ 32 ॥  
कामो॒ हि दा॒ता ।
काम॑ᳶ प्रतिग्रही॒ता ।
</details>

<details open><summary>विश्वास-प्रस्तुतिः</summary>

"काम॒ᳵ कामा॒ये"त्या॑ह ।
कामे॑न॒ हि ददा॑ति॒ कामे॑न प्रतिगृ॒ह्णाति॑ ।

"कामो॑ दा॒ता काम॑ᳶ प्रतिग्रही॒ते"त्या॑ह ॥   
कामो॒ हि दा॒ता काम॑ᳶ प्रतिग्रही॒ता ।
</details>

<details><summary>मूलम्</summary>

"काम॒ᳵ कामा॒ये"त्या॑ह ।
कामे॑न॒ हि ददा॑ति॒ कामे॑न प्रतिगृ॒ह्णाति॑ ।

"कामो॑ दा॒ता काम॑ᳶ प्रतिग्रही॒ते"त्या॑ह ॥   
कामो॒ हि दा॒ता काम॑ᳶ प्रतिग्रही॒ता ।
</details>

<details><summary>भट्टभास्कर-टीका</summary>

प्रजापतिः प्रजापतये ददाति न मह्यं, काम एव प्रतिग्रहीता, नाहम् ।
</details>

<details><summary>सायण-टीका</summary>

दातृप्रतिग्रहीप्रोः काम एव प्रेरक इत्येतत्प्रसिद्धमिति दर्शयति-   
कामः कामेत्याह । कामेन हि ददाति । कामेन प्रतिगृह्णाति, इति ।   


कामस्य प्रेरकत्वे सत्यन्वयव्यतिरेकाभ्यां दातृत्वं प्रतिग्रहीतृत्वं च कामस्यैव पर्यवस्यतीत्येतद्दर्शयति-   
कामो दाता कामः प्रतिग्रहीतेत्याह ( ५ ) ।   
कामो हि दाता । कार्मः प्रतिग्रहीता, इति । 
</details>

<details><summary>मूलम्</summary>

कामꣳ॑ समु॒द्रमावि॒शेत्या॑ह ।
स॒मु॒द्र इ॑व॒ हि कामः॑ ।
नेव॒ हि काम॒स्यान्तोऽस्ति॑ ।
न स॑मु॒द्रस्य॑ ।
</details>

<details open><summary>विश्वास-प्रस्तुतिः</summary>

"कामꣳ॑ समु॒द्रमावि॒शे"त्या॑ह ।  
स॒मु॒द्र इ॑व॒ हि कामः॑ ।  
नेव॒ हि काम॒स्यान्तोऽस्ति॒ न स॑मु॒द्रस्य॑ ।
</details>

<details><summary>मूलम्</summary>

"कामꣳ॑ समु॒द्रमावि॒शे"त्या॑ह ।  
स॒मु॒द्र इ॑व॒ हि कामः॑ ।  
नेव॒ हि काम॒स्यान्तोऽस्ति॒ न स॑मु॒द्रस्य॑ ।
</details>

<details><summary>भट्टभास्कर-टीका</summary>

समुद्र इव कामः, उभयोरनन्तत्वात् ।
</details>

<details><summary>सायण-टीका</summary>

अवसानराहित्येन समुद्रसाम्यं दर्शयति-  
कामं समु॒द्रमावि॒शेत्या॑ह । समुद्र इ॑व हि कामः । नेव हि कामस्यान्तोऽस्ति । न स॑मु॒द्रस्य॑ इति । 
</details>


<details><summary>मूलम्</summary>

कामे॑न त्वा॒ प्रति॑गृह्णा॒मीत्या॑ह ।
येन॒ कामे॑न प्रतिगृ॒ह्णाति॑ ।
स ए॒वैन॑म॒मुष्मि॑ल्ँलो॒के काम॒ आग॑च्छति ।
</details>

<details open><summary>विश्वास-प्रस्तुतिः</summary>

"कामे॑न त्वा॒ प्रति॑गृह्णा॒मी"त्या॑ह ।
येन॒ कामे॑न प्रतिगृ॒ह्णाति॒ स ए॒वैन॑म॒मुष्मि॑ल्ँलो॒के काम॒ आग॑च्छति ।
</details>

<details><summary>मूलम्</summary>

"कामे॑न त्वा॒ प्रति॑गृह्णा॒मी"त्या॑ह ।
येन॒ कामे॑न प्रतिगृ॒ह्णाति॒ स ए॒वैन॑म॒मुष्मि॑ल्ँलो॒के काम॒ आग॑च्छति ।
</details>

<details><summary>भट्टभास्कर-टीका</summary>

अन्ताभावेन दुरुच्छेदत्वं लक्ष्यते, येन कामेन इच्छया प्रतिगृह्णाति अस्मै प्रयोजनाय इदं प्रतिगृह्णामीति गृह्णाति, स कामः काम्यमानोर्थः ।
परलोके एनमागच्छति उपतिष्ठति ।
</details>

<details><summary>सायण-टीका</summary>

कामेनेतिनिमित्तनिर्देशः परलोके काम्यमानफलसिद्ध्यर्थ इत्येतद्दर्शयति-  
कार्मेन त्वा प्रतिगृह्णामीत्याह । येन कामे॑न प्रतिगृह्णाति॑ । स ए॒वैन॑म॒मुष्मिंल्लोके काम आगच्छति, इति ।  
ॉ
</details>


<details open><summary>विश्वास-प्रस्तुतिः</summary>

"कामै॒तत्त॑ ए॒षा ते॑ काम॒ दख्षि॒णे"त्या॑ह ।
काम॑ ए॒व तद्यज॑मानो॒ऽमुष्मि॑ल्ँलो॒के दख्षि॑णामिच्छति ।
न प्र॑तिग्रही॒तरि॑ ।
</details>

<details><summary>मूलम्</summary>

"कामै॒तत्त॑ ए॒षा ते॑ काम॒ दख्षि॒णे"त्या॑ह ।
काम॑ ए॒व तद्यज॑मानो॒ऽमुष्मि॑ल्ँलो॒के दख्षि॑णामिच्छति ।
न प्र॑तिग्रही॒तरि॑ ।
</details>

<details><summary>भट्टभास्कर-टीका</summary>

काम एवेति । अमुष्मिन् परलोके यः कामः अभिमतभोगः तन्निमित्तमेव दक्षिणादानमिच्छति यजमानः, न प्रतिग्रहीतृनिमित्तम् । तस्मादेनमागच्छति उपतिष्ठति । तत्ते काम एषा ते दक्षिणेति कामार्थत्वेनोच्यत इति । यद्वा - कामे दक्षिणाफलमिच्छति यजमानः परलोकविषयं, कामभोग्यत्वात्, न प्रतिग्रहीतरि कामनिमित्तं दक्षिणाफलममुष्मिन् लोके यजमान इच्छति ॥ न पुनरिदानीमेव प्रतिग्रहीतरि लब्धुमिच्छति । तस्मात्कामदक्षिणा च कामाय परिदीयते परलोके प्रतिदातुम् ॥
</details>

<details><summary>सायण-टीका</summary>

कामं संबोध्य द्रव्यसमर्पणं दक्षिणानिर्देशश्च परलोके कामदेवतायामेव दक्षिणाफलवाञ्छयेत्येतद्दर्शयति-  

कामैतत् एषा ते काम दक्षिणेत्याह । कार्म एव तद्यज॑मानोऽमुष्मिलोके दक्षिणामिच्छति । न प्रतिग्रहीतरि, इति । 

न हि यजमानेन सह प्रतिग्रहीता स्वर्गं वाञ्छति । येन यजमानः प्रतिग्रहीतरि फलमिच्छेत् । कामदेवतायास्तु तत्र विद्यमानतया यजमानस्य दक्षिणाफलेच्छा युक्ता । 
</details>

<details><summary>मूलम्</summary>

य ए॒वव्ँ वि॒द्वान्दख्षि॑णाम्प्रतिगृ॒ह्णाति॑ ।
अ॒नृ॒णामे॒वैना॒म्प्रति॑गृह्णाति ॥ 33 ॥   
</details>

<details open><summary>विश्वास-प्रस्तुतिः</summary>

य ए॒वव्ँ वि॒द्वान्दख्षि॑णाम्प्रतिगृ॒ह्णात्य् अनृ॒णामे॒वैना॒म्प्रति॑गृह्णाति ॥ 33 ॥  
</details>

<details><summary>मूलम्</summary>

य ए॒वव्ँ वि॒द्वान्दख्षि॑णाम्प्रतिगृ॒ह्णात्य् अनृ॒णामे॒वैना॒म्प्रति॑गृह्णाति ॥ 33 ॥  
</details>

<details><summary>भट्टभास्कर-टीका</summary>

3 य एवमित्यादि ॥ एनां दक्षिणामनृणां परलोके दानफलप्रदामेव प्रतिगृह्णाति । यद्वा - यस्य दक्षिणायां प्रतिगृहीतायां ऋणं नास्ति नान्यद्दातव्यमवशिष्यते तादृशमेव कृत्वा प्रतिगृह्णाति । यद्वा - प्रतिग्रहीतुः ऋणाभाव उच्यते ।
यस्यां प्रतिगृहीतायां प्रतिग्रहीतुः ऋणं नास्ति, अपाकर्तव्यो दोष ऋणं, तद्रहितां निर्दोषामेव दक्षिणां प्रतिगृह्णाति ॥

इति तैत्तिरीयब्राह्मणे द्वितीयाष्टके द्वितीयत्रपाठके पञ्चमोऽनुवाकः ॥  

</details>

<details><summary>सायण-टीका</summary>

अत्र प्रतिग्रहमन्त्रतात्पर्यं संक्षिप्य दर्शयति-  

य एवं विद्वान्दक्षिणां प्रतिगृह्णाति । अनृणामेवैनां प्रतिगृह्णाति ( ६ ), इति ॥  
नात्यश्व॒मित्या॑हाऽऽङ्गीर॒सः प्रतिग्रहीत्र इत्या॑ह प्रतिग्रहीतेत्याह 
दक्षिणेत्या॑ह चत्वारि च ॥ 
इति कृष्णयजुर्वेदीयतैत्तिरीय ब्राह्मणे द्वितीयाष्टके द्वितीयाध्याये पञ्चमोऽनुवाकः ॥ ५ ॥   

य एवमुक्तप्रकारं विद्वानेतैर्मन्त्रैर्देवतान्तरव्यवधानं कृत्वा यः प्रतिगृह्णाति स एनां दक्षिणामृणरहितामेव प्रतिगृह्णाति । अन्यथा परद्रव्यस्वीकारादृणवती दक्षिणा स्यात् ॥ 

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीय-ब्राह्मणभाष्ये द्वितीयकाण्डे द्वितीयप्रपाठके पञ्चमोऽनुवाकः ॥ ५ ॥ 
</details>
