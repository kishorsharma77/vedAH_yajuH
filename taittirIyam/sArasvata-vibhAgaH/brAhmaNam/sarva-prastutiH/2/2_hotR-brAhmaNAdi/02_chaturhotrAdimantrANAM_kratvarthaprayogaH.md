---
title:  ०२ चतुर्होत्रादिमन्त्राणां क्रत्वर्थप्रयोगः
unicode_script: devanagari
---

<details open><summary>विश्वास-प्रस्तुतिः</summary>

प्र॒जाप॑तिरकामयत दर्शपूर्णमा॒सौ सृ॑जे॒येति॑ ।
स ए॒तञ्चतु॑र्होतारमपश्यत् ।
</details>

<details><summary>मूलम्</summary>

प्र॒जाप॑तिरकामयत दर्शपूर्णमा॒सौ सृ॑जे॒येति॑ ।
स ए॒तञ्चतु॑र्होतारमपश्यत् ।
</details>

<details><summary>भट्टभास्कर-टीका</summary>

1 प्रजापतिरित्यादि ॥ चतुर्होता 'पृथिवी होता' इत्यादिः । 'वाचस्पते वाचः' इति ग्रहः ।
</details>

<details><summary>सायण-टीका</summary>

प्रथमे दशहोतृमन्त्रस्य क्रत्वर्थपुरुषार्थप्रयोगद्वयं दर्शितम् । द्वितीये चतुर्होत्रादिमत्राणां ऋत्वर्थप्रयोगः प्रदर्श्यते । तत्राऽऽदौ चतुर्होतुः प्रयोगं विधत्ते -  

प्रजापतिरकामयत दर्शपूर्णमासौ सृजेयेति । स एतं चर्तुर्होतारमपश्यत् । 
तं मनसाऽनुद्रुत्या॑ऽऽहवनीयेऽजुहोत् । ततो वै स दर्शपूर्णमासाव॑सृजत । ताव॑स्मात्सृष्टावपाक्रामताम् । तौ ग्रहेणागृह्णात् । तद्ग्रहस्य ग्रहत्वम् । दर्शपू॒र्णमासावालभ॑मानः । चतुर्होतारं मन॑साऽनुद्रुत्याऽऽहवनीये जुहुयात् । दर्शपूर्णमासावेव सृष्ट्वाऽऽरभ्य प्रत॑नु॒ते (१) । ग्रहो भवति । दर्शपूर्णमासयोः सृष्ट्योर्धृत्यै, इति ।  

चतुर्होतृमन्त्र आरण्यकाण्डे समाम्नातः - "पृथिवी होता । द्यौरध्वर्युः । रुद्रोऽग्नीत् । बृहस्पतिरुपवक्ता" इति सोऽयं होतृभागः । तत्र पृथिव्यादयः 
प्रसिद्धाः । तथा होत्रादयश्च । उपवक्तृशब्देन समीपे स्थितत्वात्तत्कर्मानुजानानो ब्रह्मा विवक्षितः । ग्रहभागस्त्वेवमाम्नातः - “वाचस्पते वाचो वीर्येण । संभृततमेनाऽऽयक्ष्यसे । यजमानाय वार्यम् । आ सुवस्करस्मै । वाचस्पतिः सोमं पिबति । जजनदिन्द्रमिन्द्रियाय स्वाहा" इति । हे वाचस्पतेऽत्यन्तं संपादितेन मन्त्रात्मिकाया वाचः सामर्थ्येन त्वमासमन्ताद्यक्ष्यसे । अस्मै यजमानाय वार्यं वरणीयं सुवः स्वर्गमाकः समन्तात्कुरु । अयं वाचस्पतिरस्मदीयेषु यागेषु सोमं पिबति । इन्द्रं देवमिन्द्रियायेन्द्रियसमृद्ध्यर्थं जजनज्जनयन्प्रे(तु प्रे)रयत्वित्यर्थः । तदेतदुद्दिश्य जुहुधीति स्वकीया वागाह । होमकाले यथोक्तग्रहेण स्वाहाकारेण च युक्तश्चतुर्होतृमन्त्रः प्रयोक्तव्यः ।
</details>

<details open><summary>विश्वास-प्रस्तुतिः</summary>

तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स द॑र्शपूर्णमा॒साव॑सृजत ।  
ताव॑स्माथ्सृ॒ष्टावपा᳚क्रामताम् ।  
</details>

<details><summary>मूलम्</summary>

तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स द॑र्शपूर्णमा॒साव॑सृजत ।  
ताव॑स्माथ्सृ॒ष्टावपा᳚क्रामताम् ।  
</details>


<details><summary>मूलम्</summary>

तौ ग्रहे॑णागृह्णात् ।तद्ग्रह॑स्य ग्रह॒त्वम् ।

द॒र्श॒पू॒र्ण॒मा॒सावा॒लभ॑मानः ।
चतु॑र्होतार॒म्मन॑साऽनु॒द्रुत्या॑हव॒नीये॑ जुहुयात् ।
</details>

<details open><summary>विश्वास-प्रस्तुतिः</summary>

तौ ग्रहे॑णागृह्णा॒त् तद्ग्रह॑स्य ग्रह॒त्वम् ।  
द॒र्श॒पू॒र्ण॒मा॒सावा॒लभ॑मानश् चतु॑र्होतार॒म्मन॑साऽनु॒द्रुत्या॑हव॒नीये॑ जुहुयात् ।  
द॒र्श॒पू॒र्ण॒मा॒सावे॒व सृ॒ष्ट्वाऽऽरभ्य॒ प्रत॑नुते ॥ 8 ॥  
</details>

<details><summary>मूलम्</summary>

तौ ग्रहे॑णागृह्णा॒त् तद्ग्रह॑स्य ग्रह॒त्वम् ।  
द॒र्श॒पू॒र्ण॒मा॒सावा॒लभ॑मानश् चतु॑र्होतार॒म्मन॑साऽनु॒द्रुत्या॑हव॒नीये॑ जुहुयात् ।  
द॒र्श॒पू॒र्ण॒मा॒सावे॒व सृ॒ष्ट्वाऽऽरभ्य॒ प्रत॑नुते ॥ 8 ॥  
</details>

<details><summary>भट्टभास्कर-टीका</summary>

आलभमानः प्राप्नुवन् । आहवनीये होमो विशेषः । समानमन्यत्पूर्वेण ॥
</details>

<details><summary>सायण-टीका</summary>

आलभमान उपक्रममाणः । अन्यत्सर्वं दशहोतृमन्त्रवद्व्याख्येयम् । 
</details>

<details><summary>मूलम्</summary>

ग्रहो॑ भवति ।
द॒र्श॒पू॒र्ण॒मा॒सयो᳚स्सृ॒ष्टयो॒र्धृत्यै᳚ ।
</details>

<details open><summary>विश्वास-प्रस्तुतिः</summary>

ग्रहो॑ भवति दर्शपूर्णमा॒सयो᳚स्सृ॒ष्टयो॒र्धृत्यै᳚  ।    

सो॑ऽकामयत चातुर्मा॒स्यानि॑ सृजे॒येति॑ ।  
स ए॒तम्पञ्च॑होतारमपश्यत् ।  
तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स चा॑तुर्मा॒स्यान्य॑सृजत ।  
तान्य॑स्माथ्सृ॒ष्टान्यपा᳚क्रामन्न् ।  
तानि॒ ग्रहे॑णागृह्णात् ।  
तद्ग्रह॑स्य ग्रह॒त्वम् ।
</details>

<details><summary>मूलम्</summary>

ग्रहो॑ भवति दर्शपूर्णमा॒सयो᳚स्सृ॒ष्टयो॒र्धृत्यै᳚  ।    

सो॑ऽकामयत चातुर्मा॒स्यानि॑ सृजे॒येति॑ ।  
स ए॒तम्पञ्च॑होतारमपश्यत् ।  
तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स चा॑तुर्मा॒स्यान्य॑सृजत ।  
तान्य॑स्माथ्सृ॒ष्टान्यपा᳚क्रामन्न् ।  
तानि॒ ग्रहे॑णागृह्णात् ।  
तद्ग्रह॑स्य ग्रह॒त्वम् ।
</details>


<details><summary>मूलम्</summary>

चा॒तु॒र्मा॒स्यान्या॒लभ॑मानः ॥ 9 ॥  
पञ्च॑होतार॒म्मन॑साऽनु॒द्रुत्या॑हव॒नीये॑ जुहुयात् ।
चा॒तु॒र्मा॒स्यान्ये॒व सृ॒ष्ट्वाऽऽरभ्य॒ प्रत॑नुते ।
ग्रहो॑ भवति ।
चा॒तु॒र्मा॒स्यानाꣳ॑ सृ॒ष्टाना॒न्धृत्यै᳚ ।
</details>

<details open><summary>विश्वास-प्रस्तुतिः</summary>

चा॒तु॒र्मा॒स्यान्या॒लभ॑मान॒ᳶ पञ्च॑होतार॒म्मन॑साऽनु॒द्रुत्या॑हव॒नीये॑  जुहुयात् ।  
</details>

<details><summary>मूलम्</summary>

चा॒तु॒र्मा॒स्यान्या॒लभ॑मान॒ᳶ पञ्च॑होतार॒म्मन॑ऽनु॒द्रुत्या॑हव॒नीये॑  जुहुयात् ।  
</details>

<details><summary>भट्टभास्कर-टीका</summary>

2 पञ्चहोता ॥ 'अग्निर्होता' इत्यादिः । 'सोमस्सोमस्य'5 इत्यादिः ग्रहः ।
</details>

<details><summary>सायण-टीका</summary>

अथ पञ्चहोतुः प्रयोगं विधत्ते- 
सोऽकामयत चातुर्मास्यानि॑ सृजेयेति । स एतं पञ्च॑होतारमपश्यत् । तं मन॑साऽनुगुत्यांऽऽहवनीयेऽजुहोत् । ततो वै स चतुर्मास्यान्य॑सृजत । तान्य॑स्मात्सृष्टान्यर्पाक्रामन् । तानि ग्रहणाग्रह्णान् । तद्गह॑स्य ग्रहत्वम् । चातुर्मास्यान्याल॒ज॑मानः ( २ ) । पञ्च॑होतारं मनसाऽनुदृत्यऽऽहव॒नीये जुहुयात् । चातुर्मास्यान्येव सृष्ट्वाऽऽरभ्य प्रत॑नुते । ग्रहो भवति । चातुर्मास्याना सृष्टानां धृत्यै, इति ।   

पञ्चहोतृमन्त्र आरण्यकाण्ड एवमाम्नातः - " अग्निर्होता। अश्विनाऽध्वर्यू | स्वष्टाऽसीत् । मित्र उपवक्ता" इति । अग्न्यादयः प्रसिद्धाः । अध्वर्युः प्रतिप्रस्थाता चेत्यध्वर्युद्वित्वेन होतृपञ्चकं पूरणीयम् । तत्र ग्रहभाग एवमाम्नातः "सोमः सोमस्य पुरोगाः । शुक्रः शुक्रस्य पुरोगाः । श्रातास्त इन्द्रसोमाः । वातापेर्हवनश्रुतः स्वाहा" इति । योऽयं देवतात्मकः सोमः सोऽयं लतात्मकस्य सोमस्य यागदेशं प्रत्यागमने पुरतो गच्छति । शुक्रो भासको देवतादिप्रकाशको मन्त्रः शुक्रस्य गृह्यमाणतया भासमानस्य सोमस्य पुरतो गच्छति । आदौ मत्रं पठित्वा पश्चात्सोमा गृह्यन्ते । हे, इन्द्र त्वदर्थमेते सोमाः श्राताः पक्का आशिता वा । कीदृशस्य ते वातापेर्वायुवदाप्नोति सहसा गच्छतीति वातापिः । तस्य हवनमाह्वानं शृणोतीति हवनश्रुत्तस्यैतदर्थं जुहुधीति स्वकीया वागाह ।
</details>


<details open><summary>विश्वास-प्रस्तुतिः</summary>

चा॒तु॒र्मा॒स्यान्ये॒व सृ॒ष्ट्वाऽऽरभ्य॒ प्रत॑नुते॒ ग्रहो॑ भवति चातुर्मा॒स्यानाꣳ॑ सृ॒ष्टाना॒न्धृत्यै᳚ ।
</details>

<details><summary>मूलम्</summary>

चा॒तु॒र्मा॒स्यान्ये॒व सृ॒ष्ट्वाऽऽरभ्य॒ प्रत॑नुते॒ ग्रहो॑ भवति चातुर्मा॒स्यानाꣳ॑ सृ॒ष्टाना॒न्धृत्यै᳚ ।
</details>

<details><summary>भट्टभास्कर-टीका</summary>

चतुर्षु चतुर्षु मासेषु भवानि चातुर्मास्यानि, चातुर्मास्याख्यो यज्ञः 'तत्र भवः' इति ण्यः ॥
</details>

<details><summary>सायण-टीका</summary>

अत्र सर्वत्र दर्शपूर्णमासचातुर्मास्यादीनामुपक्रमणं तदभिमानिचेतनविषयं द्रष्टव्यम् | अन्यत्पूर्वत्रव्याख्येयम् । 
</details>

<details open><summary>विश्वास-प्रस्तुतिः</summary>

सो॑ऽकामयत पशुब॒न्धꣳ सृ॑जे॒येति॑ ।  
स ए॒तꣳ षड्ढो॑तारमपश्यत् ।  
तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स प॑शुब॒न्धम॑सृजत ।  
सो᳚स्माथ्सृ॒ष्टोऽपा᳚क्रामत् ।  
तङ्ग्रहे॑णागृह्णात् ॥ 10 ॥    
तद्ग्रह॑स्य ग्रह॒त्वम् ।
</details>

<details><summary>मूलम्</summary>

सो॑ऽकामयत पशुब॒न्धꣳ सृ॑जे॒येति॑ ।  
स ए॒तꣳ षड्ढो॑तारमपश्यत् ।  
तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स प॑शुब॒न्धम॑सृजत ।  
सो᳚स्माथ्सृ॒ष्टोऽपा᳚क्रामत् ।  
तङ्ग्रहे॑णागृह्णात् ॥ 10 ॥    
तद्ग्रह॑स्य ग्रह॒त्वम् ।
</details>


<details><summary>मूलम्</summary>

प॒शु॒ब॒न्धेन॑ य॒ख्ष्यमा॑णः ।
षड्ढो॑तार॒म्मन॑साऽनु॒द्रुत्या॑हव॒नीये॑ जुहुयात् ।
प॒शु॒ब॒न्धमे॒व सृ॒ष्ट्वाऽऽरभ्य॒ प्र त॑नुते ।
ग्रहो॑ भवति ।
प॒शु॒ब॒न्धस्य॑ सृ॒ष्टस्य॒ धृत्यै᳚ ।
</details>

<details open><summary>विश्वास-प्रस्तुतिः</summary>

प॒शु॒ब॒न्धेन॑ य॒ख्ष्यमा॑ण॒श् षड्ढो॑तार॒म्मन॑साऽनु॒द्रुत्या॑हव॒नीये॑ जुहुयात् ।  
प॒शु॒ब॒न्धमे॒व सृ॒ष्ट्वाऽऽरभ्य॒ प्र त॑नुते ।  
ग्रहो॑ भवति पशुब॒न्धस्य॑ सृ॒ष्टस्य॒ धृत्यै᳚ ।
</details>

<details><summary>मूलम्</summary>

प॒शु॒ब॒न्धेन॑ य॒ख्ष्यमा॑ण॒श् षड्ढो॑तार॒म्मन॑साऽनु॒द्रुत्या॑हव॒नीये॑ जुहुयात् ।  
प॒शु॒ब॒न्धमे॒व सृ॒ष्ट्वाऽऽरभ्य॒ प्र त॑नुते ।  
ग्रहो॑ भवति पशुब॒न्धस्य॑ सृ॒ष्टस्य॒ धृत्यै᳚ ।
</details>

<details><summary>भट्टभास्कर-टीका</summary>

3 पशुर्बध्यतेऽस्मिन्निति पशुबन्धः कर्म, अधिकरणे घङ् । थाथादिनोत्तरपदान्तोदात्तत्वम् । षण्ढोता 'सूर्यं ते चक्षुः' इति । वाचस्पतेऽच्छिद्रया'6 इति ग्रहः ॥
</details>



<details><summary>सायण-टीका</summary>

षड्ढोतृमत्रस्य प्रयोगं विधत्ते-  

सोऽकामयत पशुबन्धः सृजेयेति । स एतं 
षड्ढोतारमपश्यत् । तं मन॑साऽनुद्रुत्याऽऽहवनीये॑ऽजुहोत् । ततो॒ वै स पशुबन्धमसृजत । सोऽस्मात्सृष्टोऽपक्रामत् । तं ग्रहेणाग्रह्णात् 
( ३ ) । तद्ग्रहस्य ग्रहत्वम् । पशुबन्धेन॑ य॒क्ष्यमा॑णः । षड्ढोतारं मन॑सा॒ऽनु॒द्रुत्या॑ऽऽहव॒नीये जुहुयात् । पशुबन्धमेव सृष्ट्वाऽऽरभ्य प्रत॑नु॒ते । ग्रहों भवति । पशुबन्धस्य॑ सृष्टस्य॒ धृत्यै, इति ।  

षड्ढोतृमन्त्र आरण्यकाण्ड एवमाम्नातः - "सूर्यं ते चक्षुः । वातं प्राणः । द्यां पृष्टम् । अन्तरिक्षमात्मा । अङ्गैर्यज्ञम् । पृथिवी‍ं शरीरैः" इति । हे पशो योऽयं सूर्यः स च ते चक्षुः । यो वायुः स ते प्राणः । तथा च पशुविषयेऽध्रिगुप्रैषे समाम्नायते - "सूर्य चक्षुर्गमयतात् । वातं प्राणमन्ववसृजतात्" इति । सा द्यौस्ते पृष्ठभाग उपरिवर्तित्वसाम्यात् । यदिदमन्तरिक्षं ते त्वदीयो जीवात्मा मध्यवर्तित्वसाम्यात् । यानि हृदयादीन्यङ्गानि तैर्यज्ञं संपादयेति शेषः । यान्यन्यान्यस्थ्यादीनि शरीरगतानि तैः पृथिवीं प्रामुहीति शेषः । सूर्यं ते चक्षुरित्यादावपि त्वदीयं चक्षुः सूर्यं प्राप्नोत्विति वा योजनीयम् । होमनिष्पादकस्य पशोः षडङ्गानि चक्षुरादीन्यत्रोक्तानीत्यस्य मन्त्रस्य षड्ढोतृत्वम् । ग्रहभाग एवमाम्नातः - "वाचस्पतेऽच्छिद्रया वाचा । अच्छिद्रया जुह्वा । दिवि देवावृधं होत्रामेरयस्व स्वाहा" इति । हे वाचस्पतेऽच्छिद्रया वाचा स्वराक्षरपूर्णेन मत्रेणाच्छिद्रया जुह्वा घृतसंपूर्णया स्रुचा देवावृधं देवानां वर्धयित्रीं होत्रां होमक्रियां दिवि द्युलोक एरयस्व सर्वतः प्रेरय । एवमर्थमुद्दिश्य जुहुधीति स्वकीया वागाह । अन्यत्पूर्ववद्व्याख्येयम् ॥ 
</details>


<details open><summary>विश्वास-प्रस्तुतिः</summary>

सो॑ऽकामयत सौ॒म्यम॑ध्व॒रꣳ सृ॑जे॒येति॑ ।
स ए॒तꣳ स॒प्तहो॑तारमपश्यत् ।
तम्मन॑साऽनु॒द्रुत्या॑हव॒नीये॑ऽजुहोत् ।
ततो॒ वै स सौ॒म्यम॑ध्व॒रम॑सृजत ॥ 11॥

सो᳚ऽस्माथ्सृ॒ष्टोऽपा᳚क्रामत् ।
तङ्ग्रहे॑णागृह्णात् ।  
तद्ग्रह॑स्य ग्रह॒त्वम् ।  
</details>

<details><summary>मूलम्</summary>

सो॑ऽकामयत सौ॒म्यम॑ध्व॒रꣳ सृ॑जे॒येति॑ ।
स ए॒तꣳ स॒प्तहो॑तारमपश्यत् ।
तम्मन॑साऽनु॒द्रुत्या॑हव॒नीये॑ऽजुहोत् ।
ततो॒ वै स सौ॒म्यम॑ध्व॒रम॑सृजत ॥ 11॥

सो᳚ऽस्माथ्सृ॒ष्टोऽपा᳚क्रामत् ।
तङ्ग्रहे॑णागृह्णात् ।  
तद्ग्रह॑स्य ग्रह॒त्वम् ।  
</details>


<details><summary>मूलम्</summary>

दी॒ख्षि॒ष्यमा॑णः ।
स॒प्तहो॑तार॒म्मन॑साऽनु॒द्रुत्या॑हव॒नीये॑ जुहुयात् ।
</details>

<details open><summary>विश्वास-प्रस्तुतिः</summary>

दी॒ख्षि॒ष्यमा॑णस् स॒प्तहो॑तार॒म्मन॑साऽनु॒द्रुत्या॑हव॒नीये॑ जुहुयात् ।
</details>

<details><summary>मूलम्</summary>

दी॒ख्षि॒ष्यमा॑णस् स॒प्तहो॑तार॒म्मन॑साऽनु॒द्रुत्या॑हव॒नीये॑ जुहुयात् ।
</details>


<details><summary>मूलम्</summary>

सौ॒म्यमे॒वाध्व॒रꣳ सृ॒ष्ट्वाऽऽरभ्य॒ प्र त॑नुते ।
ग्रहो॑ भवति ।
सौ॒म्यस्या᳚ध्व॒रस्य॑ सृ॒ष्टस्य॒ धृत्यै᳚ ।
</details>

<details open><summary>विश्वास-प्रस्तुतिः</summary>

सौ॒म्यमे॒वाध्व॒रꣳ सृ॒ष्ट्वाऽऽरभ्य॒ प्र त॑नुते॒ , ग्रहो॑ भवति सौ॒म्यस्या᳚ध्व॒रस्य॑ सृ॒ष्टस्य॒ धृत्यै᳚ ।
</details>

<details><summary>मूलम्</summary>

सौ॒म्यमे॒वाध्व॒रꣳ सृ॒ष्ट्वाऽऽरभ्य॒ प्र त॑नुते॒ , ग्रहो॑ भवति सौ॒म्यस्या᳚ध्व॒रस्य॑ सृ॒ष्टस्य॒ धृत्यै᳚ ।
</details>

<details><summary>भट्टभास्कर-टीका</summary>

4 सप्तहोता 'महाहविर्होता' इति । 'वाचस्पते हृद्विधे नामन्'7 इति ग्रहः ॥
</details>

<details><summary>सायण-टीका</summary>

सप्तहोतृमन्त्रस्य प्रयोगं विधत्ते-  

सोऽकामयत सौम्यम॑ध्व॒रं सृजेयेति॑ । स ए॒तं स॒प्तहो॑तारमपश्यत् । तं मन॑साऽनुद्रुत्याऽऽहवनीयेऽजुहोत । ततो वै स सौम्यम॑ध्व॒रम॑सृजत (४) । सोऽस्मात्सृष्टोऽपाक्रामत् । तं ग्रहेणागृह्णात् । तद्ग्रहस्य ग्रहत्वम् । दीक्षिष्यमाणः । स॒प्तहो॑तारं मन॑साऽनु॒द्रुत्या॑ऽऽहव॒नीये जुहुयात् । सौम्यमेवाध्वर‍ं सृष्ट्वाऽऽरभ्य प्रत॑नु॒ते । ग्रहों 
भवति । सौम्य॒स्या॑ध्व॒रस्य॑ सृष्टस्य धृत्यै, इति ।  

न विद्यते ध्वरो हिंसा यस्याग्निष्टोमादेः सोऽयमध्वरः । न हि तदनुष्ठायिनः काचिद्धिंसाऽस्ति । तस्य स्वर्गकामस्यापि हेतुत्वात् । स च सोमद्रव्येण निष्पाद्यत्वात्सौम्यः । सप्तहोतृमन्त्रश्चाऽऽरण्यकाण्ड एवमाम्नातः -  
"महाहविर्होता । सत्यहविरध्वर्युः | अच्युतपाजा अग्नीत् । अच्युतमना उपवक्ता । अनाधृष्यश्श्चाप्रतिधृष्यश्च यज्ञस्याभिगरौ । अयास्य उद्गाता" इति । महाहविः सत्यहविरित्याद्या अयास्यान्ताः सप्तसंख्याका महर्षयस्तन्महर्षिस्वरूपा मन्त्रगता अत्रत्या होत्रादयो यज्ञस्य सोमयागस्याभिगरावभित उद्गातुः पुरस्तात्पश्चाच्च गृणीतः प्रस्तारप्रतिहारभागौ गायत इति प्रस्तोतृप्रतिहर्तारावभिगरौ । होताऽध्वर्युराग्नीधो ब्रह्मा प्रस्तोता प्रतिहर्तोद्गातेति सप्तसंख्याका होमनिष्पादका अत्रोक्ता इत्ययं मत्रः सप्तहोतेत्युच्यते । अस्य ग्रहभागस्त्वेवमाम्नातः -   

"वाचस्पते हृद्विधे नामन् । विधेम ते नाम । विधेस्त्वमस्माकं नाम । वाचस्पतिः सोममपात् । मा दैव्यस्तन्तुश्छेदि मा मनुष्यः । नमो दिवे । नमः पृथिव्यै स्वाहा" इति । हे वाचस्पते हे हृद्विधे हृदयस्य विधातः, चित्तप्रेरकेत्यर्थः । हे नामन्सर्वजनसंबन्धिप्रणामयुक्त ते तुभ्यं नाम नमनं प्रणतिं विधेम कुर्मः । त्वं चास्माकं नाम विधेर्देवानां मध्ये सम्यगिष्टवानिति प्रसिद्धं नामधेयं कुरु । अयं वाचस्पतिः सोममपात्पीतवान्दैव्यस्तन्तुर्मद्गृहे हविःस्वीकारार्थमागतो देवसंबन्धी संतानो मा च्छेदि कदाचिदपि विच्छिन्नो मा भूत् । तथा मम मनुष्यस्तन्तुर्ऋत्विक्प्रवाहोऽपि विच्छिन्नो मा भूत् । द्यावापृथिवीभ्यां नमोऽस्तु । 
तमिममर्थमुद्दिश्य जुहुधीति स्वकीया वागाह । तेनानेन ग्रहस्वाहाकारसहितेन सप्तहोत्रा दीक्षार्थी जुहुयात् । सोमयागस्य दीक्षादित्वेन तदारम्भार्थ एवायं होमः । दीक्षाद्यङ्गेष्वग्नीषोमीयपशोरन्तर्भावात्तस्य यद्यपि पृथगुपक्रमो नास्ति तथाऽपि निरूढपशुबन्धवायव्यादीनामनन्तर्भावात्तदर्थः पूर्वो मत्रहोमः । अन्यत्पूर्ववद्व्याख्येयम् । 
</details>


<details open><summary>विश्वास-प्रस्तुतिः</summary>

दे॒वेभ्यो॒ वै य॒ज्ञो न प्राभ॑वत् ।
</details>

<details><summary>मूलम्</summary>

दे॒वेभ्यो॒ वै य॒ज्ञो न प्राभ॑वत् ।
</details>


<details><summary>मूलम्</summary>

तमे॑ताव॒च्छस्सम॑भरन्न् ॥ 12 ॥  
यथ्स॑म्भा॒राः ।
ततो॒ वै तेभ्यो॑ य॒ज्ञᳶ प्राभ॑वत् ।
यथ्स॑म्भा॒रा भव॑न्ति ।
य॒ज्ञस्य॒ प्रभू᳚त्यै ।
</details>

<details open><summary>विश्वास-प्रस्तुतिः</summary>

तमे॑ताव॒च्छस्सम॑भर॒न्न्   यथ्स॑म्भा॒राः ।
ततो॒ वै तेभ्यो॑ य॒ज्ञᳶ प्राभ॑वत् ।
</details>

<details><summary>मूलम्</summary>

तमे॑ताव॒च्छस्सम॑भर॒न्न्   यथ्स॑म्भा॒राः ।
ततो॒ वै तेभ्यो॑ य॒ज्ञᳶ प्राभ॑वत् ।
</details>

<details><summary>भट्टभास्कर-टीका</summary>

5 देवेभ्यो वा इत्यादि ॥ न प्राभवत् न पर्याप्तोऽभवत् ।
</details>

<details><summary>सायण-टीका</summary>

तदेवं चतुर्होत्रादिचतुष्टयस्य क्रत्वर्थः प्रयोग उक्तः । अथ संभारयजु- मंत्राणां क्रत्वर्थप्रयोगं विधत्ते-  

देवेभ्यो वै यज्ञो न प्राभ॑वत् । तमे॑तावच्छः समभरन् ( ५ ) । यत्स॑भराः । ततो वै तेभ्यो यज्ञः प्राभ॑वत् । यत्संभारा भव॑न्ति । यज्ञस्य प्रभूत्यै, इति ।   

योऽयमग्निष्टोमादिर्यज्ञः स देवेभ्यः पर्याप्तो नाभूत् । तत्साधनेषु वैकल्यसंभवात् । 
</details>


<details open><summary>विश्वास-प्रस्तुतिः</summary>

यथ्स॑म्भा॒रा भव॑न्ति  य॒ज्ञस्य॒ प्रभू᳚त्यै ।
</details>

<details><summary>मूलम्</summary>

यथ्स॑म्भा॒रा भव॑न्ति  य॒ज्ञस्य॒ प्रभू᳚त्यै ।
</details>

<details><summary>भट्टभास्कर-टीका</summary>

अथ तं यज्ञं देवा एतावच्छः एतावत्प्रमाणैरवयवैः यावत्प्रमाणास्संभाराः संभारयजूंषि 'अग्निर्यजुर्भिः' इत्यादीनि एतावच्छः समभरन् 'यत्तदेतेभ्यः परिमाणे वतृप्' । 'बहुगणवतुडति' इति संख्यातात् 'संख्यैकवचनाच्च' इति शम् ॥
</details>

<details><summary>सायण-टीका</summary>

तदा देवास्तं यज्ञं संभाराः संभारयजुराख्या मत्रा यावन्तः सन्ति तावद्भिः समभरन्संपूर्तिर्यथा भवति तथा पोषितवन्तः । ततस्तेभ्यो देवेभ्यः स यज्ञः पर्याप्तोऽभवत् । संभारयजूंषि चाऽऽरण्यकाण्ड एवमाम्नातानि - “अग्निर्यजुभिः । सविता स्तोमैः । इन्द्र उक्थामदैः । मित्रावरुणावाशिषा | अङ्गिरसोऽधिष्णियैरग्निभिः । मरुतः सदोहविर्धानाभ्याम् । आपः प्रोक्षणीभिः । ओषधयो बर्हिषा । अदितिर्वेद्या । सोमो दीक्षया । त्वष्टेध्मेन । विष्णुर्यज्ञेन । वसव आज्येन । आदित्या दक्षिणाभिः । विश्वे देवा ऊर्जा । पूषा स्वगाकारेण । बृहस्पतिः पुरोधया । प्रजापतिरुद्गीथेन । अन्तरिक्षं पवित्रेण । वायुः पात्रैः । अह‍ं श्रद्धया" इति । अत्राग्निसवित्रादयो देवा यजुस्तोमादीनि यज्ञे संभरणीयान्यङ्गानि । एते देवास्तैः संभरणीयैः सहास्मिन्कर्मण्यागच्छन्त्विति वाक्यार्थः । उक्थामदशब्दः शस्त्रवाची । यज्ञशब्दो हविष्प्रक्षेपवाची । स्वगाकारः शंयुवाकमत्रः । पुरोधा ग्रहणकाले पठनीया पुरोरुक् । पवित्रशब्दो दशापवित्रवाची । अहं यजमानः श्रद्धया सहाऽऽगच्छामि । त एते संभारमन्त्राः प्रयोक्तव्याः । तेन यज्ञस्य प्रभूतिः पर्याप्तिर्भवति । 
</details>


<details><summary>मूलम्</summary>

आ॒ति॒थ्यमा॒साद्य॒ व्याच॑ष्टे ।  
य॒ज्ञ॒मु॒खव्ँ वा आ॑ति॒थ्यम् ।  
मु॒ख॒त ए॒व य॒ज्ञꣳ स॒म्भृत्य॒ प्र त॑नुते ।
</details>

<details open><summary>विश्वास-प्रस्तुतिः</summary>

आ॒ति॒थ्यमा॒साद्य॒ व्याच॑ष्टे - यज्ञमु॒खव्ँ वा आ॑ति॒थ्यम् मु॑ख॒त ए॒व य॒ज्ञꣳ स॒म्भृत्य॒ प्र त॑नुते ।
</details>

<details><summary>मूलम्</summary>

आ॒ति॒थ्यमा॒साद्य॒ व्याच॑ष्टे - यज्ञमु॒खव्ँ वा आ॑ति॒थ्यम् मु॑ख॒त ए॒व य॒ज्ञꣳ स॒म्भृत्य॒ प्र त॑नुते ।
</details>

<details><summary>भट्टभास्कर-टीका</summary>

6 आतिथ्यमित्यादि ॥ अतिथय इदं आतिथ्यं 'अतिथेर्ण्यः' आतिथ्यं द्रव्यमासाद्य अन्तर्वेद्यानीय संभारयजूंषि व्याचष्टे ॥
</details>

<details><summary>सायण-टीका</summary>

सामान्यतो यज्ञसंबन्धेन विहितानां संभारयजुषां पुनः स्थानविशेषं विधत्ते -   

आतिथ्यमासाद्य व्याचष्टे । यज्ञमुखं वा आतिथ्यम् । मुखत एव यज्ञः संसृत्य प्रत॑नुते, इति ।  

आतिथ्येष्टौ "अग्नेरातिथ्यमसि" इत्यादिभिर्मन्त्रैनिरुप्तं यद्धविस्तदेतद्वेदिमध्य आसाद्य पूर्वोक्तान्यग्निर्यजुर्भिरित्यादीनि संभारयजूंषि पठनीयानि । आतिथ्यहविषोऽनुष्ठास्यमानस्य सोमयज्ञमुखत्वान्मुखत एव संपूर्णावयवयज्ञं संपाद्य विस्तारयति । 
</details>


<details><summary>मूलम्</summary>

अय॑ज्ञो॒ वा ए॒षः ।
यो॑ऽप॒त्नीकः॑ ।
न प्र॒जाᳶ प्रजा॑येरन्न् ।

पत्नी॒र्व्याच॑ष्टे ।
य॒ज्ञमे॒वाकः॑ ।
प्र॒जाना᳚म्प्र॒जन॑नाय ।
</details>

<details open><summary>विश्वास-प्रस्तुतिः</summary>

अय॑ज्ञो॒ वा ए॒ष यो॑ऽप॒त्नीकः॑ ।   
न प्र॒जाᳶ प्रजा॑येरन्न् ।  

पत्नी॒र्व्याच॑ष्टे - य॒ज्ञमे॒वाक॑ᳶ  प्र॒जाना᳚म्प्र॒जन॑नाय ।
</details>

<details><summary>मूलम्</summary>

अय॑ज्ञो॒ वा ए॒ष यो॑ऽप॒त्नीकः॑ ।   
न प्र॒जाᳶ प्रजा॑येरन्न् ।  

पत्नी॒र्व्याच॑ष्टे - य॒ज्ञमे॒वाक॑ᳶ  प्र॒जाना᳚म्प्र॒जन॑नाय ।
</details>

<details><summary>भट्टभास्कर-टीका</summary>

7 अयज्ञो वा इत्यादि ॥ पत्नीः 'सेनेन्द्रस्य' इत्याद्याः पत्नीर्व्याचष्टे । सपत्नकित्वाद्यज्ञमेव करोति, स च प्रजानां प्रजननाय भवति ॥
</details>

<details><summary>सायण-टीका</summary>

अथ देवपत्न्याख्यान्मत्रान्क्रत्वर्थतया विधत्ते-  

अयज्ञो वा एषः । योऽपत्नीकः । न 
प्रजाः प्रजायेरन् । पत्नीव्र्व्याचष्टे । यज्ञमेवाकः । प्रजानां प्रजननाय, इति ।  

यो देवपत्नीमन्त्ररहितः स तावद्यज्ञ एव न भवति कुतस्तस्य फलपर्यन्तता । तस्मात्तादृशानुष्ठाने प्रजा नोत्पद्येरन् । अतस्तत्परिहाराय देवपत्नीमन्त्रान्विस्पष्टं पठेत् । ते च मन्त्रा आरण्यकाण्ड एवमाम्नायन्ते – “सेनेन्द्रस्य । धेना बृहस्पतेः । पथ्या पूष्णः । वाग्वायोः । दीक्षा सोमस्य । पृथिव्यग्नेः । वसूनां गायत्री | रुद्राणां त्रिष्टुक् | आदित्यानां जगती । विष्णोरनुष्टुक् । वरुणस्य विराट् । यज्ञस्य पङ्क्तिः । प्रजापतेरनुमतिः । मित्रस्य श्रद्धा । सवितुः प्रसूतिः । सूर्यस्य मरीचिः । चन्द्रममो रोहिणी । ऋषीणामरुन्धती । पर्जन्यस्य विद्युत् | चतस्रो दिशः । चतस्रोऽवान्तरदिशः । अहश्च रात्रिश्च । कृषिश्च वृष्टिश्च । त्विषिश्चापचितिश्च । आपश्चौषधयश्च । ऊर्क्च सूनृता च देवानां पत्नयः" इति देवता इन्द्रादयः पतयः । सेनादयः पत्न्यः । दिग्विदिगादयोऽपि केषांचिद्देवानां पत्न्यः । एताः सर्वा आगत्य यज्ञमविकलं कुर्वन्त्विति वाक्यार्थः । एतेषां देवपत्नीमन्त्राणां पाटेन वैकल्यकृतमयज्ञत्वं परिहृत्य संपूर्णमेव यज्ञं करोति । तत्र पत्नीसंबन्धात्प्रजानामुत्पत्तिर्भवति । 
</details>


<details><summary>मूलम्</summary>

उ॒प॒सथ्सु॒ व्याच॑ष्टे ।
ए॒तद्वै पत्नी॑नामा॒यत॑नम् ।
स्व ए॒वैना॑ आ॒यत॒नेऽव॑कल्पयति ॥ 13 ॥  
</details>

<details open><summary>विश्वास-प्रस्तुतिः</summary>

उ॒प॒सथ्सु॒ व्याच॑ष्ट - ए॒तद्वै पत्नी॑नामा॒यत॑न॒म् , स्व ए॒वैना॑ आ॒यत॒नेऽव॑कल्पयति ॥ 13 ॥  
</details>

<details><summary>मूलम्</summary>

उ॒प॒सथ्सु॒ व्याच॑ष्ट - ए॒तद्वै पत्नी॑नामा॒यत॑न॒म् , स्व ए॒वैना॑ आ॒यत॒नेऽव॑कल्पयति ॥ 13 ॥  
</details>

<details><summary>भट्टभास्कर-टीका</summary>

8 उपसत्स्वित्यादि ॥ उपसन्तु देवपत्नीर्व्याचष्टे, एतत् पत्नीनां स्थानं, यदुपसदनस्य उपशयनस्थानीयस्य स्थानम् । तस्मात् स्वस्मिन्नायतने एता अवकॢप्ता भवन्ति ॥

इति तैत्तिरीयब्राह्मणे द्वितीयाष्टके द्वितीयप्रपाठके द्वितीयोऽनुवाकः ॥  

</details>

<details><summary>सायण-टीका</summary>

देवपत्नीनां सामान्येन यज्ञसंवन्धं विधाय स्थानविशेषमभिधत्ते -  

उपसत्सु व्याचष्टे । एतद्वे पत्नींनामायत॑नम् । स्व एवैनां आयतनेऽवकल्पयति (६), इति ॥  

तनुत आलभमानोऽगृह्णादसृजताभरञ्जायेरन्पट् च ॥  

"या ते अग्ने याशया" इत्यादिमन्त्रसाध्या आहुतय उपसदस्तासां स्त्रीत्वविवक्षया स्त्रीलिङ्गेनोपसच्छब्देन निर्देशात्सामीप्यं पत्नीनामुचितं स्थानम् । अत एता देवपत्नी: स्वोचित एव स्थाने यजमानः स्थापयति ॥ 

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयब्राह्मणभाष्ये द्वितीयकाण्डे द्वितीयप्रपाठके द्वितीयोऽनुवाकः ॥ २ ॥ 

</details>
