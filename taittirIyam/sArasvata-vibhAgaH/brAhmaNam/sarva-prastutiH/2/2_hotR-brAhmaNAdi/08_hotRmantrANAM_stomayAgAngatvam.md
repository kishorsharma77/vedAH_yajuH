---
title:  ०८ होतृमन्त्राणां स्तोमयागाङ्गत्वम् 
unicode_script: devanagari
---

<details open><summary>विश्वास-प्रस्तुतिः</summary>

दे॒वा वै चतु॑र्होतृभिर्य॒ज्ञम॑तन्वत ।
</details>

<details><summary>मूलम्</summary>

दे॒वा वै चतु॑र्होतृभिर्य॒ज्ञम॑तन्वत ।
</details>

<details><summary>भट्टभास्कर-टीका</summary>

1 देवा वा इत्यादि ॥ चतुर्होतृभिर्दशहोत्रादिभिः पञ्चभिः उपकरणभूतैः यज्ञमतन्वत देवाः ।
</details>

<details><summary>सायण-टीका</summary>

सप्तमे सप्तहोतृ-मन्त्र-साध्य-यज्ञ-प्रशंसा कृता । अष्टमे होतृ-मन्त्राणां सोमयागाङ्गत्वम् अभिधीयते । तत्राऽऽदौ सामान्येन यज्ञ-संबन्धं विधत्ते - 

> देवा वै चतुर्होतृभिर् यज्ञम् अतन्वत ।  
> ते वि पाप्मना भ्रातृव्येणाजयन्त ।  
> अभि सुवर्ग-लोकम् अजयन् ।  
> य एवं विद्वांश् चतुर्होतृभिर् यज्ञं तनुते ।  
> वि पाप्मना भ्रातृव्येण जयते ।  
> अभि सुवर्गं लोकं जयति,

इति । 
चतुर्होतृ-शब्द एकवचनान्तः पृथिवी होतेत्य् अमुम् एव मन्त्रं ब्रूते । बहुवचनान्तस् तु सर्वान् अपि होतृ-मन्त्रान् । 
</details>

<details open><summary>विश्वास-प्रस्तुतिः</summary>

ते वि पा॒प्मना॒ भ्रातृ॑व्ये॒णाज॑यन्त ।
</details>

<details><summary>मूलम्</summary>

ते वि पा॒प्मना॒ भ्रातृ॑व्ये॒णाज॑यन्त ।
</details>

<details><summary>भट्टभास्कर-टीका</summary>

अथ पाप्मना भ्रातृव्येण व्यजयन्त व्यावृत्तं जयं प्राप्तवन्तः । पाप्मना वियुक्ता अभवन्नित्यर्थः ।
</details>

<details><summary>सायण-टीका</summary>

तैर् मन्त्रैर् यज्ञं तन्वानास् ते देवाः पाप-रूपेण भ्रातृव्येण वियुक्ता इह लोके जयं प्राप्य स्वर्गम् अपि जितवन्तः । तथान्योऽपि लोक-द्वयं जयति । 
</details>

<details open><summary>विश्वास-प्रस्तुतिः</summary>

अ॒भि सु॑व॒र्गल्ँ लो॒कम॑जयन् ।
</details>

<details><summary>मूलम्</summary>

अ॒भि सु॑व॒र्गल्ँ लो॒कम॑जयन् ।
</details>

<details><summary>भट्टभास्कर-टीका</summary>

स्वर्गं लोकं चाभ्यजयन् ।
</details>

<details><summary>मूलम्</summary>

य ए॒वव्ँ वि॒द्वाँ श्चतु॑र्होतृभिर्य॒ज्ञन्त॑नु॒ते ।
वि पा॒प्मना॒ भ्रातृ॑व्येण जयते ।
</details>

<details open><summary>विश्वास-प्रस्तुतिः</summary>

य ए॒वव्ँ वि॒द्वाँ श्चतु॑र्होतृभिर्य॒ज्ञन्त॑नु॒ते वि पा॒प्मना॒ भ्रातृ॑व्येण जयते ।  
अ॒भि सु॑व॒र्गल्ँ लो॒कञ्ज॑यति ।
</details>

<details><summary>मूलम्</summary>

य ए॒वव्ँ वि॒द्वाँ श्चतु॑र्होतृभिर्य॒ज्ञन्त॑नु॒ते वि पा॒प्मना॒ भ्रातृ॑व्येण जयते ।  
अ॒भि सु॑व॒र्गल्ँ लो॒कञ्ज॑यति ।
</details>

<details><summary>भट्टभास्कर-टीका</summary>

एवमित्यादि । गतम् ॥
</details>

<details open><summary>विश्वास-प्रस्तुतिः</summary>

षड्ढो॑त्रा प्राय॒णीय॒मा सा॑दयति ।
</details>

<details><summary>मूलम्</summary>

षड्ढो॑त्रा प्राय॒णीय॒मा सा॑दयति ।
</details>

<details><summary>भट्टभास्कर-टीका</summary>

2 षड्ढोत्रेति ॥ प्रायणीयं हविरासादयति ।
</details>

<details><summary>सायण-टीका</summary>

प्रति-मन्त्रं विशेषेण यज्ञ-संबन्धं विधत्ते- 

> षड्-ढोत्रा प्रायणीयम् आसादयति ।  
> अमुष्मै वै लोकाय षड्-ढोता ।  
> घ्नन्ति खलु वा एतत् सोमम् ।  
> यद् अभिषुण्वन्ति ( १ ) ।  
> ऋजुधैवैनम् अमुं लोकं गमयति ।  
> चतुर्-होत्राऽऽतिथ्यम् ।  
> यशो वै चतुर्-होता ।  
> यश एवाऽऽत्मन्धत्ते ।  
> पञ्च-होत्रा पशुम् उपसादयति ।  
> सुवर्ग्यो वै पञ्च-होता ।  
> यजमानः पशुः ।  
> यजमानम् एव सुवर्गे लोकं गमयति ।  
> ग्रहान् गृहीत्वा सप्त-होतारं जुहोति ।  
> इन्द्रियं वै सप्त-होता ( २ ) ।  
> इन्द्रियम् एवाऽऽत्मन्धत्ते,

इति । 
प्रायणीयायाम् इष्टौ यद् धविस् तत्- "सूर्यं ते चक्षुः" इति मन्त्रेण वेद्याम् आसादयेत् ।
</details>

<details open><summary>विश्वास-प्रस्तुतिः</summary>

अ॒मुष्मै॒ वै लो॒काय॒ षड्ढो॑ता ।
</details>

<details><summary>मूलम्</summary>

अ॒मुष्मै॒ वै लो॒काय॒ षड्ढो॑ता ।
</details>

<details><summary>भट्टभास्कर-टीका</summary>

अमुष्मै लोकाय अस्य द्युलोकस्य प्राप्तये । षड्ढोतैव पर्याप्तो भवति ॥
</details>

<details><summary>सायण-टीका</summary>

अयं षड्-ढोतृ-मन्त्रः स्वर्गार्थं प्रवृत्तः । तत् कथम् इति तद् उच्यते । 
</details>

<details><summary>मूलम्</summary>

घ्नन्ति॒ खलु॒ वा ए॒तत्सोम॑म् ।
यद॑भिषु॒ण्वन्ति॑ ॥ 42 ॥  
</details>

<details open><summary>विश्वास-प्रस्तुतिः</summary>

घ्नन्ति॒ खलु॒ वा ए॒तत्सोम॒म् यद॑भिषु॒ण्वन्ति॑ ॥
</details>

<details><summary>मूलम्</summary>

घ्नन्ति॒ खलु॒ वा ए॒तत्सोम॒म् यद॑भिषु॒ण्वन्ति॑ ॥
</details>

<details><summary>भट्टभास्कर-टीका</summary>

अभिषवो नामायं सोमस्य वधः । तस्माद्धिंसानिमित्ताधर्मापनोदनेन ऋजुधा पावनेन मार्गेण एनं यजमानं अमुं लोकं गमयितुं षड्ढोतैव पर्याप्तो भवतीति ।
</details>

<details open><summary>विश्वास-प्रस्तुतिः</summary>

ऋ॒जु॒धैवैन॑म॒मुल्ँ लो॒कङ्ग॑मयति ।
</details>

<details><summary>मूलम्</summary>

ऋ॒जु॒धैवैन॑म॒मुल्ँ लो॒कङ्ग॑मयति ।
</details>

<details><summary>भट्टभास्कर-टीका</summary>

ऋजु धारयतीत्यृजुधा, विचि तृतीयैकवचने आतो लोपे उदत्तनिवृतिस्वरेण विभक्तेरुदात्तत्वम् । यद्वा - सोमो हतत्वात् न स्वर्गस्य गमयिता, तस्मात् षड्ढोतैव अविलम्बनेन मार्गेण स्वर्गं गमयति ।  
तस्मात् षड्ढोत्रा प्रायणीयं स्वर्गगमनारम्भप्रयोजनं हविरासादयति । अनुप्रवचनादित्वाच्छः । यद्वा - स्वर्गं प्राप्तुमारम्यतेऽनेनेति प्रायणीयं, करणे अनीयर् प्रत्ययः ॥
</details>

<details><summary>सायण-टीका</summary>

सोमाभिषव-रूपं हननं यत्-कृतं तत्-प्रत्यवायं परिहृत्य ऋजुधैव नरक-लोक-रूपं वक्र-मार्गं परित्यज्यैनं यजमानम् ऋजुनैव मार्गेण प्रापयति । 
</details>


<details open><summary>विश्वास-प्रस्तुतिः</summary>

चतु॑र्होत्राऽऽति॒थ्यम् +++(आसादयति)+++।  
</details>

<details><summary>मूलम्</summary>

चतु॑र्होत्राऽऽति॒थ्यम् +++(आसादयति)+++।  
</details>

<details><summary>भट्टभास्कर-टीका</summary>

3 चतुर्होत्रेति ॥ आसादयतीत्येव ।
</details>

<details><summary>सायण-टीका</summary>

आतिथ्येष्टौ यद्धविस् तत्- "पृथिवी होता" इत्य् अनेन चतुर्होतृ-मन्त्रेण वेद्याम् आसादयेत् । 
</details>

<details><summary>मूलम्</summary>

यशो॒ वै चतु॑र्होता ।  
यश॑ ए॒वात्मन्ध॑त्ते ।   
</details>

<details open><summary>विश्वास-प्रस्तुतिः</summary>

यशो॒ वै चतु॑र्होता॒ यश॑ ए॒वात्मन्ध॑त्ते ।  
</details>

<details><summary>मूलम्</summary>

यशो॒ वै चतु॑र्होता॒ यश॑ ए॒वात्मन्ध॑त्ते ।  
</details>

<details><summary>भट्टभास्कर-टीका</summary>

यशो वा इति । तद्धेतुत्वात्ताच्छब्द्यम् । अतिथिपूजया यशस्वी भवति ।
</details>

<details><summary>सायण-टीका</summary>

तस्य मन्त्रस्य यशो-हेतुत्वात् स्वात्मनि यशः सम्पादयति ।
</details>

<details><summary>मूलम्</summary>

पञ्च॑होत्रा प॒शुमुप॑सादयति ।
सु॒व॒र्ग्यो॑ वै पञ्च॑होता ।
</details>

<details open><summary>विश्वास-प्रस्तुतिः</summary>

पञ्च॑होत्रा प॒शुमुप॑सादयति सुव॒र्ग्यो॑ वै पञ्च॑होता ।  

यज॑मानᳶ प॒शुः ।  
यज॑मानमे॒व सु॑व॒र्गल्ँ लो॒कङ्ग॑मयति ।      
ग्रहा॑न्गृही॒त्वा स॒प्तहो॑तारञ्जुहोति ।
</details>

<details><summary>मूलम्</summary>

पञ्च॑होत्रा प॒शुमुप॑सादयति सुव॒र्ग्यो॑ वै पञ्च॑होता ।  

यज॑मानᳶ प॒शुः ।  
यज॑मानमे॒व सु॑व॒र्गल्ँ लो॒कङ्ग॑मयति ।      
ग्रहा॑न्गृही॒त्वा स॒प्तहो॑तारञ्जुहोति ।
</details>

<details><summary>भट्टभास्कर-टीका</summary>

यजमान एव स्वयं पशुः प्रधानत्वाच्च ॥
</details>

<details><summary>सायण-टीका</summary>

अग्नीषोमीय-पशोर् यद् धविस् तत् – “ अग्निर् होता " 
। इत्य् अनेन पञ्चहोतृ-मन्त्रेण वेद्याम् उपसादयेत् । तस्य मन्त्रस्य स्वर्ग-साधनत्वात् पशोश् च यजमान-निष्क्रयणार्थत्वाद् यजमानं स्वर्गं प्रापयति । ऐन्द्रवायवादि-ग्रह-ग्रहणाद् ऊर्ध्वं “ महाहविर् होता " इत्य् अनेन सप्तहोतृ-मन्त्रेण जुहुयात् । 
</details>


<details><summary>मूलम्</summary>

इ॒न्द्रि॒यव्ँ वै स॒प्तहो॑ता ॥ 43 ॥  
इ॒न्द्रि॒यमे॒वात्मन्ध॑त्ते ।
</details>

<details open><summary>विश्वास-प्रस्तुतिः</summary>

इ॒न्द्रि॒यव्ँ वै स॒प्तहो॑तेन्द्रि॒यमे॒वात्मन्ध॑त्ते ।
</details>

<details><summary>मूलम्</summary>

इ॒न्द्रि॒यव्ँ वै स॒प्तहो॑तेन्द्रि॒यमे॒वात्मन्ध॑त्ते ।
</details>

<details><summary>भट्टभास्कर-टीका</summary>

4 इन्द्रियं वा इति ॥ ग्रहणेन क्षीणं वीर्यं पुनरात्मनि स्थापयति ॥
</details>

<details><summary>सायण-टीका</summary>

तस्येन्द्रियसाधनत्वाद् इन्द्रियं स्वस्मिन्सम्पादयति । 
</details>

<details><summary>मूलम्</summary>

यो वै चतु॑र्होतॄननुसव॒नन्त॒र्पय॑ति ।
तृप्य॑ति प्र॒जया॑ प॒शुभिः॑ ।
उपै॑नँ सोमपी॒थो न॑मति ।
ब॒हि॒ष्प॒व॒मा॒ने दश॑होतार॒व्ँ व् याच॑क्षीत ।
माध्य॑न्दिने॒ पव॑माने॒ चतु॑र्होतारम् ।
आर्भ॑वे॒ पव॑माने॒ पञ्च॑होतारम् ।
पि॒तृ॒य॒ज्ञे षड्ढो॑तारम् ।
य॒ज्ञा॒य॒ज्ञिय॑स्य स्तो॒त्रे स॒प्तहो॑तारम् ।
अ॒नु॒स॒व॒नमे॒वैनाँ॑ स्तर्पयति ॥ 44 ॥  
तृप्य॑ति प्र॒जया॑ प॒शुभिः॑ ।
उपै॑नँ सोमपी॒थो न॑मति ।
</details>

<details open><summary>विश्वास-प्रस्तुतिः</summary>

यो वै चतु॑र्होतॄननुसव॒नन्त॒र्पय॑ति॒ तृप्य॑ति प्र॒जया॑ प॒शुभिः॑ ।  
उपै॑नँ सोमपी॒थो न॑मति ।  

ब॒हि॒ष्प॒व॒मा॒ने दश॑होतार॒व्ँ व्याच॑क्षीत ।

माध्य॑न्दिने॒ पव॑माने॒ चतु॑र्होतारम् +++(व्याच॑क्षीत )+++।  

आर्भ॑वे॒ पव॑माने॒ पञ्च॑होतारम् +++(व्याच॑क्षीत )+++।  

पि॒तृ॒य॒ज्ञे षड्ढो॑तारम् +++(व्याच॑क्षीत )+++।  

य॒ज्ञा॒य॒ज्ञिय॑स्य स्तो॒त्रे स॒प्तहो॑तारम् +++(व्याच॑क्षीत )+++।  
अ॒नु॒स॒व॒नमे॒वैनाँ॑ स्तर्पयति॒ तृप्य॑ति प्र॒जया॑ प॒शुभिः॑ ।  
उपै॑नँ सोमपी॒थो न॑मति ।
</details>

<details><summary>मूलम्</summary>

यो वै चतु॑र्होतॄननुसव॒नन्त॒र्पय॑ति॒ तृप्य॑ति प्र॒जया॑ प॒शुभिः॑ ।  
उपै॑नँ सोमपी॒थो न॑मति ।  

ब॒हि॒ष्प॒व॒मा॒ने दश॑होतार॒व्ँ व्याच॑क्षीत ।

माध्य॑न्दिने॒ पव॑माने॒ चतु॑र्होतारम् +++(व्याच॑क्षीत )+++।  

आर्भ॑वे॒ पव॑माने॒ पञ्च॑होतारम् +++(व्याच॑क्षीत )+++।  

पि॒तृ॒य॒ज्ञे षड्ढो॑तारम् +++(व्याच॑क्षीत )+++।  

य॒ज्ञा॒य॒ज्ञिय॑स्य स्तो॒त्रे स॒प्तहो॑तारम् +++(व्याच॑क्षीत )+++।  
अ॒नु॒स॒व॒नमे॒वैनाँ॑ स्तर्पयति॒ तृप्य॑ति प्र॒जया॑ प॒शुभिः॑ ।  
उपै॑नँ सोमपी॒थो न॑मति ।
</details>

<details><summary>भट्टभास्कर-टीका</summary>

5 यो वा इत्यादि ॥ अनुसवनं सवने सवने, यथार्थेऽव्ययीभावः । पितृयज्ञे पुरोडाशशकलावसाने ॥
</details>

<details><summary>सायण-टीका</summary>

सवनेषु होतृ-मन्त्र-प्रयोगं विधत्ते- 
> यो वै चतुर्होतॄन् अनुसवनं तर्पयति ।  
> तृप्यति प्रजया पशुभिः ।  
> उपैनं सोमपीथो नमति ।  
> बहिष्-पवमाने दश-होतारं व्याचक्षीत ।  
> माध्यंदिने पवमाने चतुर्-होतारम् ।  
> आभवे पवमाने पञ्च-होतारम् ।  
> पितृ-यज्ञे षड्-ढोतारम् ।  
> यज्ञायज्ञियस्य स्तोत्रे सप्त-होतारम् ।  
> अनुसवनम् एवैनास् तर्पयति ।  
> तृप्यति प्रजया पशुभिः ।  
> उपैनं सोमपीथो नमति इति । 

चतुर्होतृ-मन्त्राभिमानिनां देवानां तत्-तन्-मन्त्र-प्रयोगेण तृप्तिर् भवति । तथा यजमानोऽपि प्रजया पशुभिस् तृप्त उत्तर-क्रतु-गतं सोम-पानं प्राप्नोति । तस्माद् बहिष्-पवमानादि-काले होतृ-मन्त्रान् स-ग्रहान् यजमानः पठेत् । एतच् च सूत्र-कारेण स्पष्टम् उक्तम् — “सन्नेषु नाराशंसेषु चमसिनः स्वं स्वं चमसम् अनून्यन्ते (?) त्रींस्-त्रीन् पुरोडाश-शकलान् उपवपन्त एतत् ते ततासौ ये च त्वाम् अन्व् इत्य् एतैः प्रति-मन्त्रं नमो वः पितरो रसायेति नमस्काराञ् जपन्ति षड्-ढोतारम् यजमानो व्याचष्टे" इति । सोऽयं सूत्रोक्तः प्रयोगो ऽत्र पितृ-यज्ञ-शब्देन व्यवहृतः । अनुसवनम् इत्यादिर् उपसंहारार्था पुनरुक्तिः । 
</details>

<details><summary>मूलम्</summary>

दे॒वा वै चतु॑र्होतृभिस्स॒त्त्रमा॑सत ।
ऋद्धि॑परिमित॒य्ँयश॑स्कामाः ।
ते॑ऽब्रुवन् ।
यन्न॑ᳶ प्रथ॒मय्ँयश॑ ऋ॒च्छात् ।
सर्वे॑षान्न॒स्तत्स॒हास॒दिति॑ ।
</details>

<details open><summary>विश्वास-प्रस्तुतिः</summary>

दे॒वा वै चतु॑र्होतृभिस्स॒त्त्रमा॑सतर् द्धि॑परिमित॒य्ँयश॑स्कामाः ।

ते॑ऽब्रुव॒न्न् - "यन्न॑ᳶ प्रथ॒मय्ँयश॑ ऋ॒च्छात्  सर्वे॑षान्न॒स्तत्स॒हास॒"दिति॑ ।
</details>

<details><summary>मूलम्</summary>

दे॒वा वै चतु॑र्होतृभिस्स॒त्त्रमा॑सतर् द्धि॑परिमित॒य्ँयश॑स्कामाः ।

ते॑ऽब्रुव॒न्न् - "यन्न॑ᳶ प्रथ॒मय्ँयश॑ ऋ॒च्छात्  सर्वे॑षान्न॒स्तत्स॒हास॒"दिति॑ ।
</details>

<details><summary>भट्टभास्कर-टीका</summary>

6 देवा वा इत्यादि ॥ ऋद्धिपरिमितं ऋद्ध्या फलेन फरिच्छिन्नं यावत्फलोदयं कर्तव्यं 'तृतीया कर्मणि' इति पूर्वपदप्रकृतिस्वरत्वम् । समयं च कृतवन्तः - अस्माकं मध्ये प्रथमं यं देवं यशः प्राप्नोति तत्तदीयं यशः सर्वेषामस्माकं सहासत् साधारणमस्त्विति । अस्तेर्लेटि अढागमः ।
</details>

<details><summary>सायण-टीका</summary>

यज्ञाङ्गत्वेन विहितान् होतृ-मन्त्रान् प्रशंसति- 

> देवा वै चतुर्-होतृभिः सत्रम् आसत ।  
> ऋद्धि-परिमितं यशस्-कामाः ।  
> ते ऽब्रुवन् ।  
> यन् नः प्रथमं यश ऋच्छात् ।  
> सर्वेषां नस् तत् सहाऽऽसद् इति ।  
> सोमश् चतुर्-होत्रा ।  
> अग्निः पञ्च-होत्रा ।  
> धाता षड्-ढोत्रा ।  
> इन्द्रः सप्त-होत्रा ।  
> प्रजापतिर् दश-होत्रा ।  
> तेषां सोमं राजानं यश आर्च्छत्, इति । [[P417]]

सोमाग्न्यादयो देवा धनादि-समृद्ध्या युक्तं यशः कामयमानाः सत्रम् अनुष्ठातुं प्रारब्धवन्तः । तदानीम् एवं परस्परं भाषां कृतवन्तो ऽस्माकं मध्ये यं पुरुषम् आदौ धन-समृद्धि-युक्तं यशः प्राप्नुयात् तस्य पुरुषस्य तद् यशः सर्वेषाम् अस्माकं साधारणम् अस्त्व् इति । 
</details>

<details open><summary>विश्वास-प्रस्तुतिः</summary>

सोम॒श्चतु॑र्होत्रा ।  
अ॒ग्निᳶ पञ्च॑होत्रा ।  
धा॒ता षड्ढो॑त्रा ॥ 45 ॥    
इन्द्र॑स्स॒प्तहो॑त्रा ।  
प्र॒जाप॑ति॒र्दश॑होत्रा ।   
तेषा॒ँ॒ सोम॒ँ॒ राजा॑न॒य्ँयश॑ आर्च्छत् ।
</details>

<details><summary>मूलम्</summary>

सोम॒श्चतु॑र्होत्रा ।  
अ॒ग्निᳶ पञ्च॑होत्रा ।  
धा॒ता षड्ढो॑त्रा ॥ 45 ॥    
इन्द्र॑स्स॒प्तहो॑त्रा ।  
प्र॒जाप॑ति॒र्दश॑होत्रा ।   
तेषा॒ँ॒ सोम॒ँ॒ राजा॑न॒य्ँयश॑ आर्च्छत् ।
</details>

<details><summary>भट्टभास्कर-टीका</summary>

कः केन होत्रा आस्त इत्याह - सोम इत्यादि । गतम् ॥
</details>

<details><summary>सायण-टीका</summary>

ततः सोमादयो यथा-यथं सत्रे होतृ-मन्त्रान् अनुष्ठितवन्तस् तदा तेषां मध्ये सोममेवाऽऽदौ यशः प्राप्नोत् । 
</details>

<details open><summary>विश्वास-प्रस्तुतिः</summary>

तन्न्य॑कामयत ।
</details>

<details><summary>मूलम्</summary>

तन्न्य॑कामयत ।
</details>

<details><summary>भट्टभास्कर-टीका</summary>

7 तन्न्यकामयत इत्यादि ॥ स सोमः तत् यशः न्यकामयत न्यग्भावेनातिलोभेन देवेभ्यो दातुमनिच्छन् ममैवेदमस्त्वित्यकामयत ।
</details>

<details><summary>सायण-टीका</summary>

अथ प्रसङ्गाद् यज्ञाङ्ग-भूतान् प्रैष-निविद्-आप्री-ग्रहान् अत्र प्रशंसति - 

> तत् कामयत ।  
> तेनापाक्रामत् ।  
> तेन प्रलायमचरत् ।  
> तं देवाः प्रैषैः प्रैषम् ऐच्छन् ।  
> तत् प्रैषाणां प्रैषत्वम् ।  
> निविद्भिर् न्यवेदयन् ।  
> तन् निविदां निवित्त्वम् ।[^5]  
> आप्रीभिर् आप्नुवन् ।  
> तत् आप्रीणाम् आप्रित्वम् ।  
> तम् अघ्नन् ।  
> तस्य यशो व्यगृह्णत ।  
> ते ग्रहा अभवन् ।  
> तत् ग्रहाणां ग्रहत्वम् ।  
> यस्य एवं विदुषो ग्रहा गृह्यन्ते ।  
> तस्य त्व् एव गृहीताः, इति । 

[^5]: 
</details>

<details open><summary>विश्वास-प्रस्तुतिः</summary>

तेनापा॑क्रामत् ।
तेन॑ प्र॒लाय॑मचरत् ।
</details>

<details><summary>मूलम्</summary>

तेनापा॑क्रामत् ।
तेन॑ प्र॒लाय॑मचरत् ।
</details>

<details><summary>भट्टभास्कर-टीका</summary>

अथ तथा कामयमानः तेन यशसा सहापाक्रामत् देवसकाशात्पलायत । अपक्रम्य तेन यशसा सह प्रलायं प्रलीय अदृश्यो भूत्वा अचरत् । लीयतेर्णमुल् ।
</details>


<details><summary>मूलम्</summary>

तन्दे॒वाᳶ प्रै॒षैᳶ प्रैष॑मैच्छन् ।  
तत्प्रै॒षाणा॑म्प्रैष॒त्वम् ।
</details>

<details open><summary>विश्वास-प्रस्तुतिः</summary>

तन्दे॒वाᳶ प्रै॒षैᳶ प्रैष॑मैच्छ॒न्न्  तत्प्रै॒षाणा॑म्प्रैष॒त्वम् ।
</details>

<details><summary>मूलम्</summary>

तन्दे॒वाᳶ प्रै॒षैᳶ प्रैष॑मैच्छ॒न्न्  तत्प्रै॒षाणा॑म्प्रैष॒त्वम् ।
</details>

<details><summary>भट्टभास्कर-टीका</summary>

अथ देवाः प्रैषैः तं प्रैषं प्रेषितुं प्राप्तुमैच्छन् 'होता यक्षत्' इत्याद्याः प्रैषाः, प्रेषणसाधनत्वात्प्रैषाः ।
</details>


<details><summary>मूलम्</summary>

नि॒विद्भि॒र्न्य॑वेदयन् ।  
तन्नि॒विदा॑न्निवि॒त्त्वम् ॥ 46 ॥   
</details>

<details open><summary>विश्वास-प्रस्तुतिः</summary>

नि॒विद्भि॒र्न्य॑वेदय॒न्न् तन्नि॒विदा॑न्निवि॒त्त्वम् ॥
</details>

<details><summary>मूलम्</summary>

नि॒विद्भि॒र्न्य॑वेदय॒न्न् तन्नि॒विदा॑न्निवि॒त्त्वम् ॥
</details>

<details><summary>भट्टभास्कर-टीका</summary>

निविद्भिः 'अग्ने महां असि ' इत्यादिभिः न्यवेदयन् अग्नये निवेदितवन्तः । तस्मान्निवेदनहेतुत्वान्निविदः ।
</details>


<details><summary>मूलम्</summary>

आ॒प्रीभि॑राप्नुवन् ।  
तदा॒प्रीणा॑माप्रि॒त्वम् ।
</details>

<details open><summary>विश्वास-प्रस्तुतिः</summary>

आ॒प्रीभि॑राप्नुव॒न्न्  तदा॒प्रीणा॑माप्रि॒त्वम् ।
</details>

<details><summary>मूलम्</summary>

आ॒प्रीभि॑राप्नुव॒न्न्  तदा॒प्रीणा॑माप्रि॒त्वम् ।
</details>

<details><summary>भट्टभास्कर-टीका</summary>

अत आप्रीभिः 'समिद्धो अद्य' । इत्यादिभिस्तमाप्नुवन् । तस्मादाप्तिहेतुत्वादाप्रीत्वम् । आप्नोतेरौणादिकः किप्रत्ययः ।
</details>

<details open><summary>विश्वास-प्रस्तुतिः</summary>

तम॑घ्नन् ।  
तस्य॒ यशो॒ व्य॑गृह्णत ।
</details>

<details><summary>मूलम्</summary>

तम॑घ्नन् ।  
तस्य॒ यशो॒ व्य॑गृह्णत ।
</details>

<details><summary>भट्टभास्कर-टीका</summary>

अथ तं सोमं प्राप्य अघ्नन् हत्वा च तदीयं यशः व्यगृह्णत पृथक्पृथग्गृहीतवन्तः ।
</details>


<details><summary>मूलम्</summary>

ते ग्रहा॑ अभवन् ।  
तद्ग्रहा॑णाङ्ग्रह॒त्वम् ।
</details>

<details open><summary>विश्वास-प्रस्तुतिः</summary>

ते ग्रहा॑ अभव॒न्न् तद्ग्रहा॑णाङ्ग्रह॒त्वम् ।
</details>

<details><summary>मूलम्</summary>

ते ग्रहा॑ अभव॒न्न् तद्ग्रहा॑णाङ्ग्रह॒त्वम् ।
</details>

<details><summary>भट्टभास्कर-टीका</summary>

तद्देवानां प्रत्येकं स्वभूता ग्रहा अभवन् तस्मात् गृहीतत्वाद्ग्रहाः ।
</details>


<details><summary>मूलम्</summary>

यस्यै॒वव्ँ वि॒दुषो॒ ग्रहा॑ गृ॒ह्यन्ते॑ ।
तस्य॒ त्वे॑व गृ॑ही॒ताः ।
</details>

<details open><summary>विश्वास-प्रस्तुतिः</summary>

यस्यै॒वव्ँ वि॒दुषो॒ ग्रहा॑ गृ॒ह्यन्ते॒ तस्य॒ त्वे॑व गृ॑ही॒ताः ।
</details>

<details><summary>मूलम्</summary>

यस्यै॒वव्ँ वि॒दुषो॒ ग्रहा॑ गृ॒ह्यन्ते॒ तस्य॒ त्वे॑व गृ॑ही॒ताः ।
</details>

<details><summary>भट्टभास्कर-टीका</summary>

एवं विदुष एव ग्रहाः गृहीता भवन्ति अविदुषस्तु गृहीता अपि अगृहीता एव ॥
</details>


<details><summary>मूलम्</summary>

ते॑ऽब्रुवन् ।
यो वै न॒श्श्रेष्ठोऽभू॑त् ॥ 47 ॥  
तम॑वधिष्म ।
पुन॑रि॒मँ सु॑वामहा॒ इति॑ ।
</details>

<details open><summary>विश्वास-प्रस्तुतिः</summary>

ते॑ऽब्रुव॒न्न् - "यो वै न॒श्श्रेष्ठोऽभू॒त् ,तम॑वधिष्म॒, पुन॑रि॒मँ सु॑वामहा॒" इति॑ ।
</details>

<details><summary>मूलम्</summary>

ते॑ऽब्रुव॒न्न् - "यो वै न॒श्श्रेष्ठोऽभू॒त् ,तम॑वधिष्म॒, पुन॑रि॒मँ सु॑वामहा॒" इति॑ ।
</details>

<details><summary>भट्टभास्कर-टीका</summary>

8 तेऽब्रुवन्नित्यादि ॥ अस्माकं श्रेष्ठमिमं हतवन्तो वयं, तस्मादिमं पुनरपि सुवामहै उत्पादयामः ।
</details>

<details open><summary>विश्वास-प्रस्तुतिः</summary>

तञ्छन्दो॑भिरसुवन्त ।
</details>

<details><summary>मूलम्</summary>

तञ्छन्दो॑भिरसुवन्त ।
</details>

<details><summary>भट्टभास्कर-टीका</summary>

अथ तं छन्दोभिरुत्पादितवन्तः ।
</details>

<details open><summary>विश्वास-प्रस्तुतिः</summary>

तच्छन्द॑साञ्छन्द॒स्त्वम् ।
</details>

<details><summary>मूलम्</summary>

तच्छन्द॑साञ्छन्द॒स्त्वम् ।
</details>

<details><summary>भट्टभास्कर-टीका</summary>

तस्मात् छन्दोहेतुत्वात् छन्दांसि ।
</details>


<details><summary>मूलम्</summary>

साम्ना॒ समान॑यन् ।
तत्साम्न॑स्साम॒त्वम् ।
</details>

<details open><summary>विश्वास-प्रस्तुतिः</summary>

साम्ना॒ समान॑य॒न्न्  तत्साम्न॑स्साम॒त्वम् ।
</details>

<details><summary>मूलम्</summary>

साम्ना॒ समान॑य॒न्न्  तत्साम्न॑स्साम॒त्वम् ।
</details>

<details><summary>भट्टभास्कर-टीका</summary>

सामनहेतुत्वात्सामानि । 'साम सान्त्वने' ।
</details>


<details><summary>मूलम्</summary>

उ॒क्थैरुद॑स्थापयन् ।
तदु॒क्थाना॑मुक्थ॒त्वम् ।
</details>

<details open><summary>विश्वास-प्रस्तुतिः</summary>

उ॒क्थैरुद॑स्थापय॒न्न् तदु॒क्थाना॑मुक्थ॒त्वम् ।
</details>

<details><summary>मूलम्</summary>

उ॒क्थैरुद॑स्थापय॒न्न् तदु॒क्थाना॑मुक्थ॒त्वम् ।
</details>

<details><summary>भट्टभास्कर-टीका</summary>

उत्थानहेतुत्वादुक्थत्वम् । उत्पूर्वात्तिष्ठतेस्सुपि 'स्थः' इति के उपसर्गान्त्यविकारश्छान्दसः ।
</details>


<details><summary>मूलम्</summary>

य ए॒वव्ँ वेद॑ ।
प्रत्ये॒व ति॑ष्ठति ॥ 48 ॥  
सर्व॒मायु॑रेति ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॒ प्रत्ये॒व ति॑ष्ठति॒ , सर्व॒मायु॑रेति ।
</details>

<details><summary>मूलम्</summary>

य ए॒वव्ँ वेद॒ प्रत्ये॒व ति॑ष्ठति॒ , सर्व॒मायु॑रेति ।
</details>

<details><summary>भट्टभास्कर-टीका</summary>

य एवमित्यादि गतम् ॥
</details>

<details open><summary>विश्वास-प्रस्तुतिः</summary>

सोमो॒ वै यशः॑ ।
</details>

<details><summary>मूलम्</summary>

सोमो॒ वै यशः॑ ।
</details>

<details><summary>भट्टभास्कर-टीका</summary>

9 सोमो वा इत्यादि ॥ स्वयं सोम एव यशः, बहुमानहेतुत्वात् ।
</details>


<details><summary>मूलम्</summary>

य ए॒वव्ँ वि॒द्वान्त्सोम॑मा॒गच्छ॑ति ।
यश॑ ए॒वैन॑मृच्छति ।
</details>

<details open><summary>विश्वास-प्रस्तुतिः</summary>

य ए॒वव्ँ वि॒द्वान्त्सोम॑मा॒गच्छ॑ति॒ यश॑ ए॒वैन॑मृच्छति ।
</details>

<details><summary>मूलम्</summary>

य ए॒वव्ँ वि॒द्वान्त्सोम॑मा॒गच्छ॑ति॒ यश॑ ए॒वैन॑मृच्छति ।
</details>

<details><summary>भट्टभास्कर-टीका</summary>

तस्मात् य एवं विद्वान् सोम एव यश इति जानन् सोममागच्छति भजते । यश एव स्वयमेनमृच्छति भजते ।
</details>


<details><summary>मूलम्</summary>

तस्मा॑दाहुः ।
यश्चै॒वव्ँ वेद॒ यश्च॒ न ।
तावु॒भौ सोम॒माग॑च्छतः ।  
</details>

<details open><summary>विश्वास-प्रस्तुतिः</summary>

तस्मा॑दाहु॒र् "यश्चै॒वव्ँ वेद॒ यश्च॒ न तावु॒भौ सोम॒माग॑च्छतः ।  
</details>

<details><summary>मूलम्</summary>

तस्मा॑दाहु॒र् "यश्चै॒वव्ँ वेद॒ यश्च॒ न तावु॒भौ सोम॒माग॑च्छतः ।  
</details>

<details><summary>भट्टभास्कर-टीका</summary>

यस्मादेवं तस्मात् यश्चैवं सोमयशसोस्तादात्म्यं वेद, यश्च न वेद तावुभावपि सोममागच्छतः सोमं भजते ।  
सोमो हि यशः,यशश्चैतौ प्रार्थयमानौ भवतः । तस्मादेतौ सोममागच्छतः ।
</details>


<details><summary>मूलम्</summary>

सोमो॒ हि यशः॑ ।
तन्त्वाऽव यश॑ ऋच्छ॒तीत्या॑हुः ।
यस्सोमे॒ सोम॒म्प्राहेति॑ ।
</details>

<details open><summary>विश्वास-प्रस्तुतिः</summary>

तन्त्वाऽव "यश॑ ऋच्छ॒ती"त्या॑हु॒र् "यस्सोमे॒ सोम॒म्प्राहे"ति॑ ।
</details>

<details><summary>मूलम्</summary>

तन्त्वाऽव "यश॑ ऋच्छ॒ती"त्या॑हु॒र् "यस्सोमे॒ सोम॒म्प्राहे"ति॑ ।
</details>

<details><summary>भट्टभास्कर-टीका</summary>

अस्ति त्वत्र विशेषः - यद्यपि सर्वः सोममागच्छति, तथाऽपि तमेव यशः ऋच्छति गच्छतीत्याहुः ।
कं यः सोमकर्मणि निर्वर्त्यमाने तं सोमं सप्तहोतारं प्राह सदसि व्याचष्टे, अस्य महत्त्वं प्रवक्तुं शक्नोति तमेव यश ऋच्छतीत्याहुः ।
</details>

<details open><summary>विश्वास-प्रस्तुतिः</summary>

तस्मा॒त्सोमे॒ सोम॒ᳶ प्रोच्यः॑ ।  
</details>

<details><summary>मूलम्</summary>

तस्मा॒त्सोमे॒ सोम॒ᳶ प्रोच्यः॑ ।  
</details>

<details><summary>भट्टभास्कर-टीका</summary>

तस्मात्सोमे सोमः प्रोच्यः प्रवक्तव्यः ।
</details>

<details open><summary>विश्वास-प्रस्तुतिः</summary>

यश॑ ए॒वैन॑मृच्छति ॥ 49 ॥  
</details>

<details><summary>मूलम्</summary>

यश॑ ए॒वैन॑मृच्छति ॥ 49 ॥  
</details>

<details><summary>भट्टभास्कर-टीका</summary>

यशः एनं प्रवक्तारमृच्छस्येव ॥

इति तैत्तिरीयब्राह्मणे द्वितीयाष्टके द्वितीयप्रपाठके अष्टमोऽनुवाकः ॥  

</details>

