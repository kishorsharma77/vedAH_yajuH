---
title:  ०४ प्रतिग्रहमन्त्रमहिमज्ञानम्
unicode_script: devanagari
---

<details><summary>मूलम्</summary>

तस्य॒ वा अ॒ग्नेर्हिर॑ण्यम्प्रतिजग्र॒हुषः॑ ।
अ॒र्धमि॑न्द्रि॒यस्यापा॑क्रामत् ।
तदे॒तेनै॒व प्रत्य॑गृह्णात् ।
तेन॒ वै सो॑ऽर्धमि॑न्द्रि॒यस्या॒त्मन्नु॒पाध॑त्त ।
अ॒र्धमि॑न्द्रि॒यस्या॒त्मन्नु॒पाध॑त्ते ।
य ए॒वव्ँ वि॒द्वान् हिर॑ण्यम्प्रतिगृ॒ह्णाति॑ ।
अथ॒ योऽवि॑द्वान्प्रतिगृ॒ह्णाति॑ ।
अ॒र्धम॑स्येन्द्रि॒यस्याप॑क्रामति ।
</details>

<details open><summary>विश्वास-प्रस्तुतिः</summary>

तस्य॒ वा अ॒ग्नेर्हिर॑ण्यम्प्रतिजग्र॒हुष॑ अ॒र्धमि॑न्द्रि॒यस्यापा॑क्रामत् ।
</details>

<details><summary>मूलम्</summary>

तस्य॒ वा अ॒ग्नेर्हिर॑ण्यम्प्रतिजग्र॒हुष॑ अ॒र्धमि॑न्द्रि॒यस्यापा॑क्रामत् ।
</details>

<details><summary>भट्टभास्कर-टीका</summary>

1तस्य वा इत्यादि ॥ प्रतिग्रहशेषोऽयम् । उक्तमग्न्यादयः प्रत्यगृह्णन्निति । तत्र तस्याग्नेर्हिरण्यं प्रति जग्रहुषः प्रतिगृहीतवतः । संप्रसारणाभावश्छान्दसः । इन्द्रियस्य वीर्यस्य अर्धं आत्मनोऽपा क्रामत् ।
</details>

<details><summary>सायण-टीका</summary>

तृतीये केशवपनाङ्गं पुष्टि-वेदनम् उक्तम् । अथ प्रतिग्रह-मन्त्रेषु तत्तन्-मन्त्र-विज्ञानं चतुर्थे ऽभिधीयते । तत्र हिरण्य-प्रतिग्रह-मन्त्रस्य महिमा-वेदनम् अन्वय-व्यतिरेकाभ्यां विधत्ते-

> तस्य वाग्नेर् हिरण्यं प्रतिजग्रहुषः ।  
> अर्धम् इन्द्रियस्यापाक्रामत् ।  
> तद् एतेनैव प्रत्यगृह्णात् ।  
> तेन वै सोऽर्धम् इन्द्रियस्यात्मन्न् उपाधत्त ।  
> अर्धम् इन्द्रियस्यात्मन्न् उपाधत्ते ।  
> य एवं विद्वान् हिरण्यं प्रतिगृह्णाति ।  
> अथ यो ऽविद्वान् प्रतिगृह्णाति ।  
> अर्धम् अस्येन्द्रियस्यापक्रामति, इति ।

पुरा कदाचिद् अग्निर् मन्त्रम् अन्तरेण हिरण्यं प्रतिगृहीतवान् । तस्याग्नेः शरीर-वर्ति यद् इन्द्रियं वीर्यं तस्यार्धम् अग्नेः सकाशाद् अपगतम् । 
</details>

<details open><summary>विश्वास-प्रस्तुतिः</summary>

तदे॒तेनै॒व प्रत्य॑गृह्णात् ।
</details>

<details><summary>मूलम्</summary>

तदे॒तेनै॒व प्रत्य॑गृह्णात् ।
</details>

<details><summary>भट्टभास्कर-टीका</summary>

अथाग्निः तद्धिरण्यमेतेन प्रतिग्रहमन्त्रेण प्रत्यगृह्णात् । लिङ्गं च 'अग्नये हिरण्यम्' इति ।
</details>

<details><summary>सायण-टीका</summary>

तदानीं स्वकीयं बल-क्षयं दृष्ट्वा तत्-परिहाराय - "राजा त्वा वरुणो नयतु देवि दक्षिणे ऽग्नये हिरण्यम्" इत्य् एतेनैव मन्त्रेण प्रत्यगृह्णात् । तत्राग्निना पठ्यमाने मन्त्रे यो ऽयं चतुर्थ्यन्तो ऽग्नि-शब्दस् तस्य कल्पान्तर-गतो ऽग्निर् इत्य् अर्थः । 
</details>

<details open><summary>विश्वास-प्रस्तुतिः</summary>

तेन॒ वै सो॑ऽर्धमि॑न्द्रि॒यस्या॒त्मन्नु॒पाध॑त्त ।
</details>

<details><summary>मूलम्</summary>

तेन॒ वै सो॑ऽर्धमि॑न्द्रि॒यस्या॒त्मन्नु॒पाध॑त्त ।
</details>

<details><summary>भट्टभास्कर-टीका</summary>

तेन तादृशेन प्रतिग्रहेण इन्द्रियस्यार्धमपक्रान्तं भूय आत्मन्युपाधत्ताग्निः ।
</details>

<details><summary>सायण-टीका</summary>

तद्-व्यवधानेन प्रतिग्रहे सति तेनैव मन्त्रेण पूर्वम् अपगतं स्वकीय-वीर्यस्यार्धं स्वस्मिन्न् एव पुनः समाधत्त । 
</details>

<details open><summary>विश्वास-प्रस्तुतिः</summary>

अ॒र्धमि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वान् हिर॑ण्यम्प्रतिगृ॒ह्णाति॑ ।  
</details>

<details><summary>मूलम्</summary>

अ॒र्धमि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वान् हिर॑ण्यम्प्रतिगृ॒ह्णाति॑ ।  
</details>

<details><summary>भट्टभास्कर-टीका</summary>

अथ य एवं विद्वान् हिरण्यं प्रतिगृह्णाति स इन्द्रियस्यापक्रान्तस्याप्यर्धं पुनरात्मन्युपाधते ।
</details>

<details open><summary>विश्वास-प्रस्तुतिः</summary>

अथ॒ योऽवि॑द्वान्प्रतिगृ॒ह्णात्य् अ॒र्धम॑स्येन्द्रि॒यस्याप॑क्रामति ।
</details>

<details><summary>मूलम्</summary>

अथ॒ योऽवि॑द्वान्प्रतिगृ॒ह्णात्य् अ॒र्धम॑स्येन्द्रि॒यस्याप॑क्रामति ।
</details>

<details><summary>भट्टभास्कर-टीका</summary>

अथाविद्बांश्चेत्तस्य इन्द्रियस्यार्धमपक्रामत्येव । तस्मादेवं विदुषा प्रतिग्राह्यमिति विधीयते ॥
</details>

<details><summary>सायण-टीका</summary>

यः पुमान् एवं मन्त्र-महिमानं विद्वान् प्रतिगृह्णाति तस्येन्द्रिय-भागो नातिक्रामति । किं तु स्वस्मिन्न् एव समाहितो भवति । अविदुषस् तु स भागः स्वस्माद् अपगच्छति ।
</details>

<details><summary>मूलम्</summary>

तस्य॒ वै सोम॑स्य॒ वास॑ᳶ प्रतिजग्र॒हुषः॑ ।
तृती॑यमिन्द्रि॒यस्यापा॑क्रामत् ॥11॥  
तदे॒तेनै॒व प्रत्य॑गृह्णात् ।
तेन॒ वै स तृती॑यमिन्द्रि॒यस्या॒त्मन्नु॒पाध॑त्त ।
तृती॑यमिन्द्रि॒यस्या॒त्मन्नु॒पाध॑त्ते ।
य ए॒वव्ँ वि॒द्वान् वास॑ᳶ प्रतिगृ॒ह्णाति॑ ।
अथ॒ योऽवि॑द्वान्प्रतिगृ॒ह्णाति॑ ।
तृती॑यमस्येन्द्रि॒यस्याप॑क्रामति ।
</details>

<details open><summary>विश्वास-प्रस्तुतिः</summary>

तस्य॒ वै सोम॑स्य॒ वास॑ᳶ प्रतिजग्र॒हुष॒स् तृती॑यमिन्द्रि॒यस्यापा॑क्रामत् ॥11॥  

तदे॒तेनै॒व प्रत्य॑गृह्णात् ।   
तेन॒ वै स तृती॑यमिन्द्रि॒यस्या॒त्मन्नु॒पाध॑त्त ।   

तृती॑यमिन्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वान् वास॑ᳶ प्रतिगृ॒ह्णाति॑ ।

अथ॒ योऽवि॑द्वान्प्रतिगृ॒ह्णाति॒ तृती॑यमस्येन्द्रि॒यस्याप॑क्रामति ।
</details>

<details><summary>मूलम्</summary>

तस्य॒ वै सोम॑स्य॒ वास॑ᳶ प्रतिजग्र॒हुष॒स् तृती॑यमिन्द्रि॒यस्यापा॑क्रामत् ॥11॥  

तदे॒तेनै॒व प्रत्य॑गृह्णात् ।   
तेन॒ वै स तृती॑यमिन्द्रि॒यस्या॒त्मन्नु॒पाध॑त्त ।   

तृती॑यमिन्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वान् वास॑ᳶ प्रतिगृ॒ह्णाति॑ ।

अथ॒ योऽवि॑द्वान्प्रतिगृ॒ह्णाति॒ तृती॑यमस्येन्द्रि॒यस्याप॑क्रामति ।
</details>


<details><summary>मूलम्</summary>

तस्य॒ वै रु॒द्रस्य॒ गाम्प्र॑तिजग्र॒हुषः॑ ।
च॒तु॒र्थमि॑न्द्रि॒यस्यापा॑क्रामत् ।
तामे॒तेनै॒व प्रत्य॑गृह्णात् ।
तेन॒ वै स च॑तु॒र्थमि॑न्द्रि॒यस्या॒त्मन्नु॒पाध॑त्त ॥12॥  
च॒तु॒र्थमि॑न्द्रि॒यस्या॒त्मन्नु॒पाध॑त्ते ।
य ए॒वव्ँ वि॒द्वान्गाम्प्र॑तिगृ॒ह्णाति॑ ।
अथ॒ योऽवि॑द्वान्प्रतिगृ॒ह्णाति॑ ।
च॒तु॒र्थम॑स्येन्द्रि॒यस्याप॑क्रामति ।
</details>

<details open><summary>विश्वास-प्रस्तुतिः</summary>

तस्य॒ वै रु॒द्रस्य॒ गाम्प्र॑तिजग्र॒हुष॑श् चतु॒र्थमि॑न्द्रि॒यस्यापा॑क्रामत् ।

तामे॒तेनै॒व प्रत्य॑गृह्णात् ।
तेन॒ वै स च॑तु॒र्थमि॑न्द्रि॒यस्या॒त्मन्नु॒पाध॑त्त ॥12॥  

च॒तु॒र्थमि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वान्गाम्प्र॑तिगृ॒ह्णाति॑ ।

अथ॒ योऽवि॑द्वान्प्रतिगृ॒ह्णाति॑ चतु॒र्थम॑स्येन्द्रि॒यस्याप॑क्रामति ।
</details>

<details><summary>मूलम्</summary>

तस्य॒ वै रु॒द्रस्य॒ गाम्प्र॑तिजग्र॒हुष॑श् चतु॒र्थमि॑न्द्रि॒यस्यापा॑क्रामत् ।

तामे॒तेनै॒व प्रत्य॑गृह्णात् ।
तेन॒ वै स च॑तु॒र्थमि॑न्द्रि॒यस्या॒त्मन्नु॒पाध॑त्त ॥12॥  

च॒तु॒र्थमि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वान्गाम्प्र॑तिगृ॒ह्णाति॑ ।

अथ॒ योऽवि॑द्वान्प्रतिगृ॒ह्णाति॑ चतु॒र्थम॑स्येन्द्रि॒यस्याप॑क्रामति ।
</details>


<details><summary>मूलम्</summary>

तस्य॒ वै वरु॑ण॒स्याश्व॑म्प्रतिजग्र॒हुषः॑ ।
प॒ञ्च॒ममि॑न्द्रि॒यस्यापा॑क्रामत् ।
तमे॒तेनै॒व प्रत्य॑गृह्णात् ।
तेन॒ वै स प॑ञ्च॒ममि॑न्द्रि॒यस्या॒त्मन्नु॒पाध॑त्त ।
प॒ञ्च॒ममि॑न्द्रि॒यस्या॒त्मन्नु॒पाध॑त्ते ।
य ए॒वव्ँ वि॒द्वानश्व॑म्प्रतिगृ॒ह्णाति॑ ॥13॥  
अथ॒ योऽवि॑द्वान्प्रतिगृ॒ह्णाति॑ ।
प॒ञ्च॒मम॑स्येन्द्रि॒यस्याप॑क्रामति ।
</details>

<details open><summary>विश्वास-प्रस्तुतिः</summary>

तस्य॒ वै वरु॑ण॒स्याश्व॑म्प्रतिजग्र॒हुष॑ᳶ पञ्च॒ममि॑न्द्रि॒यस्यापा॑क्रामत् ।  

तमे॒तेनै॒व प्रत्य॑गृह्णात् ।  

तेन॒ वै स प॑ञ्च॒ममि॑न्द्रि॒यस्या॒त्मन्नु॒पाध॑त्त ।  

प॒ञ्च॒ममि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वानश्व॑म्प्रतिगृ॒ह्णाति॑ ॥13॥  

अथ॒ योऽवि॑द्वान्प्रतिगृ॒ह्णाति॑ पञ्च॒मम॑स्येन्द्रि॒यस्याप॑क्रामति ।
</details>

<details><summary>मूलम्</summary>

तस्य॒ वै वरु॑ण॒स्याश्व॑म्प्रतिजग्र॒हुष॑ᳶ पञ्च॒ममि॑न्द्रि॒यस्यापा॑क्रामत् ।  

तमे॒तेनै॒व प्रत्य॑गृह्णात् ।  

तेन॒ वै स प॑ञ्च॒ममि॑न्द्रि॒यस्या॒त्मन्नु॒पाध॑त्त ।  

प॒ञ्च॒ममि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वानश्व॑म्प्रतिगृ॒ह्णाति॑ ॥13॥  

अथ॒ योऽवि॑द्वान्प्रतिगृ॒ह्णाति॑ पञ्च॒मम॑स्येन्द्रि॒यस्याप॑क्रामति ।
</details>


<details><summary>मूलम्</summary>

तस्य॒ वै प्र॒जाप॑ते॒ᳶ पुरु॑षम्प्रतिजग्र॒हुषः॑ ।
ष॒ष्ठमि॑न्द्रि॒यस्यापा॑क्रामत् ।
तमे॒तेनै॒व प्रत्य॑गृह्णात् ।
तेन॒ वै स ष॒ष्ठमि॑न्द्रि॒यस्या॒त्मन्नु॒पाध॑त्त ।
ष॒ष्ठमि॑न्द्रि॒यस्या॒त्मन्नु॒पाध॑त्ते ।
य ए॒वव्ँ वि॒द्वान्पुरु॑षम्प्रतिगृ॒ह्णाति॑ ।
अथ॒ योऽवि॑द्वान्प्रतिगृ॒ह्णाति॑ ।
ष॒ष्ठम॑स्येन्द्रि॒यस्याप॑क्रामति ॥14॥  
</details>

<details open><summary>विश्वास-प्रस्तुतिः</summary>

तस्य॒ वै प्र॒जाप॑ते॒ᳶ पुरु॑षम्प्रतिजग्र॒हुष॑श् ष॒ष्ठमि॑न्द्रि॒यस्यापा॑क्रामत् ।

तमे॒तेनै॒व प्रत्य॑गृह्णात् ।  
तेन॒ वै स ष॒ष्ठमि॑न्द्रि॒यस्या॒त्मन्नु॒पाध॑त्त ।   

ष॒ष्ठमि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वान्पुरु॑षम्प्रतिगृ॒ह्णाति॑ ।

अथ॒ योऽवि॑द्वान्प्रतिगृ॒ह्णाति॑ ष॒ष्ठम॑स्येन्द्रि॒यस्याप॑क्रामति ॥14॥  
</details>

<details><summary>मूलम्</summary>

तस्य॒ वै प्र॒जाप॑ते॒ᳶ पुरु॑षम्प्रतिजग्र॒हुष॑श् ष॒ष्ठमि॑न्द्रि॒यस्यापा॑क्रामत् ।

तमे॒तेनै॒व प्रत्य॑गृह्णात् ।  
तेन॒ वै स ष॒ष्ठमि॑न्द्रि॒यस्या॒त्मन्नु॒पाध॑त्त ।   

ष॒ष्ठमि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वान्पुरु॑षम्प्रतिगृ॒ह्णाति॑ ।

अथ॒ योऽवि॑द्वान्प्रतिगृ॒ह्णाति॑ ष॒ष्ठम॑स्येन्द्रि॒यस्याप॑क्रामति ॥14॥  
</details>


<details><summary>मूलम्</summary>

तस्य॒ वै मनो॒स्तल्प॑म्प्रतिजग्र॒हुषः॑ ।
स॒प्त॒ममि॑न्द्रि॒यस्यापा॑क्रामत् ।
तमे॒तेनै॒व प्रत्य॑गृह्णात् ।
तेन॒ वै स स॑प्त॒ममि॑न्द्रि॒यस्या॒त्मन्नु॒पाध॑त्त ।
स॒प्त॒ममि॑न्द्रि॒यस्या॒त्मन्नु॒पाध॑त्ते ।
य ए॒वव्ँ वि॒द्वाँस्तल्प॑म्प्रतिगृ॒ह्णाति॑ ।
अथ॒ योऽवि॑द्वान्प्रतिगृ॒ह्णाति॑ ।
स॒प्त॒मम॑स्येन्द्रि॒यस्याप॑क्रामति ।
</details>

<details open><summary>विश्वास-प्रस्तुतिः</summary>

तस्य॒ वै मनो॒स्तल्प॑म्प्रतिजग्र॒हुष॑स् सप्त॒ममि॑न्द्रि॒यस्यापा॑क्रामत् ।  

तमे॒तेनै॒व प्रत्य॑गृह्णात् ।  
तेन॒ वै स स॑प्त॒ममि॑न्द्रि॒यस्या॒त्मन्नु॒पाध॑त्त ।  

स॒प्त॒ममि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वाँस्तल्प॑म्प्रतिगृ॒ह्णाति॑ ।    
अथ॒ योऽवि॑द्वान्प्रतिगृ॒ह्णाति॑ सप्त॒मम॑स्येन्द्रि॒यस्याप॑क्रामति ।  
</details>

<details><summary>मूलम्</summary>

तस्य॒ वै मनो॒स्तल्प॑म्प्रतिजग्र॒हुष॑स् सप्त॒ममि॑न्द्रि॒यस्यापा॑क्रामत् ।  

तमे॒तेनै॒व प्रत्य॑गृह्णात् ।  
तेन॒ वै स स॑प्त॒ममि॑न्द्रि॒यस्या॒त्मन्नु॒पाध॑त्त ।  

स॒प्त॒ममि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वाँस्तल्प॑म्प्रतिगृ॒ह्णाति॑ ।    
अथ॒ योऽवि॑द्वान्प्रतिगृ॒ह्णाति॑ सप्त॒मम॑स्येन्द्रि॒यस्याप॑क्रामति ।  
</details>


<details><summary>मूलम्</summary>

तस्य॒ वा उ॑त्ता॒नस्या॑ङ्गीर॒सस्याप्रा॑णत्प्रतिजग्र॒हुषः॑ ।
अ॒ष्ट॒ममि॑न्द्रि॒यस्यापा॑क्रामत् ॥15 ॥  
तदे॒तेनै॒व प्रत्य॑गृह्णात् ।
तेन॒ वै सो॑ऽष्ट॒ममि॑न्द्रि॒यस्या॒त्मन्नु॒पाध॑त्त ।
अ॒ष्ट॒ममि॑न्द्रि॒यस्या॒त्मन्नु॒पाध॑त्ते ।
य ए॒वव्ँ वि॒द्वानप्रा॑णत्प्रतिगृ॒ह्णाति॑ ।
अथ॒ योऽवि॑द्वान्प्रतिगृ॒ह्णाति॑ ।
अ॒ष्ट॒मम॑स्येन्द्रि॒यस्याप॑क्रामति ।
</details>

<details open><summary>विश्वास-प्रस्तुतिः</summary>

तस्य॒ वा उ॑त्ता॒नस्या॑ङ्गीर॒सस्याप्रा॑णत्प्रतिजग्र॒हुष॑ अष्ट॒ममि॑न्द्रि॒यस्यापा॑क्रामत् ॥15 ॥  

तदे॒तेनै॒व प्रत्य॑गृह्णात् ।  
तेन॒ वै सो॑ऽष्ट॒ममि॑न्द्रि॒यस्या॒त्मन्नु॒पाध॑त्त ।

अ॒ष्ट॒ममि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वानप्रा॑णत्प्रतिगृ॒ह्णाति॑ ।

अथ॒ योऽवि॑द्वान्प्रतिगृ॒ह्णात्य् अष्ट॒मम॑स्येन्द्रि॒यस्याप॑क्रामति ।
</details>

<details><summary>मूलम्</summary>

तस्य॒ वा उ॑त्ता॒नस्या॑ङ्गीर॒सस्याप्रा॑णत्प्रतिजग्र॒हुष॑ अष्ट॒ममि॑न्द्रि॒यस्यापा॑क्रामत् ॥15 ॥  

तदे॒तेनै॒व प्रत्य॑गृह्णात् ।  
तेन॒ वै सो॑ऽष्ट॒ममि॑न्द्रि॒यस्या॒त्मन्नु॒पाध॑त्त ।

अ॒ष्ट॒ममि॑न्द्रि॒यस्या॒त्मन्नु॒पाध॑त्ते॒ य ए॒वव्ँ वि॒द्वानप्रा॑णत्प्रतिगृ॒ह्णाति॑ ।

अथ॒ योऽवि॑द्वान्प्रतिगृ॒ह्णात्य् अष्ट॒मम॑स्येन्द्रि॒यस्याप॑क्रामति ।
</details>

<details><summary>भट्टभास्कर-टीका</summary>

2-7एवं सोमरुद्रवरुणप्रजापतिमनूत्तानेषु वेदितव्यम् । तृतीयादयोंऽशाः । 'पूरणाद्भागे' इति तृतीयशब्दादन् प्रत्ययः ॥
</details>

<details><summary>सायण-टीका</summary>

[[P446]] हिरण्य-मन्त्रवद् वस्त्र-गवाश्व-पुरुष-तल्प-शकट-प्रतिग्रह-मन्त्राणां षण्णां वेदनम् अन्वय-व्यतिरेकाभ्यां विधत्ते-

> तस्य वै सोमस्य वासं प्रतिजग्रहुषः ।  
> तृतीयम् इन्द्रियस्यापाक्रामत् ।  
> तद् एतेनैव प्रत्यगृह्णात् ।  
> तेन वै स तृतीयम् इन्द्रियस्यात्मन्न् उपाधत्त ।  
> तृतीयम् इन्द्रियस्यात्मन्न् उपाधत्ते ।  
> य एवं विद्वान् वासं प्रतिगृह्णाति ।  
> अथ यो ऽविद्वान् प्रतिगृह्णाति ।  
> तृतीयम् अस्येन्द्रियस्यापक्रामति ।  
> तस्य वै रुद्रस्य गां प्रतिजग्रहुषः ।  
> चतुर्थम् इन्द्रियस्यापाक्रामत् ।  
> ताम् एतेनैव प्रत्यगृह्णात् ।  
> तेन वै स चतुर्थम् इन्द्रियस्यात्मन्न् उपाधत्त ।  
> चतुर्थम् इन्द्रियस्यात्मन्न् उपाधत्ते ।  
> य एवं विद्वान् गां प्रतिगृह्णाति ।  
> अथ यो ऽविद्वान् प्रतिगृह्णाति ।  
> चतुर्थम् अस्येन्द्रियस्यापक्रामति ।  
> तस्य वै वरुणस्याश्वं प्रतिजग्रहुषः ।  
> पञ्चमम् इन्द्रियस्यापाक्रामत् ।  
> तम् एतेनैव प्रत्यगृह्णात् ।  
> तेन वै स पञ्चमम् इन्द्रियस्यात्मन्न् उपाधत्त ।  
> पञ्चमम् इन्द्रियस्यात्मन्न् उपाधत्ते ।  
> य एवं विद्वान् अश्वं प्रतिगृह्णाति ।  
> अथ यो ऽविद्वान् प्रतिगृह्णाति ।  
> पञ्चमम् अस्येन्द्रियस्यापक्रामति ।  
> तस्य वै प्रजापतेः पुरुषं प्रतिजग्रहुषः । [[P447]]  
> षष्ठम् इन्द्रियस्यापाक्रामत् ।  
> तम् एतेनैव प्रत्यगृह्णात् ।  
> तेन वै स षष्ठम् इन्द्रियस्यात्मन्न् उपाधत्त ।  
> षष्ठम् इन्द्रियस्यात्मन्न् उपाधत्ते ।  
> य एवं विद्वान् पुरुषं प्रतिगृह्णाति ।  
> अथ यो ऽविद्वान् प्रतिगृह्णाति ।  
> षष्ठम् अस्येन्द्रियस्यापक्रामति ।  
> तस्य वै मनोस् तल्पं प्रतिजग्रहुषः ।  
> सप्तमम् इन्द्रियस्यापाक्रामत् ।  
> तम् एतेनैव प्रत्यगृह्णात् ।  
> तेन वै स सप्तमम् इन्द्रियस्यात्मन्न् उपाधत्त ।  
> सप्तमम् इन्द्रियस्यात्मन्न् उपाधत्ते ।  
> य एवं विद्वान्स् तल्पं प्रतिगृह्णाति ।  
> अथ यो ऽविद्वान् प्रतिगृह्णाति ।  
> सप्तमम् अस्येन्द्रियस्यापक्रामति ।  
> तस्य वा उत्तानस्याङ्गीरसस्याप्राणत् प्रतिजग्रहुषः ।  
> अष्टमम् इन्द्रियस्यापाक्रामत् ।  
> तद् एतेनैव प्रत्यगृह्णात् ।  
> तेन वै सो ऽष्टमम् इन्द्रियस्यात्मन्न् उपाधत्त ।  
> अष्टमम् इन्द्रियस्यात्मन्न् उपाधत्ते ।  
> य एवं विद्वान् अप्राणत् प्रतिगृह्णाति ।  
> अथ यो ऽविद्वान् प्रतिगृह्णाति ।  
> अष्टमम् अस्येन्द्रियस्यापक्रामति, इति ।


अत्र तृतीय-चतुर्थादि-शब्दा वीर्य-भाग-पराः । अप्राणत्, प्राण-वायु-रहितम् अचेतनं शकटम् । उत्तानायाङ्गिरसायान्येति तत्-तत्-पर्यायेषु प्रथम-पर्यायवद् व्याख्येयम् ।
</details>


<details><summary>मूलम्</summary>

यद्वा इ॒दङ्किञ्च॑ ।
तत्सर्व॑मुत्ता॒न ए॒वाङ्गी॑र॒सᳶ प्रत्य॑गृह्णात् ।
तदे॑न॒म्प्रति॑गृहीत॒न्नाहि॑नत् ।
यत्किञ्च॑ प्रतिगृह्णी॒यात् ।
तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।
इ॒यव्ँ वा उ॑त्ता॒न आ॑ङ्गीर॒सः ।
अ॒नयै॒वैन॒त्प्रति॑गृह्णाति ।
नैनँ॑ हिनस्ति ॥16॥  
</details>

<details open><summary>विश्वास-प्रस्तुतिः</summary>

यद्वा इ॒दङ्किञ्च॒ तत्सर्व॑मुत्ता॒न ए॒वाङ्गी॑र॒सᳶ प्रत्य॑गृह्णात् ।  

तदे॑न॒म्प्रति॑गृहीत॒न्नाहि॑नत् ।  

यत्किञ्च॑ प्रतिगृह्णी॒यात् तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।  

इ॒यव्ँ वा उ॑त्ता॒न आ॑ङ्गीर॒स अ॒नयै॒वैन॒त्प्रति॑गृह्णाति ।  

नैनँ॑ हिनस्ति ॥16॥  
</details>

<details><summary>मूलम्</summary>

यद्वा इ॒दङ्किञ्च॒ तत्सर्व॑मुत्ता॒न ए॒वाङ्गी॑र॒सᳶ प्रत्य॑गृह्णात् ।  

तदे॑न॒म्प्रति॑गृहीत॒न्नाहि॑नत् ।  

यत्किञ्च॑ प्रतिगृह्णी॒यात् तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।  

इ॒यव्ँ वा उ॑त्ता॒न आ॑ङ्गीर॒स अ॒नयै॒वैन॒त्प्रति॑गृह्णाति ।  

नैनँ॑ हिनस्ति ॥16॥  
</details>

<details><summary>भट्टभास्कर-टीका</summary>

8यद्वा इदं किञ्चेत्यादि ॥ व्याख्यातम् । अवयवस्तुत्यर्थं पुनर्वचनम् ॥

इति तैत्तिरीयब्राह्मणे द्वितीयाष्टके तृतीयप्रपाठके चतुर्थोऽनुवाकः ॥  

</details>

<details><summary>सायण-टीका</summary>

यद् उक्तं द्वितीयानुवाकेनाम्नात-मन्त्राणाम् उत्तान-मन्त्रेण प्रतिग्रह इति तद् अप्य् अत्र मन्त्र-महिम-वेदन-प्रसङ्गेन तदीय-वेदन-विधानार्थं पुनः पठति-

> यद् वा इदं किंच ।  
> तत् सर्वम् उत्तान एवाङ्गीरसः प्रत्यगृह्णात् ।  
> तद् एनं प्रतिगृहीतं नाहिनत् ।  
> यत् किंच प्रतिगृह्णीयात् ।  
> तत् सर्वम् उत्तानस् त्व् आङ्गीरसः प्रतिगृह्णात्व् इत्य् एव प्रतिगृह्णीयात् ।  
> इयं वा उत्तान आङ्गीरसः ।  
> अनयैवैनत् प्रतिगृह्णाति ।  
> नैनं हिनस्ति । 

इति ।

पूर्ववव्याख्येयम् । एवं मत्रमहिमाऽप्यनुसंधेय इति तात्पर्यार्थः ॥ 


इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय तैत्तिरीय-ब्राह्मणभाष्ये द्वितीयकाण्डे तृतीयप्रपाठके चतुर्थोऽनुवाकः ॥ ४ ॥ 
</details>
