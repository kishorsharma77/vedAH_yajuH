---
title:  ०२ नैमित्तिको होतृमन्त्रहोमः
unicode_script: devanagari
---

<details open><summary>विश्वास-प्रस्तुतिः</summary>

दक्षि॑णाम्प्रतिग्रही॒ष्यन्त्स॒प्तद॑श॒कृत्वोऽपा॑न्यात् ।
</details>

<details><summary>मूलम्</summary>

दक्षि॑णाम्प्रतिग्रही॒ष्यन्त्स॒प्तद॑श॒कृत्वोऽपा॑न्यात् ।
</details>

<details><summary>भट्टभास्कर-टीका</summary>

1दक्षिणां प्रतिग्रहीप्यन्नित्यादि ॥ दक्षिणाप्रतिग्रहकाले सप्तदशकृत्वोऽपान्यात् अधोवायुमाकर्षेत् । सप्तदशप्राणायामान् कुर्यादिति केचित् ।
</details>

<details><summary>सायण-टीका</summary>

प्रथमानुवाके चतुर्होतृ-शब्देन सर्व-होतृ-मन्त्र-व्यवहार उपपादितः । द्वितीये होतृ-मन्त्रेण नैमित्तिका अभिधीयन्ते । तत्राऽऽदौ तावद् दक्षिणा-प्रतिग्रहे कंचिद् विशेषं विधत्ते-

> दक्षिणां प्रतिग्रहीष्यन् सप्तदश-कृत्वो ऽपान्यात् ।  
> आत्मानम् एव समिन्धे ।  
> तेजसे वीर्याय ।  
> अथो प्रजापतिर् एवैनां भूत्वा प्रतिगृह्णाति ।  
> आत्मनोऽनार्त्यै, इति ।

[[P440]] अपान्याद् वायोर् अन्तराकर्षण-रूपं निश्वासं कुर्यात् । 
</details>

<details><summary>मूलम्</summary>

आ॒त्मान॑मे॒व समि॑न्धे ।
तेज॑से वी॒र्या॑य ।
</details>

<details open><summary>विश्वास-प्रस्तुतिः</summary>

आ॒त्मान॑मे॒व समि॑न्धे॒ तेज॑से वी॒र्या॑य ।
</details>

<details><summary>मूलम्</summary>

आ॒त्मान॑मे॒व समि॑न्धे॒ तेज॑से वी॒र्या॑य ।
</details>

<details><summary>भट्टभास्कर-टीका</summary>

आत्मानं समिद्धं करोति । अस्माल्लिङ्गात् असौ समिद्धः प्रतिग्रहीतुमर्हतीति गम्यते तेजसे वीर्याय च भवत्यपान्यप्रतिग्रहणम् ।
</details>

<details><summary>सायण-टीका</summary>

तेन शरीर-मध्ये स्थितो भवति । तेजः प्रतिग्रह-योग्यता, वीर्यं प्रतिग्रह-प्रयुक्त-दोष-निवारण-सामर्थ्यम् । तद् उभयम् अनेन निश्वासेन मध्ये तिष्ठति । 
</details>


<details><summary>मूलम्</summary>

अथो॑ प्र॒जाप॑तिरे॒वैना॑म्भू॒त्वा प्रति॑गृह्णाति ।
आ॒त्मनोऽना॑र्त्यै ।
</details>

<details open><summary>विश्वास-प्रस्तुतिः</summary>

अथो॑ प्र॒जाप॑तिरे॒वैना॑म्भू॒त्वा प्रति॑गृह्णात्य्
आ॒त्मनोऽना॑र्त्यै ।
</details>

<details><summary>मूलम्</summary>

अथो॑ प्र॒जाप॑तिरे॒वैना॑म्भू॒त्वा प्रति॑गृह्णात्य्
आ॒त्मनोऽना॑र्त्यै ।
</details>

<details><summary>भट्टभास्कर-टीका</summary>

अपिच प्रजापतिरेव भूत्वा एनां दक्षिणां प्रतिगृह्णाति । सप्तदशसङ्ख्यान्वयात् सप्तदशः प्रजापतिरिति । तच्चात्मनोऽनार्त्यै भवति अविनाशाय संपद्यते, स्वयमप्रतिग्राहकत्वात् ॥
</details>

<details><summary>सायण-टीका</summary>

अपि च प्रजापतेः सप्तदशाक्षरात्मकत्वात् संख्या-साम्येन तद्-रूप एव भूत्वा दक्षिणां प्रतिगृह्णाति, ततस् त्व् आत्मन आर्तिः प्रत्यवाय-रूपो न भवति ।
</details>

<details><summary>मूलम्</summary>

यद्ये॑न॒मार्त्वि॑ज्याद्वृ॒तँ सन्त॑न्नि॒र्हरे॑रन् ।
आग्नी॑ध्रे जुहुया॒द्दश॑होतारम् ।
च॒तु॒र्गृ॒ही॒तेनाज्ये॑न ।
पु॒रस्ता॑त्प्र॒त्यङ्तिष्ठ॑न् ।
प्र॒ति॒लो॒मव्ँ वि॒ग्राह॑म् ॥4॥  
</details>

<details open><summary>विश्वास-प्रस्तुतिः</summary>

यद्ये॑न॒मार्त्वि॑ज्याद्वृ॒तँ सन्त॑न्नि॒र्हरे॑र॒न्न्  आग्नी॑ध्रे जुहुया॒द्दश॑होतारम् चतुर्गृही॒तेनाज्ये॑न  पु॒रस्ता॑त्प्र॒त्यङ्तिष्ठ॑न्न् प्रतिलो॒मव्ँ वि॒ग्राह॑म् ॥4॥  
</details>

<details><summary>मूलम्</summary>

यद्ये॑न॒मार्त्वि॑ज्याद्वृ॒तँ सन्त॑न्नि॒र्हरे॑र॒न्न्  आग्नी॑ध्रे जुहुया॒द्दश॑होतारम् चतुर्गृही॒तेनाज्ये॑न  पु॒रस्ता॑त्प्र॒त्यङ्तिष्ठ॑न्न् प्रतिलो॒मव्ँ वि॒ग्राह॑म् ॥4॥  
</details>

<details><summary>भट्टभास्कर-टीका</summary>

2यद्येनमित्यादि ॥ आर्त्विज्याद्वृतमन्ये यद्यपनयेयुः अथ स निर्ह्रियमाणः आग्नीध्रे दशहोतारं जुहुयात् चतुर्गृहीतेनाज्येन एकीकृतेन पुरस्तात् प्रत्यङ्मुखस्तिष्ठन् प्रतिलोमं 'सामाध्वर्युः' इत्यारभ्य 'चितिः स्रुक्'5 इत्येवमन्तम् । विग्राहं विच्छिद्यविच्छिद्य प्रत्यवयवं जुहुयात् ।
</details>

<details><summary>सायण-टीका</summary>

अथ होतृ-मन्त्रेण नैमित्तिकं विधत्ते-

> यद्य् एनम् आर्त्विज्याद् व्रतः सन्तं निर्हरेरेन् ।  
> आग्नीध्रे जुहुयाद् दश-होतारम् ।  
> चतुर्गृहीतेनाज्येन ।  
> पुरस्तात् प्रत्यङ् तिष्ठन् ।  
> प्रतिलोमं वि-ग्राहम् ।  
> प्राणान् एवास्योपदासयति, इति ।


आर्त्विज्यार्थं वृतं कंचिद् एकं पुरुषम् इतरे यदि द्वेषेणार्त्विज्यान् निराकृतवन्तस् तदानीं निराकृतः पुरुषो होमं जुहुयात् । तदा होतृ-मन्त्रस्य "सामाध्वर्युर्" इत्य् एतद् यद् अन्तिमं वाक्यं तद् आरभ्य "चित्तिः स्रुग्" इत्यादि-वाक्ये समाप्तिः प्रतिलोमम् । तत्रापि प्रति-वाक्यं विगृह्य पृथक्-पृथग् आहुतीर् जुहुयात् । 
</details>

<details open><summary>विश्वास-प्रस्तुतिः</summary>

प्रा॒णाने॒वास्योप॑ दासयति ।
</details>

<details><summary>मूलम्</summary>

प्रा॒णाने॒वास्योप॑ दासयति ।
</details>

<details><summary>भट्टभास्कर-टीका</summary>

अस्यात्मानं आर्त्विज्यान्निर्हरतः प्राणानुपदासयति ।
</details>

<details><summary>सायण-टीका</summary>

एतस्य यो निराकर्ता तस्य प्राणान् उपक्षपयति ।
</details>

<details><summary>मूलम्</summary>

यद्ये॑न॒म्पुन॑रुप॒शिक्षे॑युः ।
आग्नी॑ध्र ए॒व जु॑हुया॒द्दश॑होतारम् ।
च॒तु॒र्गृ॒ही॒तेनाज्ये॑न ।
प॒श्चात्प्राङासी॑नः ।
अ॒नु॒लो॒ममवि॑ग्राहम् ।
</details>

<details open><summary>विश्वास-प्रस्तुतिः</summary>

यद्ये॑न॒म्पुन॑रुप॒शिक्षे॑युर् आग्नी॑ध्र ए॒व जु॑हुया॒द्दश॑होतारम्  चतुर्गृही॒तेनाज्ये॑न प॒श्चात्प्राङासी॑न अनुलो॒ममवि॑ग्राहम् ।
</details>

<details><summary>मूलम्</summary>

यद्ये॑न॒म्पुन॑रुप॒शिक्षे॑युर् आग्नी॑ध्र ए॒व जु॑हुया॒द्दश॑होतारम्  चतुर्गृही॒तेनाज्ये॑न प॒श्चात्प्राङासी॑न अनुलो॒ममवि॑ग्राहम् ।
</details>

<details><summary>भट्टभास्कर-टीका</summary>

अथ यद्येनं ते निर्हर्तारः पुनरुपशिक्षेयुः समीपे प्रत्यानयेयुः अग्नीघ्र एव जुहुयात् दशहोतारं चतुर्गृहीतेनैवाज्येन पश्चात्प्राङ्मुख आसीन अनुलोमं 'चित्तिः स्रुक्'5 इत्यादि 'सामाध्वर्युः'5 इत्येवमन्तं अविग्राहं अविच्छिद्याविच्छिद्य सर्वान्ते जुहोति ।
</details>

<details><summary>सायण-टीका</summary>

अथ प्रकारान्तरेण नैमित्तिक-होमं विधत्ते-

> यद्य् एनं पुनर् उपशिर्क्षेयुः ।  
> आग्नीध्र एव जुहुयाद् दश-होतारम् ।  
> चतुर्गृहीतेनाज्येन ।  
> पश्चात् प्राङ् आसीनः ।  
> अनुलोमम् अवि-ग्राहम् ।  
> प्राणान् एवास्मै कल्पयति, इति ।

यदि तदीय-होमाद् भीताः सन्त एनं निराकृतं पुरुषं पुनर् अपि स्वीकुर्युस् तदानीं विरोधि-निग्रहार्थम् अनुष्ठितात् पूर्व-होमाद् विपर्ययेणानुग्रहार्थं होमं कुर्यात् । तत्र "चित्तिः स्रुग्" आदिर् अनुलोम-पाठः । आहुतिश् चैकैव । न तु विगृह्य होमः । 
</details>

<details open><summary>विश्वास-प्रस्तुतिः</summary>

प्रा॒णाने॒वास्मै॑ कल्पयति ।
</details>

<details><summary>मूलम्</summary>

प्रा॒णाने॒वास्मै॑ कल्पयति ।
</details>

<details><summary>भट्टभास्कर-टीका</summary>

प्राणानस्मै कल्पयति स्थापयति । 'अच् प्रत्यन्ववपूर्वात्' इत्यच् समासान्तः । ग्रहेराभीक्ष्ण्ये णमुल् ॥
</details>

<details><summary>सायण-टीका</summary>

तेन तस्य निराकर्तुः प्राणान् कल्पयति, स्वस्थान् करोति ।
</details>

<details open><summary>विश्वास-प्रस्तुतिः</summary>

प्राय॑श्चित्ती॒ वाग्घोतेत्यृ॑तुमु॒खऋ॑तुमुखे जुहोति ।  
</details>

<details><summary>मूलम्</summary>

प्राय॑श्चित्ती॒ वाग्घोतेत्यृ॑तुमु॒खऋ॑तुमुखे जुहोति ।  
</details>

<details><summary>भट्टभास्कर-टीका</summary>

3प्रायश्चित्तीत्यादि ॥ प्रायश्चित्तवान् । प्रायश्चित्तादिनिः, स्वरस्सतिशिष्टत्वात्स्यात् । तस्मात् प्रायश्चित्ती । प्रायश्चित्त्यां कर्तव्यायां कर्मभ्रेषोपशमनार्थे ज्ञाने कर्तव्ये जुहोति । 'सुपां सुलुक्' इति सप्तम्याः पूर्वसवर्ण इकारः । वाग्घोतेत्यृतुमुखे ऋतुमुखे जुहोति सा प्रायश्चित्तिर्भवति । कुत्र? यत्र कर्मभ्रेषो भवति, यत्र चान्यदनिर्दिष्टं प्रायश्चित्तं तत्रापि विकल्प इति केचित् ।
तत्र सर्वत्राविशेषात् केचिदाहुः - 'वग्घोता, ब्राह्मण एक होता' इति द्वावनुवाकौ जुहोति । लिङ्गं च 'सर्वं च मे भूयात्'6 इति ।
</details>

<details><summary>सायण-टीका</summary>

अथान्यं प्रयोगं विधत्ते-

> प्रायश्चित्ती वाग्-घोतेत्य् ऋतु-मुख ऋतु-मुखे जुहोति ।  
> ऋतून् एवास्मै कल्पयति ।  
> कल्पन्ते ऽस्मा ऋतवः ।  
> क्लृप्ता अस्मा ऋतव आयन्ति, 

[[P441]] 
इति ।
प्रायश्चित्तं कर्तव्यम् इत्य् एवं बुद्धिमान् प्रायश्चित्ती स पुमान् वाग्-घोतेत्य् अनुवाकेन तस्मिन्न् ऋतु-प्रक्रमे जुहुयात् । यदा विहितानुष्ठानं स्व-मनसि शङ्कितं भवति प्रतिपदोक्तं च प्रायश्चित्तं न दृश्यते तदानीं शङ्कित-दोष-परिहाराय समनन्तर-भाविन ऋतोर् उपक्रम-दिने तेनानुवाकेन जुहुयात् । स चानुवाक आरण्यक-काण्डे एवम् आम्नातः – 

> "वाग् घोता । दीक्षा पत्नी । वातो ऽध्वर्युः । आपो ऽभिगरः । मनो हविः । तपसि जुहोमि । भूर् भुवः सुवः । ब्रह्म स्वयंभु । ब्रह्मणे स्वयंभुवे स्वाहा" 

इति । तत्र वागादि-देवतानां होत्रादि-रूपत्वम् अनुसंधेयम् । होत्रा शस्त्रेषु शस्यमानेषु “ओथामो दैवा” इत्यादिभिर् वाक्यैर् अध्वर्योर् यः प्रतिगरः स चाब्-देवता-रूपः । शंसन-काले होताध्वर्युम् आभिमुख्येनाह्वयति – "शोसावोम्" इति । शस्त्रं पठामि, मदीय-शस्त्र-पाठ-काले प्रतिगराय त्वं सावधानो भव । य एते भूरादयस् त्रयो लोकास् तेषाम् आदिकारणं यत् स्वयंभु ब्रह्म तस्मै जुहुधीति स्वकीया वाग् आह । 
</details>


<details open><summary>विश्वास-प्रस्तुतिः</summary>

ऋ॒तूने॒वास्मै॑ कल्पयति ।  
</details>

<details><summary>मूलम्</summary>

ऋ॒तूने॒वास्मै॑ कल्पयति ।  
</details>

<details><summary>भट्टभास्कर-टीका</summary>

अस्मा एतदर्थं ऋतून् कल्पयति यथायथं प्रवर्तयति भ्रेषोपशमनात् ।
</details>

<details><summary>सायण-टीका</summary>

अनेन मन्त्रेण होमे सति शङ्कित-प्रायश्चित्त-परिहारेण सर्वान् ऋतून् अस्मै होम-कर्त्रे तत् स्वयंभु ब्रह्म फल-प्रदान् करोति । 
</details>

<details open><summary>विश्वास-प्रस्तुतिः</summary>

कल्प॑न्तेऽस्मा ऋ॒तवः॑ ॥5॥  
</details>

<details><summary>मूलम्</summary>

कल्प॑न्तेऽस्मा ऋ॒तवः॑ ॥5॥  
</details>

<details><summary>भट्टभास्कर-टीका</summary>

त एते ऋतवश्च अस्मै कल्पन्ते संपद्यन्ते ।
</details>

<details><summary>सायण-टीका</summary>

त ऋतव एतद्-अर्थं फल-प्रदान-समर्था भवन्ति । 
</details>

<details open><summary>विश्वास-प्रस्तुतिः</summary>

कॢ॒प्ता अ॑स्मा ऋ॒तव॒ आय॑न्ति ।
</details>

<details><summary>मूलम्</summary>

कॢ॒प्ता अ॑स्मा ऋ॒तव॒ आय॑न्ति ।
</details>

<details><summary>भट्टभास्कर-टीका</summary>

कॢप्ताश्चर्तव एतदर्थमायन्ति अस्यैवोपकुर्वन्ति आनुगुण्यं भजन्ते ॥
</details>

<details><summary>सायण-टीका</summary>

समर्थाः सन्तोऽस्य समीपम् आगच्छन्ति । तत्र सूत्र-कारस् तु "कल्पन्ते ऽस्मै" इत्यादि-फलम् अवलोक्य काम्य-प्रयोगत्वेनोदाजहार – 

> "अथैष ऋतु-मुखी यः षड्-ढोता वाग्-घोतेति तस्य वदत्य् ऋतु-मुखे ऋतु-मुखे जुहुयाद् इति स सार्व-कामः" 

इति ।
</details>


<details open><summary>विश्वास-प्रस्तुतिः</summary>

षड्ढो॑ता॒ वै भू॒त्वा प्र॒जाप॑तिरि॒दँ सर्व॑मसृजत ।
स मनो॑ऽसृजत ।
</details>

<details><summary>मूलम्</summary>

षड्ढो॑ता॒ वै भू॒त्वा प्र॒जाप॑तिरि॒दँ सर्व॑मसृजत ।
स मनो॑ऽसृजत ।
</details>

<details><summary>भट्टभास्कर-टीका</summary>

4षढ्ढोतेत्यादि ॥ तत्कथमित्याह - स तादृशः प्रजापतिः प्रथमं षढ्ढोतृहोमादिना मनोऽसृजत ।
</details>


<details><summary>सायण-टीका</summary>

अथ "वाग्-घोता" इति मन्त्रं प्रशंसति-

> षड्-ढोता वै भूत्वा प्रजापतिर् इदं सर्वम् असृजत ।  
> स मनोऽसृजत ।  
> मनसो ऽधि गायत्रीम् असृजत ।  
> तद् गायत्रीं यश आर्च्छत् ।  
> ताम् आलभत ।  
> गायत्रिया अधि छन्दांस्य् असृजत ।  
> छन्दोभ्यो ऽधि साम ।  
> तत् साम यश आर्च्छत् ।  
> तद् आलभत ।  
> साम्नो ऽधि यजूंष्य् असृजत ।  
> यजुर्भ्यो ऽधि विष्णुम् ।  
> तद् विष्णुं यश आर्च्छत् ।  
> तम् आलभत ।  
> विष्णोर् अध्योषधीर् असृजत ।  
> ओषधीभ्यो ऽधि सोमम् ।  
> तत् सोमं यश आर्च्छत् ।  
> तम् आलभत ।  
> सोमाद् अधि पशून् असृजत ।  
> पशुभ्यो ऽधीन्द्रम् ।  
> तद् इन्द्रं यश आर्च्छत् ।  
> तद् एनं नातिप्राच्यवत ।  
> इन्द्र इव यशस्वी भवति ।  
> य एवं वेद ।  
> नैनं यशो ऽतिप्रच्यवते, इति ।

"वाग्-होता" इति मन्त्रे होतृ-पत्न्यादीनां सप्तदश-वर्णानां विद्यमानत्वाद् अयं षड्-ढोता प्रजापतिस् तन्-मन्त्रानुष्ठानेन तपो भूत्वा सर्वम् इदम् असृजत । 
</details>

<details open><summary>विश्वास-प्रस्तुतिः</summary>

मन॒सोऽधि॑ गाय॒त्रीम॑सृजत ।
</details>

<details><summary>मूलम्</summary>

मन॒सोऽधि॑ गाय॒त्रीम॑सृजत ।
</details>

<details><summary>भट्टभास्कर-टीका</summary>

अथ मनसा गायत्रीमसृजत ।
</details>

<details><summary>सायण-टीका</summary>

आदौ तावत् सर्व-संकल्प-क्षमं मनः सृष्ट्वा तेन मनसा संकल्प्य तद्-ऊर्ध्वं गायत्री-देवताम् असृजत । 
</details>

<details open><summary>विश्वास-प्रस्तुतिः</summary>

तद्गा॑य॒त्रीय्ँ यश॑ आर्च्छत् ।
</details>

<details><summary>मूलम्</summary>

तद्गा॑य॒त्रीय्ँ यश॑ आर्च्छत् ।
</details>

<details><summary>भट्टभास्कर-टीका</summary>

अथ तदात्मीयं यशः सर्वं गायत्रीमार्छत् प्रापत् ।
</details>

<details><summary>सायण-टीका</summary>

तदानीं प्रजापति-संबन्धि यद् यशः सामर्थ्यं तद् गायत्रीं प्राप्नोत् । 
</details>

<details open><summary>विश्वास-प्रस्तुतिः</summary>

तामाऽल॑भत ।
</details>

<details><summary>मूलम्</summary>

तामाऽल॑भत ।
</details>

<details><summary>भट्टभास्कर-टीका</summary>

अथ प्रजापतिस्तामेव गायत्रीं पशुत्वेनालभत ।
</details>

<details><summary>सायण-टीका</summary>

ततः प्रजापतिस् तां गायत्रीं पशुवद् आलभ्य
</details>

<details open><summary>विश्वास-प्रस्तुतिः</summary>

गा॒य॒त्रि॒या अधि॒ छन्दाँ॑स्यसृजत ।
</details>

<details><summary>मूलम्</summary>

गा॒य॒त्रि॒या अधि॒ छन्दाँ॑स्यसृजत ।
</details>

<details><summary>भट्टभास्कर-टीका</summary>

अथ गायत्र्या छन्दांस्यसृजत उष्णिगादीन्युदपादयत् ।
</details>

<details><summary>सायण-टीका</summary>

गायत्र्या अधिकान्य् उष्णिगादीनि छन्दांस्य् असृजत । 
</details>

<details open><summary>विश्वास-प्रस्तुतिः</summary>

छन्दो॒भ्योऽधि॒ साम॑ +++(असृजत)+++।
</details>

<details><summary>मूलम्</summary>

छन्दो॒भ्योऽधि॒ साम॑ +++(असृजत)+++।
</details>

<details><summary>भट्टभास्कर-टीका</summary>

अथ तेभ्यश्छन्दोभ्यः सामासृजत ।
</details>

<details><summary>सायण-टीका</summary>

तेभ्यश् छन्दोभ्यो ऽत्यधिकं सप्त-स्वरोपेतं साम असृजत । 
</details>

<details open><summary>विश्वास-प्रस्तुतिः</summary>

तत्साम॒ यश॑ आर्च्छत् ।
</details>

<details><summary>मूलम्</summary>

तत्साम॒ यश॑ आर्च्छत् ।
</details>

<details><summary>भट्टभास्कर-टीका</summary>

अथात्मीयं यशः तत्साम प्रापत् ।
</details>

<details><summary>सायण-टीका</summary>

ततः साम-देवता यशः प्राप्नोत् । 
</details>

<details open><summary>विश्वास-प्रस्तुतिः</summary>

तदाऽल॑भत ॥6॥  
</details>

<details><summary>मूलम्</summary>

तदाऽल॑भत ॥6॥  
</details>

<details><summary>भट्टभास्कर-टीका</summary>

अथ तदेवालभत ।
</details>

<details><summary>सायण-टीका</summary>

अथ प्रजापतिस् तद् अपि साम पशुत्वेनालभत । एवम् उत्तरत्र योज्यम् । 
</details>


<details open><summary>विश्वास-प्रस्तुतिः</summary>

साम्नोऽधि॒ यजूँ॑ष्यसृजत ।
</details>

<details><summary>मूलम्</summary>

साम्नोऽधि॒ यजूँ॑ष्यसृजत ।
</details>

<details><summary>भट्टभास्कर-टीका</summary>

साम्नोऽधि यजूंष्यसृजत ।
</details>


<details open><summary>विश्वास-प्रस्तुतिः</summary>

यजु॒र्भ्योऽधि॒ विष्णु॑म् +++(असृजत)+++।
</details>

<details><summary>मूलम्</summary>

यजु॒र्भ्योऽधि॒ विष्णु॑म् +++(असृजत)+++।
</details>

<details><summary>भट्टभास्कर-टीका</summary>

यजुर्भ्योधि विष्णुमसृजत ।
</details>

<details open><summary>विश्वास-प्रस्तुतिः</summary>

तद्विष्णु॒य्ँयश॑ आर्च्छत् ।
</details>

<details><summary>मूलम्</summary>

तद्विष्णु॒य्ँयश॑ आर्च्छत् ।
</details>

<details><summary>भट्टभास्कर-टीका</summary>

तद्विष्णुं यश आर्छत् ।
</details>

<details open><summary>विश्वास-प्रस्तुतिः</summary>

तमाऽल॑भत ।
</details>

<details><summary>मूलम्</summary>

तमाऽल॑भत ।
</details>

<details><summary>भट्टभास्कर-टीका</summary>

तमालभत ।
</details>

<details open><summary>विश्वास-प्रस्तुतिः</summary>

विष्णो॒रध्योष॑धीरसृजत ।
</details>

<details><summary>मूलम्</summary>

विष्णो॒रध्योष॑धीरसृजत ।
</details>

<details><summary>भट्टभास्कर-टीका</summary>

विष्णोरोषधीरसृजत ।
</details>

<details open><summary>विश्वास-प्रस्तुतिः</summary>

ओष॑धी॒भ्योऽधि॒ सोम॑म् +++(असृजत)+++।
</details>

<details><summary>मूलम्</summary>

ओष॑धी॒भ्योऽधि॒ सोम॑म् +++(असृजत)+++।
</details>

<details><summary>भट्टभास्कर-टीका</summary>

ओषधीभ्यस्सोममसृजत ।
</details>

<details open><summary>विश्वास-प्रस्तुतिः</summary>

तत्सोम॒य्ँयश॑ आर्च्छत् ।
तमाऽल॑भत ।
सोमा॒दधि॑ प॒शून॑सृजत ।
प॒शुभ्योऽधीन्द्र॑म् ॥7॥  
</details>

<details><summary>मूलम्</summary>

तत्सोम॒य्ँयश॑ आर्च्छत् ।
तमाऽल॑भत ।
सोमा॒दधि॑ प॒शून॑सृजत ।
प॒शुभ्योऽधीन्द्र॑म् ॥7॥  
</details>

<details><summary>भट्टभास्कर-टीका</summary>

अथ सोमात् पशूनसृजत । पशुभ्य इन्द्रम् ।
</details>

<details open><summary>विश्वास-प्रस्तुतिः</summary>

तदिन्द्र॒य्ँयश॑ आर्च्छत् ।
</details>

<details><summary>मूलम्</summary>

तदिन्द्र॒य्ँयश॑ आर्च्छत् ।
</details>

<details><summary>भट्टभास्कर-टीका</summary>

अथेन्द्रं यशः प्रापत् ।
</details>

<details open><summary>विश्वास-प्रस्तुतिः</summary>

तदे॑न॒न्नाति॒ प्राच्य॑वत ।
</details>

<details><summary>मूलम्</summary>

तदे॑न॒न्नाति॒ प्राच्य॑वत ।
</details>

<details><summary>भट्टभास्कर-टीका</summary>

तत्तु इन्द्रमतीत्य अन्यत्र न प्राच्यवत यशः ।
</details>

<details open><summary>विश्वास-प्रस्तुतिः</summary>

इन्द्र॑ इव यश॒स्वी भ॑वति ।
</details>

<details><summary>मूलम्</summary>

इन्द्र॑ इव यश॒स्वी भ॑वति ।
</details>

<details><summary>भट्टभास्कर-टीका</summary>

इन्द्र एव परमो यशस्वी बभूव ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॑ ।
</details>

<details><summary>मूलम्</summary>

य ए॒वव्ँ वेद॑ ।
</details>

<details><summary>भट्टभास्कर-टीका</summary>

एवं वेदिता च इन्द्र इव यशस्वी भवति ।
</details>

<details open><summary>विश्वास-प्रस्तुतिः</summary>

नैन॒य्ँयशोऽति॒प्रच्य॑वते ।
</details>

<details><summary>मूलम्</summary>

नैन॒य्ँयशोऽति॒प्रच्य॑वते ।
</details>

<details><summary>भट्टभास्कर-टीका</summary>

एनमतीत्यान्यत्र यशः न प्रच्यवते ॥
</details>


<details><summary>मूलम्</summary>

यद्वा इ॒दङ्किञ्च॑ ।
तत्सर्व॑मुत्ता॒न ए॒वाङ्गी॑र॒सᳶ प्रत्य॑गृह्णात् ।
तदे॑न॒म्प्रति॑गृहीत॒न्नाहि॑नत् ।
यत्किञ्च॑ प्रतिगृह्णी॒यात् ।
तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।
</details>

<details open><summary>विश्वास-प्रस्तुतिः</summary>

यद्वा इ॒दङ्किञ्च॒ तत्सर्व॑मुत्ता॒न ए॒वाङ्गी॑र॒सᳶ प्रत्य॑गृह्णात् ।  

तदे॑न॒म्प्रति॑गृहीत॒न्नाहि॑नत् ।

यत्किञ्च॑ प्रतिगृह्णी॒यात् तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।
</details>

<details><summary>मूलम्</summary>

यद्वा इ॒दङ्किञ्च॒ तत्सर्व॑मुत्ता॒न ए॒वाङ्गी॑र॒सᳶ प्रत्य॑गृह्णात् ।  

तदे॑न॒म्प्रति॑गृहीत॒न्नाहि॑नत् ।

यत्किञ्च॑ प्रतिगृह्णी॒यात् तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।
</details>

<details><summary>भट्टभास्कर-टीका</summary>

5यद्वा इदमित्यादि ॥ यत्किञ्चिदिदं गवादि, तत्सर्वमुत्तानो नामाङ्गिरसः पुत्रः प्रत्यगृह्णात् ।
</details>


<details><summary>मूलम्</summary>

इ॒यव्ँ वा उ॑त्ता॒न आ॑ङ्गीर॒सः ।
अ॒नयै॒वैन॒त्प्रति॑गृह्णाति ।
</details>

<details open><summary>विश्वास-प्रस्तुतिः</summary>

इ॒यव्ँ वा उ॑त्ता॒न आ॑ङ्गीर॒स अ॒नयै॒वैन॒त्प्रति॑गृह्णाति ।
</details>

<details><summary>मूलम्</summary>

इ॒यव्ँ वा उ॑त्ता॒न आ॑ङ्गीर॒स अ॒नयै॒वैन॒त्प्रति॑गृह्णाति ।
</details>

<details><summary>भट्टभास्कर-टीका</summary>

तत् गवादिकं एनं प्रतिग्रहीतारं न हिनस्ति स्म ।
</details>


<details><summary>मूलम्</summary>

यत्किञ्च॑ प्रतिगृह्णी॒यात् ।
तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।
</details>

<details open><summary>विश्वास-प्रस्तुतिः</summary>

यत्किञ्च॑ प्रतिगृह्णी॒यात् तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।
</details>

<details><summary>मूलम्</summary>

यत्किञ्च॑ प्रतिगृह्णी॒यात् तत्सर्व॑मुत्ता॒नस्त्वा॑ङ्गीर॒सᳶ प्रति॑गृह्णा॒त्वित्ये॒व प्रति॑गृह्णीयात् ।
</details>

<details><summary>भट्टभास्कर-टीका</summary>

यदित्यादि । गतम् । सर्वमिति । प्रतिपदोक्तप्रतिग्रहीतृदेवानामपि इयं पृथिव्येवोत्तान आङ्गीरसः बर्हिषेति ।
</details>

<details open><summary>विश्वास-प्रस्तुतिः</summary>

ब॒र्हिषा॒ प्रती॑या॒द्गाव्ँ वाऽश्व॑व्ँवा ।
</details>

<details><summary>मूलम्</summary>

ब॒र्हिषा॒ प्रती॑या॒द्गाव्ँ वाऽश्व॑व्ँवा ।
</details>

<details><summary>भट्टभास्कर-टीका</summary>

गां वाऽश्वं वा प्रतिग्रहीष्यन् बर्हिषा प्रतीयात् प्रतिमुखं गच्छेन् ।
</details>

<details open><summary>विश्वास-प्रस्तुतिः</summary>

ए॒तद्वै प॑शू॒नाम्प्रि॒यन्धाम॑ ।
प्रि॒येणै॒वैन॒न्धाम्ना॒ प्रत्ये॑ति ॥8॥  
</details>

<details><summary>मूलम्</summary>

ए॒तद्वै प॑शू॒नाम्प्रि॒यन्धाम॑ ।
प्रि॒येणै॒वैन॒न्धाम्ना॒ प्रत्ये॑ति ॥8॥  
</details>

<details><summary>भट्टभास्कर-टीका</summary>

एतद्वा इत्यादि । गतम् । प्रियेण धाम्ना प्रत्येति ॥

इति तैत्तिरीयब्राह्मणे द्वितीयाष्टके तृतीयप्रपाठके द्वितीयोऽनुवाकः ॥  

</details>

