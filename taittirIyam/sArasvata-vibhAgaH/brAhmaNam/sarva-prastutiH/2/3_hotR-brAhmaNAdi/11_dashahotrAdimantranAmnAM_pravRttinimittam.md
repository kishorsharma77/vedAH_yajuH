---
title:  ११ दशहोत्रादिमन्त्रनाम्नां प्रवृत्तिनिमित्तम्
unicode_script: devanagari
---

<details><summary>मूलम्</summary>

ब्रह्मा᳚त्म॒न्वद॑सृजत ।  
तद॑कामयत ।  
समा॒त्मना॑ पद्ये॒येति॑ ।
आत्म॒न्नात्म॒न्नित्याम॑न्त्रयत ।
तस्मै॑ दश॒मꣳ हू॒तᳶ प्रत्य॑शृणोत् ।
स दश॑हूतोऽभवत् ।
दश॑हूतो ह॒ वै नामै॒षः ।
तव्ँ वा ए॒तन्दश॑हूत॒ꣳ॒ सन्त᳚म् ।
दश॑हो॒तेत्याच॑ख्षते प॒रोख्षे॑ण ।
प॒रोख्ष॑प्रिया इव॒ हि दे॒वाः ॥47॥  
</details>

<details open><summary>विश्वास-प्रस्तुतिः</summary>

ब्रह्मा᳚त्म॒न्वद॑सृजत ।  
तद॑कामयत॒ "समा॒त्मना॑ पद्ये॒ये"ति॑ ।   

"आत्म॒न्नात्म॒न्नि"त्याम॑न्त्रयत ।
</details>

<details><summary>मूलम्</summary>

ब्रह्मा᳚त्म॒न्वद॑सृजत ।  
तद॑कामयत॒ "समा॒त्मना॑ पद्ये॒ये"ति॑ ।   

"आत्म॒न्नात्म॒न्नि"त्याम॑न्त्रयत ।
</details>

<details><summary>भट्टभास्कर-टीका</summary>

1दशमे होतृमन्त्रैः काम्यप्रयोग उक्तः । अथैकादशे दशहोत्रादिमन्त्रनाम्नां प्रवृत्तिनिमित्तमुच्यते । तत्रादौ दशहोतृशब्दस्य प्रवृत्तिनिमित्तं दर्शयति - ब्रह्मात्मन्नित्यादिना ॥ यदेतज्जगत्कारणं परं ब्रह्म तदेतदादिसृष्टावात्मन्वज्जीवात्मोपेतं दशहोतृमन्त्राभिमानिदेवतानां शरीरमसृजत तत्सृष्ट्वा चानन्तरमनेन जीवात्मना सम्पद्येय संगतो भवेयमिति विचार्य न जीवात्मानमुद्दिश्य आत्मन्निति संबोध्य आमन्त्रितवान् । द्विरुक्तिर्बह्वर्था । बहुकृत्व आहूतवानित्यर्थः ।
</details>

<details open><summary>विश्वास-प्रस्तुतिः</summary>

तस्मै॑ दश॒मꣳ हू॒तᳶ प्रत्य॑शृणो॒त्थ् स दश॑हूतोऽभवत् ।
</details>

<details><summary>मूलम्</summary>

तस्मै॑ दश॒मꣳ हू॒तᳶ प्रत्य॑शृणो॒त्थ् स दश॑हूतोऽभवत् ।
</details>

<details><summary>भट्टभास्कर-टीका</summary>

एवं ब्रह्मण्याह्वयति सति दशमे पर्याये समाहूतो जीवात्मा प्रत्यशृणोत् भो इति प्रत्युत्तरं दत्तवान् । तावता तस्य दशहोतेति नाम संपन्नम् ।
</details>

<details open><summary>विश्वास-प्रस्तुतिः</summary>

दश॑हूतो ह॒ वै नामै॒षः ।  
तव्ँ वा ए॒तन्दश॑हूत॒ꣳ॒ सन्त॒म् "दश॑हो॒ते"त्याच॑ख्षते प॒रोख्षे॑ण ।

प॒रोख्ष॑प्रिया इव॒ हि दे॒वाः ॥47॥   
</details>

<details><summary>मूलम्</summary>

दश॑हूतो ह॒ वै नामै॒षः ।  
तव्ँ वा ए॒तन्दश॑हूत॒ꣳ॒ सन्त॒म् "दश॑हो॒ते"त्याच॑ख्षते प॒रोख्षे॑ण ।

प॒रोख्ष॑प्रिया इव॒ हि दे॒वाः ॥47॥   
</details>

<details><summary>भट्टभास्कर-टीका</summary>

सोऽयं वस्तुतो दशहूत एव ।

एवमेव वास्तवं नामविशेषमाच्छाद्य अपरेण वर्णान्तरव्यवहृतेन दशहोतेति नाम्ना व्यवहरन्ति । यस्माद्देवाः पूज्याः पित्राचार्यादयः स्वकीयं वास्तवं नाम परित्यज्य हे तात! हे आचार्य! इति परोक्षेणाह्वानं प्रियं पश्यन्ति तस्माद्युक्तः परोक्षनामव्यवहारः ॥
</details>


<details><summary>मूलम्</summary>

आत्म॒न्नात्म॒न्नित्याम॑न्त्रयत ।
तस्मै॑ सप्त॒मꣳ हू॒तᳶ प्रत्य॑शृणोत् ।
स स॒प्तहू॑तोऽभवत् ।
स॒प्तहू॑तो ह॒ वै नामै॒षः ।
तव्ँ वा ए॒तꣳ स॒प्तहू॑त॒ꣳ॒ सन्त᳚म् ।
स॒प्तहो॒तेत्याच॑ख्षते प॒रोख्षे॑ण ।
प॒रोख्ष॑प्रिया इव॒ हि दे॒वाः ।
</details>

<details open><summary>विश्वास-प्रस्तुतिः</summary>

"आत्म॒न्नात्म॒न्नि"त्याम॑न्त्रयत ।  
तस्मै॑ सप्त॒मꣳ हू॒तᳶ प्रत्य॑शृणोत्थ् स स॒प्तहू॑तोऽभवत् ।   
स॒प्तहू॑तो ह॒ वै नामै॒षः ।   
तव्ँ वा ए॒तꣳ स॒प्तहू॑त॒ꣳ॒ सन्त॒म् "स॒प्तहो॒ते"त्याच॑ख्षते प॒रोख्षे॑ण ।   
प॒रोख्ष॑प्रिया इव॒ हि दे॒वाः ।
</details>

<details><summary>मूलम्</summary>

"आत्म॒न्नात्म॒न्नि"त्याम॑न्त्रयत ।  
तस्मै॑ सप्त॒मꣳ हू॒तᳶ प्रत्य॑शृणोत्थ् स स॒प्तहू॑तोऽभवत् ।   
स॒प्तहू॑तो ह॒ वै नामै॒षः ।   
तव्ँ वा ए॒तꣳ स॒प्तहू॑त॒ꣳ॒ सन्त॒म् "स॒प्तहो॒ते"त्याच॑ख्षते प॒रोख्षे॑ण ।   
प॒रोख्ष॑प्रिया इव॒ हि दे॒वाः ।
</details>


<details><summary>मूलम्</summary>

आत्म॒न्नात्म॒न्नित्याम॑न्त्रयत ।
तस्मै॑ ष॒ष्ठꣳ हू॒तᳶ प्रत्य॑शृणोत् ।
स षड्ढू॑तोऽभवत् ॥48॥  
षड्ढू॑तो ह॒ वै नामै॒षः ।
तव्ँ वा ए॒तꣳ षड्ढू॑त॒ꣳ॒ सन्त᳚म् ।
षड्ढो॒तेत्याच॑ख्षते प॒रोख्षे॑ण ।
प॒रोख्ष॑प्रिया इव॒ हि दे॒वाः ।
</details>

<details open><summary>विश्वास-प्रस्तुतिः</summary>

"आत्म॒न्नात्म॒न्नि"त्याम॑न्त्रयत ।

तस्मै॑ ष॒ष्ठꣳ हू॒तᳶ प्रत्य॑शृणो॒त्थ् स षड्ढू॑तोऽभवत् ॥48॥  

षड्ढू॑तो ह॒ वै नामै॒षः ।

तव्ँ वा ए॒तꣳ षड्ढू॑त॒ꣳ॒ सन्त॒म् "षड्ढो॒ते"त्याच॑ख्षते प॒रोख्षे॑ण ।

प॒रोख्ष॑प्रिया इव॒ हि दे॒वाः ।
</details>

<details><summary>मूलम्</summary>

"आत्म॒न्नात्म॒न्नि"त्याम॑न्त्रयत ।

तस्मै॑ ष॒ष्ठꣳ हू॒तᳶ प्रत्य॑शृणो॒त्थ् स षड्ढू॑तोऽभवत् ॥48॥  

षड्ढू॑तो ह॒ वै नामै॒षः ।

तव्ँ वा ए॒तꣳ षड्ढू॑त॒ꣳ॒ सन्त॒म् "षड्ढो॒ते"त्याच॑ख्षते प॒रोख्षे॑ण ।

प॒रोख्ष॑प्रिया इव॒ हि दे॒वाः ।
</details>


<details><summary>मूलम्</summary>

आत्म॒न्नात्म॒न्नित्याम॑न्त्रयत ।
तस्मै॑ पञ्च॒मꣳ हू॒तᳶ प्रत्य॑शृणोत् ।
स पञ्च॑हूतोऽभवत् ।
पञ्च॑हूतो ह॒ वै नामै॒षः ।
तव्ँ वा ए॒तम्पञ्च॑हूत॒ꣳ॒ सन्त᳚म् ।
पञ्च॑हो॒तेत्याच॑ख्षते प॒रोख्षे॑ण ॥49॥  
प॒रोख्ष॑प्रिया इव॒ हि दे॒वाः ।
</details>

<details open><summary>विश्वास-प्रस्तुतिः</summary>

"आत्म॒न्नात्म॒न्नि"त्याम॑न्त्रयत ।

तस्मै॑ पञ्च॒मꣳ हू॒तᳶ प्रत्य॑शृणोत्थ् स पञ्च॑हूतोऽभवत् ।

पञ्च॑हूतो ह॒ वै नामै॒षः ।

तव्ँ वा ए॒तम्पञ्च॑हूत॒ꣳ॒ सन्त॒म् "पञ्च॑हो॒ते"त्याच॑ख्षते प॒रोख्षे॑ण ॥49॥  

प॒रोख्ष॑प्रिया इव॒ हि दे॒वाः ।
</details>

<details><summary>मूलम्</summary>

"आत्म॒न्नात्म॒न्नि"त्याम॑न्त्रयत ।

तस्मै॑ पञ्च॒मꣳ हू॒तᳶ प्रत्य॑शृणोत्थ् स पञ्च॑हूतोऽभवत् ।

पञ्च॑हूतो ह॒ वै नामै॒षः ।

तव्ँ वा ए॒तम्पञ्च॑हूत॒ꣳ॒ सन्त॒म् "पञ्च॑हो॒ते"त्याच॑ख्षते प॒रोख्षे॑ण ॥49॥  

प॒रोख्ष॑प्रिया इव॒ हि दे॒वाः ।
</details>


<details><summary>मूलम्</summary>

आत्म॒न्नात्म॒न्नित्याम॑न्त्रयत ।
तस्मै॑ चतु॒र्थꣳ हू॒तᳶ प्रत्य॑शृणोत् ।
स चतु॑र्हूतोऽभवत् ।
चतु॑र्हूतो ह॒ वै नामै॒षः ।
तव्ँ वा ए॒तञ्चतु॑र्हूत॒ꣳ॒ सन्त᳚म् ।
चतु॑र्हो॒तेत्याच॑ख्षते प॒रोख्षे॑ण ।
प॒रोख्ष॑प्रिया इव॒ हि दे॒वाः ।
</details>

<details open><summary>विश्वास-प्रस्तुतिः</summary>

"आत्म॒न्नात्म॒न्नि"त्याम॑न्त्रयत ।

तस्मै॑ चतु॒र्थꣳ हू॒तᳶ प्रत्य॑शृणो॒त्थ् स चतु॑र्हूतोऽभवत् ।
चतु॑र्हूतो ह॒ वै नामै॒षः ।

तव्ँ वा ए॒तञ्चतु॑र्हूत॒ꣳ॒ सन्त॒म् "चतु॑र्हो॒ते"त्याच॑ख्षते प॒रोख्षे॑ण ।
प॒रोख्ष॑प्रिया इव॒ हि दे॒वाः ।
</details>

<details><summary>मूलम्</summary>

"आत्म॒न्नात्म॒न्नि"त्याम॑न्त्रयत ।

तस्मै॑ चतु॒र्थꣳ हू॒तᳶ प्रत्य॑शृणो॒त्थ् स चतु॑र्हूतोऽभवत् ।
चतु॑र्हूतो ह॒ वै नामै॒षः ।

तव्ँ वा ए॒तञ्चतु॑र्हूत॒ꣳ॒ सन्त॒म् "चतु॑र्हो॒ते"त्याच॑ख्षते प॒रोख्षे॑ण ।
प॒रोख्ष॑प्रिया इव॒ हि दे॒वाः ।
</details>

<details><summary>भट्टभास्कर-टीका</summary>

2-5अथ सप्तहोत्रादिनामप्रवृत्तिं दर्शयति - आत्मन्नियादिना ॥
सप्तहोतृषढ्ढोतृपञ्चहोनृचतुर्होतृनामानिर्चनवाक्यानि दशहोतृवाक्यवद्य्व्याख्येयानि ॥
</details>


<details><summary>मूलम्</summary>

तम॑ब्रवीत् ।
त्वव्ँ वै मे॒ नेदि॑ष्ठꣳ हू॒तᳶ प्रत्य॑श्रौषीः ।
त्वयै॑नानाख्या॒तार॒ इति॑ ।
तस्मा॒न्नु है॑ना॒ꣳ॒श्चतु॑र्होतार॒ इत्याच॑ख्षते ।
तस्मा᳚च्छुश्रू॒षुᳶ पु॒त्राणा॒ꣳ॒ हृद्य॑तमः ।
नेदि॑ष्ठो॒ हृद्य॑तमः ।
नेदि॑ष्ठो॒ ब्रह्म॑णो भवति ।
य ए॒वव्ँ वेद॑ ॥50॥   
</details>

<details open><summary>विश्वास-प्रस्तुतिः</summary>

तम॑ब्रवीत् -"त्वव्ँ वै मे॒ नेदि॑ष्ठꣳ हू॒तᳶ प्रत्य॑श्रौषी॒स्", "त्वयै॑नानाख्या॒तार॒" इति॑ ।
</details>

<details><summary>मूलम्</summary>

तम॑ब्रवीत् -"त्वव्ँ वै मे॒ नेदि॑ष्ठꣳ हू॒तᳶ प्रत्य॑श्रौषी॒स्", "त्वयै॑नानाख्या॒तार॒" इति॑ ।
</details>

<details><summary>भट्टभास्कर-टीका</summary>

6अथ चतुर्होतृमन्त्राभिमानिनं पुरुषं विशेषतः प्रशंसति - तमब्रवीदित्वादिना ॥ चतुर्होतृमन्त्राभिमानिनं देवं प्रजापतिरेवमब्रवीत् - त्वमेवैको मया समाहूतस्सन् मदीयं वाक्यं नेदिष्टमतिसमीपं यथा भवति तथा श्रुत्वा प्रत्युत्तरं दत्तवान् । चतुर्थमामन्त्रणं त्वया श्रुतं इतरे न तथा सहसा श्रुतवन्तः । तस्मात्त्वयैव सर्वानेतान् हि जना कथयिष्यन्ति ।
</details>

<details open><summary>विश्वास-प्रस्तुतिः</summary>

तस्मा॒न्नु है॑ना॒ꣳ॒श्चतु॑र्होतार॒ इत्याच॑ख्षते ।
</details>

<details><summary>मूलम्</summary>

तस्मा॒न्नु है॑ना॒ꣳ॒श्चतु॑र्होतार॒ इत्याच॑ख्षते ।
</details>

<details><summary>भट्टभास्कर-टीका</summary>

एवं चतुर्होतार इत्येवं त्वन्नाम्नैव व्यवहारो भविष्यतीत्यर्थः । यस्मादेवं प्रजापतिना वरो दत्तः तस्मादेतान् दशहोत्रादीन् सर्वानपि चतुर्होतार इत्येव वचनं वैदिका आचक्षते ।
</details>

<details open><summary>विश्वास-प्रस्तुतिः</summary>

तस्मा᳚च्छुश्रू॒षुᳶ पु॒त्राणा॒ꣳ॒ हृद्य॑तमः ।

नेदि॑ष्ठो॒ हृद्य॑तमः ।
</details>

<details><summary>मूलम्</summary>

तस्मा᳚च्छुश्रू॒षुᳶ पु॒त्राणा॒ꣳ॒ हृद्य॑तमः ।

नेदि॑ष्ठो॒ हृद्य॑तमः ।
</details>

<details><summary>भट्टभास्कर-टीका</summary>

यस्मादेवं शीघ्रं वाक्यं श्रुतवतश्चतुर्होतुः प्रजापतेर्वरलाभस्तस्माल्लोकेऽपि, पुत्राणां मध्ये यः पितृवाक्यमादरेण श्रोतुमिच्छति स एव पितुर्हृद्यतमोऽत्यन्तं प्रियः ।
योऽतिप्रियः स नेदिष्ठोऽतिसमीपवर्ती भवति ।
</details>

<details open><summary>विश्वास-प्रस्तुतिः</summary>

नेदि॑ष्ठो॒ ब्रह्म॑णो भवति॒ य ए॒वव्ँ वेद॑ ॥50॥  
</details>

<details><summary>मूलम्</summary>

नेदि॑ष्ठो॒ ब्रह्म॑णो भवति॒ य ए॒वव्ँ वेद॑ ॥50॥  
</details>

<details><summary>भट्टभास्कर-टीका</summary>

पुमानेवं चतुर्होतृब्रह्मसमीपवर्तित्वं वेद स स्वयमपि ब्रह्मणोऽतिसमीपवर्ती भवति ॥
इति तैत्तिरीयब्राह्मणे द्वितीयाष्टके तृतीयप्रपाठके एकादशोऽनुवाकः ॥

समाप्तश्चायं प्रपाठकः ॥  

</details>

