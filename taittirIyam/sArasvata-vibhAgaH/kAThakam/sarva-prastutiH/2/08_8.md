+++
title = "08 8"

+++
<details open><summary>विश्वास-प्रस्तुतिः</summary>

ए॒तद् +++(हिरण्यमाहात्म्यं)+++ +ध॑स्म॒ वै तद्+++(=तस्माद्)+++ वि॒द्वाꣳसो॑ वाजश्रव॒सा गोत॑माः -  
अप्य् अ॑नूदे॒श्या᳚न्+++(=एकोद्दिष्ट-देव-निवेदितादि)+++ दख्षि॑णां॒ प्रति॑गृह्णन्ति -  
"+++(शुद्धाशुद्धेन)+++ उ॒भये॑न  व॒यन् द॑ख्षिष्यामह ए॒व दख्षि॑णां प्रति॒गृह्ये"ति॑ ।  
ते॑ऽदख्षन्त॒ दख्षि॑णां प्रति॒गृह्य॑ । 
</details>

<details><summary>मूलम्</summary>

ए॒तद्ध॑स्म॒ वै तद्वि॒द्वाꣳसो॑ वाजश्रव॒सा गोत॑माः । अप्य॑नूदे॒श्या᳚न्दख्षि॑णां॒ प्रति॑गृह्णन्ति । उ॒भये॑न  व॒यन्द॑ख्षिष्यामह ए॒व दख्षि॑णां प्रति॒गृह्येति॑ । ते॑ऽदख्षन्त॒ दख्षि॑णां प्रति॒गृह्य॑ । 

</details>


<details><summary>भट्टभास्कर-टीका</summary>

4 एतद्ध स्मेत्यादि ॥  
**तद् एतद्** एवं हिरण्य-माहात्म्यं **विद्वांसो वाजश्रवसाः** वाजश्रवसः पुत्राः, **गोतमाः** गौतमगोत्रजाः । 'अत्रिभृगुकुत्स' इति बहुषु लुक् ।  

**ते** तत्रभवन्तः **अनूदेश्यां** अशुद्धाम् एकोद्दिष्टादि-लक्षणाम् अपि **दक्षिणां प्रतिगृह्णन्ति** स्म ।  
देवतादिभ्यो निवेदितम् अनूदेश्यमिति केचित् । छान्दसमुपसर्गस्य दीर्घत्वम् ।  
केनाभिप्रायेण ते प्रतिगृह्णन्ति स्मेत्याह -  
**उभयेनापि** प्रकारेण  
शुद्धाशुद्ध-द्रव्य-प्रतिग्रहण-परेणापि वयं दक्षिणामाहात्म्य-विदो  
दक्षिणां प्रतिगृह्य  
**दक्षिष्यामह एव** वर्धिष्यामह एवेति मन्यमाना अनूदेश्यामपि प्रतिगृह्णन्ति स्म ।  
ते तादृशीम् अपि **दक्षिणां प्रतिगृह्य अदक्षन्त** अवर्धन्त ।  
</details>


<details open><summary>विश्वास-प्रस्तुतिः</summary>

दख्ष॑ते ह॒ वै दख्षि॑णां प्रति॒गृह्य॒,  य ए॒वव्ँ वेद॑ ।  
+++(सा दक्षिणा)+++ प्र हा॒न्यं+++(→अविद्वांसं)+++ व्ली॑नाति+++(←व्ली विशरणे)+++ ॥ 49 ॥
</details>

<details><summary>मूलम्</summary>

दख्ष॑ते ह॒ वै दख्षि॑णां प्रति॒गृह्य॑ ।  य ए॒वव्ँ वेद॑ । प्र हा॒न्यं व्ली॑नाति ॥ 49 ॥
</details>

<details><summary>भट्टभास्कर-टीका</summary>

तस्माद् अन्यो ऽप्य् एवंविद्वान् अनूदेश्याम् अपि दक्षिणां प्रतिगृह्य दक्षत एव । अथा **ऽन्यम्** अविद्वांसं सा **प्र ह व्लीनाति** नाशयत्येव न तु वर्धयति । **व्ली** विशरणे ॥
</details>

