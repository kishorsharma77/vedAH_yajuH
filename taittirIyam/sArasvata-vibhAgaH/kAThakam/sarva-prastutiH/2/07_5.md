+++
title = "07 5"

+++
<details open><summary>विश्वास-प्रस्तुतिः</summary>

अथो॒ यथा॒ रथे॒ तिष्ठ॒न्  
+++(अधो वर्तमाने)+++ पख्ष॑सी+++(→चक्रे)+++ पर्या॒वर्त॑माने प्र॒त्यपे᳚ख्षते,  
ए॒वम् अ॑होरा॒त्रे प्र॒त्यपे᳚ख्षते ।  

+++(आदित्याद् अध एव वर्तमानत्वान्)+++  
नास्या॑होरा॒त्रे लो॒कम् आ᳚प्नुतः,  
यो᳚ऽग्निन् ना॑चिके॒तञ् चि॑नु॒ते,  
य उ॑ चैनमे॒वव्ँ वेद॑ ॥ 41 ॥
</details>

<details><summary>मूलम्</summary>

अथो॒ यथा॒ रथे॒ तिष्ठ॒न्  
पख्ष॑सी पर्या॒वर्त॑माने प्र॒त्यपे᳚ख्षते । ए॒वम॑होरा॒त्रे प्र॒त्यपे᳚ख्षते । नास्या॑होरा॒त्रे लो॒कमा᳚प्नुतः । यो᳚ऽग्निन्ना॑चिके॒तञ्चि॑नु॒ते । य उ॑ चैनमे॒वव्ँ वेद॑ ॥ 41 ॥
</details>

<details><summary>भट्टभास्कर-टीका</summary>

**अथो यथे**ति ॥  
अपिच **यथा** रथस्योत्सङ्गे उपरि तिष्ठन्  
अधस्तात् **पर्यावर्तमाने पक्षसी** पुनःपुनः परिवर्तमाने चक्रे  
**प्रत्यपेक्षते** तद्विषयिणी अपेक्षा प्रत्यपेक्षणम् ।  
एवम् अहोरात्रे आदित्य-वशेनाधस्तात् प्रवर्तमाने अयं प्रत्यपेक्षते,  
न ह्यस्य लोकं स्थानं आदित्याद् उपरि स्थितं अहोरात्रे प्राप्नुतः,  
तस्मात् कालतो ऽनवच्छिन्नत्वाद् अनन्तत्वम् इति ।  
योऽग्निमिति । गतम् ॥
</details>
