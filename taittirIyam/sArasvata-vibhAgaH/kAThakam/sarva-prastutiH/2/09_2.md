+++
title = "09 2"

+++
<details open><summary>विश्वास-प्रस्तुतिः</summary>

अथ॑ हैनं पु॒रर्ष॑य उत्तरवे॒द्याम् ए॒व स॒त्रिय॑म् +++(नाचिकेताग्निम्)+++ अचिन्वत ।  
ततो॒ वै तेऽवि॑न्दन्त प्र॒जाम् ।   
अ॒भि स्व॒र्गल्ँ लो॒कम॑जयन्न् । 
</details>

<details><summary>मूलम्</summary>

अथ॑ हैनं पु॒रर्ष॑यः । उ॒त्तर॒वे॒द्यामे॒व स॒त्रिय॑मचिन्वत ।  
ततो॒ वै तेऽवि॑न्दन्त प्र॒जाम् ।   
अ॒भि स्व॒र्गल्ँ लो॒कम॑जयन्न् । 
</details>

<details><summary>भट्टभास्कर-टीका</summary>

2 अथ हैनमित्यादि ॥ सत्रीयं सत्रे भवम् । गतमन्यत् ॥
</details>


<details open><summary>विश्वास-प्रस्तुतिः</summary>

वि॒न्दत॑ ए॒व प्र॒जाम्,
अ॒भि स्व॒र्गल्ँ लो॒कञ्ज॑यति,  
यो᳚ऽग्निन्ना॑चिके॒तञ्चि॑नु॒ते ।  
य उ॑ चैनम् ए॒वव्ँ वेद॑ ।
</details>

<details><summary>मूलम्</summary>

वि॒न्दत॑ ए॒व प्र॒जाम् ।  
अ॒भि स्व॒र्गल्ँ लो॒कञ्ज॑यति । यो᳚ऽग्निन्ना॑चिके॒तञ्चि॑नु॒ते ।  य उ॑ चैनमे॒वव्ँ वेद॑ ।
</details>





