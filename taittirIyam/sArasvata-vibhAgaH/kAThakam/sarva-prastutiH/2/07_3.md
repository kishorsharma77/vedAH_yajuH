+++
title = "07 3"

+++

<details open><summary>विश्वास-प्रस्तुतिः</summary>

यो ह॒ वा अ॒ग्नेर् ना॑चिके॒तस्य॒ शरी॑र॒व्ँ वेद॑,  
सश॑रीर ए॒व स्व॒र्गल्ँ लो॒कम् ए॑ति ।  
हिर॑ण्य॒व्ँ वा अ॒ग्नेर् ना॑चिके॒तस्य॒ शरी॑रम् ।   
य ए॒वव्ँ वेद॑,  
सश॑रीर ए॒व स्व॒र्गल्ँ लो॒कमे॑ति । 
</details>

<details><summary>मूलम्</summary>

यो ह॒ वा  अ॒ग्नेर्ना॑चिके॒तस्य॒ शरी॑र॒व्ँ वेद॑ । सश॑रीर ए॒व स्व॒र्गल्ँ लो॒कमे॑ति । हिर॑ण्य॒व्ँ वा अ॒ग्नेर्ना॑चिके॒तस्य॒ शरी॑रम् ।  य ए॒वव्ँ वेद॑ । सश॑रीर ए॒व स्व॒र्गल्ँ लो॒कमे॑ति । 
</details>

<details><summary>भट्टभास्कर-टीका</summary>

हिरण्यं नाचिकेतस्य शरीरं हिरण्यात्मकत्वात्तस्य ॥
</details>

<details open><summary>विश्वास-प्रस्तुतिः</summary>

अथो॒ यथा॑ रु॒क्म+++(=स्वर्णम्)+++ उत्त॑प्तो भा॒य्यात् ॥ 39 ॥,  
ए॒वम् ए॒व स तेज॑सा॒ यश॑सा,  
अ॒स्मिꣳश्च॑ लो॒के॑ऽमुष्मिꣳ॑श्च भाति ।  
</details>

<details><summary>मूलम्</summary>

अथो॒ यथा॑ रु॒क्म उत्त॑प्तो भा॒य्यात् ॥ 39 ॥,  
ए॒वमे॒व स तेज॑सा॒ यश॑सा,  
अ॒स्मिꣳश्च॑ लो॒के॑ऽमुष्मिꣳ॑श्च भाति ।  

</details>

<details><summary>भट्टभास्कर-टीका</summary>

3 अथो यथेति ॥ अपिच उत्तप्तं स्वर्णं यथा भाय्यात् भायात् । छान्दसो द्वितीययकारोपजनः, यकारान्तं वा धात्वन्तरं द्रष्टव्यं, स्वार्थिकण्यन्तो वा भातिर्द्रष्टव्यः । एवमेव स नाचिकेतयाजी तद्बेदी च तेजसा यशसा च अस्मिꣳश्च लोकेऽमुष्मिꣳश्च भाति ॥
</details>


