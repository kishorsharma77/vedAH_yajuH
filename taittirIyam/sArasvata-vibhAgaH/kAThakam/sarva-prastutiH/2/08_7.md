+++
title = "08 7"

+++

<details open><summary>विश्वास-प्रस्तुतिः</summary>

तदा॒त्मन्ने॒व हृ॑द॒य्ये᳚ऽग्नौ वै᳚श्वान॒रे प्रास्य॑त् ।  
तद॑स्मा अच्छदयत् +++(द्रवीभावेन)+++। 
</details>

<details><summary>मूलम्</summary>

तदा॒त्मन्ने॒व हृ॑द॒य्ये᳚ऽग्नौ वै᳚श्वान॒रे प्रास्य॑त् ।  
तद॑स्मा अच्छदयत् । 
</details>

<details><summary>भट्टभास्कर-टीका</summary>

अथ बाह्याग्निं हित्वा आत्मनि स्थिते हृदय्येऽग्नौ प्रास्यत् । तदस्मा अच्छदयत् द्रुतमभवत् । 
</details>


<details open><summary>विश्वास-प्रस्तुतिः</summary>

तस्मा॒द्+धिर॑ण्य॒ङ् कनि॑ष्ठ॒न् धना॑नाम् ।  
+++(तथापि)+++ भु॒ञ्जत् प्रि॒यत॑मम् ।  
+++(यतो)+++ हृ॒द॒य॒जꣳ हि ।
</details>

<details><summary>मूलम्</summary>

तस्मा॒द्धिर॑ण्य॒ङ्कनि॑ष्ठ॒न्धना॑नाम् । भु॒ञ्जत्प्रि॒यत॑मम् । हृ॒द॒य॒जꣳ हि ।
</details>

<details><summary>भट्टभास्कर-टीका</summary>

**तस्माद्** अद्यत्वेऽपि **हिरण्यं कनिष्ठं** दीप्ततमं धनानां मध्ये भवति, संस्कृतत्वाद् इत्यर्थः ।  
'कन दीप्तौ' तृजन्तात् 'तुश्छन्दसि' इतीष्ठनि 'तुरिष्ठेमेयस्सु' इति तृलोपः ।  
केचिदाहुः - **धनानां** मध्ये **हिरण्यं कनिष्ठं** अल्पतमम् अपि  
**भुञ्जत् प्रियतमं** भवति हृदयजत्वाद् इति । 
</details>


<details open><summary>विश्वास-प्रस्तुतिः</summary>

स वैतमे॒व नावि॑न्दत् ,  
यस्मै॒ तान् दख्षि॑णा॒म् अने᳚ष्यत् ।  
ताꣳ स्वायै॒व हस्ता॑य दख्षि॑णायानयत् ।  
तां प्रत्य॑गृह्णात् ॥ 48 ॥ - 
"दख्षा॑य+++(←दक्ष वृद्धौ)+++ त्वा॒ दख्षि॑णां॒ प्रति॑गृह्णा॒मी"ति॑ । 
सो॑ऽदख्षत॒+++(←दक्ष वृद्धौ)+++ दख्षि॑णां प्रति॒गृह्य॑ । 
</details>

<details><summary>मूलम्</summary>

स वैतमे॒व नावि॑न्दत् ।  
यस्मै॒ तान्दख्षि॑णा॒मने᳚ष्यत् ।  
ताꣳ स्वायै॒व हस्ता॑य दख्षि॑णायानयत् ।  
तां प्रत्य॑गृह्णात् ॥ 48 ॥ - 
दख्षा॑य त्वा॒ दख्षि॑णां॒ प्रति॑गृह्णा॒मीति॑ । 
सो॑ऽदख्षत॒ दख्षि॑णां प्रति॒गृह्य॑ । 

</details>

<details><summary>भट्टभास्कर-टीका</summary>

अथ स प्रजापतिर् अन्विच्छन्नपि तादृशस्य ग्रहीतारं नाविन्दत् नालभतैव, यस्मै तां दक्षिणामनेष्यत् दक्षिणात्वेन तद्धिरण्यमदास्यत् । अथान्यमविदित्वा स्वाय आत्मीयाय दक्षिणाय हस्तायैव तां दक्षिणामनयत् स्वयमेव च तां दक्षिणां प्रत्यगृह्णात् - दक्षायेति मन्त्रेण । दक्षाय वृद्ध्यर्थं 'दक्ष वृद्धौ' त्वां दक्षिणां प्रतिगृह्णामीत्यर्थः । 

अथ प्रजापतिः तां दक्षिणां प्रतिगृह्य अदक्षत अवर्धत प्रजाः सृष्टवान् । 
</details>


<details open><summary>विश्वास-प्रस्तुतिः</summary>

दख्ष॑ते ह॒ वै दख्षि॑णां प्रति॒गृह्य॒ य ए॒वव्ँ वेद॑ । 
</details>

<details><summary>मूलम्</summary>

दख्ष॑ते ह॒ वै दख्षि॑णां प्रति॒गृह्य॑ ।  य ए॒वव्ँ वेद॑ । 
</details>

<details><summary>भट्टभास्कर-टीका</summary>

तस्मादन्योऽप्येवं विद्वान् हिरण्यदक्षिणां प्रतिगृह्य दक्षते वर्धत एव ॥
</details>
