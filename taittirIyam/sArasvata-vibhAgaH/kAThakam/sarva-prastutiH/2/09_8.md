+++
title = "09 8"

+++

<details open><summary>विश्वास-प्रस्तुतिः</summary>

अथ॒ यदी॒च्छेत् -  
"भूयि॑ष्ठं मे॒ श्रद्द॑धीरन्न् । भूयि॑ष्ठा॒ दख्षि॑णा नयेयु॒र्" इति॑ -  
दख्षि॑णासु नी॒यमा॑नासु॒  

> प्राच्येहि॒ प्राच्ये॒हीति॒ +++(प्रेर्यमाणा)+++,  
प्राची॑ जुषा॒णा,  
वेत्व् आज्य॑स्य॒ स्वाहा॑

+इति॑ स्रु॒वेणो॑प॒हत्या॑हव॒नीये॑ जुहुयात् ॥ 
</details>

<details><summary>मूलम्</summary>

अथ॒ यदी॒च्छेत् । भूयि॑ष्ठं मे॒ श्रद्द॑धीरन्न् । भूयि॑ष्ठा॒ दख्षि॑णा नयेयु॒रिति॑ । 
दख्षि॑णासु नी॒यमा॑नासु॒ प्राच्येहि॒ प्राच्ये॒हीति॒ प्राची॑ जुषा॒णा वेत्वाज्य॑स्य॒ स्वाहेति॑ स्रु॒वेणो॑प॒हत्या॑हव॒नीये॑ जुहुयात् ॥ 

यद्वा - क्रियासमभिव्याहारे लोट्, **प्राच्येहि** प्राची प्रकर्षेण प्राग्गच्छति, अथ यथासिद्ध्यनुप्रयोगश्छान्दसः ॥
</details>


<details open><summary>विश्वास-प्रस्तुतिः</summary>

भूयि॑ष्ठम् ए॒वास्मै॒ श्रद्द॑धते॒,  
भूयि॑ष्ठा॒ दख्षि॑णा नयन्ति ।
</details>

<details><summary>मूलम्</summary>

भूयि॑ष्ठमे॒वास्मै॒ श्रद्द॑धते । भूयि॑ष्ठा॒ दख्षि॑णा नयन्ति ।
</details>
 

