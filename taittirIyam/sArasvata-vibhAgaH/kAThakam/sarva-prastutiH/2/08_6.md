+++
title = "08 6"

+++
<details open><summary>विश्वास-प्रस्तुतिः</summary>

प्र॒जाप॑ति॒र्वै प्र॒जाका॑म॒स् तपो॑ऽतप्यत ।  
स हिर॑ण्य॒म् +++(दक्षिणायै)+++ उदा᳚स्यत्+++(=उत्क्षिप्तवान्)+++ ।  
तद् अ॒ग्नौ प्रास्य॑त् +++(शुद्ध्यर्थम्)+++ ।  
तद् अ॑स्मै॒ नाच्छ॑दयत् +++(द्रवीभावेन)+++ । 
</details>

<details><summary>मूलम्</summary>

प्र॒जाप॑ति॒र्वै प्र॒जाका॑म॒स्तपो॑ऽतप्यत ।  
स हिर॑ण्य॒मुदा᳚स्यत् ।  
तद॒ग्नौ प्रास्य॑त् ।  
तद॑स्मै॒ नाच्छ॑दयत् । 
</details>


<details><summary>भट्टभास्कर-टीका</summary>

3 प्रजापतिर्वा इत्यादि ॥ **उदास्यत्** उत्क्षिप्तवान् दक्षिणां दातुं हस्ते गृहीतवान् । तदग्नौ शोधनार्थं प्रास्यत् प्रक्षिप्तवान् । **तदस्मै** अस्याभिप्रायानुरूपं **नाच्छदयत्** न द्रुतम् अभवत् पाषाणमिव स्थिरमभवत् ।  
'छद अपवारणे' चौरादिकः अदन्तो द्रष्टव्यः । 
</details>

<details open><summary>विश्वास-प्रस्तुतिः</summary>

तद्द्वि॒तीयं॒ प्रास्य॑त् ।  
तद॑स्मै॒ नैवाच्छ॑दयत् ।  
तत्तृ॒तीयं॒ प्रास्य॑त् ॥ 47 ॥  
तद॑स्मै॒ नैवाच्छ॑दयत् ।
</details>

<details><summary>मूलम्</summary>

तद्द्वि॒तीयं॒ प्रास्य॑त् ।  
तद॑स्मै॒ नैवाच्छ॑दयत् ।  
तत्तृ॒तीयं॒ प्रास्य॑त् ॥ 47 ॥  
तद॑स्मै॒ नैवाच्छ॑दयत् ।  
</details>

<details><summary>भट्टभास्कर-टीका</summary>

अथ द्वितीयं तृतीयं च प्रास्तं नैवाच्छदयत् । 
</details>


