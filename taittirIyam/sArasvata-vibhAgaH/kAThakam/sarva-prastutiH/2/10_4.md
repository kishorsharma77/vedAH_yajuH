+++
title = "10 4"

+++
य उ॑ चैनमे॒वं वेद॑ । स॒व्ँ व॒थ्स॒रो वा अ॒ग्निर्ना॑चिके॒तः । तस्य॑ वस॒न्तश्शिरः॑ । ग्री॒ष्मो दख्षि॑णः प॒ख्षः । व॒र्षाः  पुच्छ᳚म् । श॒रदुत्त॑रः प॒ख्षः । हे॒म॒न्तो मध्य᳚म् । पू॒र्व॒पख्षाश्चित॑यः । अ॒प॒र॒प॒ख्षाः पुरी॑षम् । अ॒हो॒रा॒त्राणीष्ट॑काः ।  ए॒ष वाव सो᳚ऽग्निर॑ग्नि॒मयः॑ पुनर्ण॒वः । अ॒ग्नि॒मयो॑ ह॒ वै पु॑नर्ण॒वो भू॒त्वा । स्व॒र्गं लो॒कमे॑ति । आ॒दि॒त्यस्य़॒  सायु॑ज्यम् । यो᳚ऽग्निं ना॑चिके॒तं चि॑नु॒ते । य उ॑ चैनमे॒वं वेद॑ ॥ 62 ॥