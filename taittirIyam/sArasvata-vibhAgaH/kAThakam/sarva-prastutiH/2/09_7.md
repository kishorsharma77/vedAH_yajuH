+++
title = "09 7"

+++
<details open><summary>विश्वास-प्रस्तुतिः</summary>

अथ॑ हैनम॒सावा॑दि॒त्यस्स्व॒र्गका॑मः॒  प्राची॑र् ए॒वोप॑दधे ।
</details>

<details><summary>मूलम्</summary>

अथ॑ हैनम॒सावा॑दि॒त्यस्स्व॒र्गका॑मः । प्राची॑रे॒वोप॑दधे ।
</details>
 
<details><summary>भट्टभास्कर-टीका</summary>

7 अथ हेति ॥ प्राचीः पश्चिमस्वयम्-आतृण्णाम् आरभ्य आहवनीयाद् उत्सर्पेद् इति केचित् । 
</details>


<details open><summary>विश्वास-प्रस्तुतिः</summary>

ततो॒ वै सो॑ऽभि स्व॒र्गल्ँ लो॒कम॑जयत् ।  
अ॒भि स्व॒र्गल्ँ लो॒कञ्ज॑यति॒,  
यो᳚ऽग्निन्ना॑चिके॒तञ्चि॑नु॒ते,   
य उ॑ चैनमे॒वव्ँ वेद॑ । 
</details>

<details><summary>मूलम्</summary>

ततो॒ वै सो॑ऽभि स्व॒र्गल्ँ लो॒कम॑जयत् ।  
अ॒भि स्व॒र्गल्ँ लो॒कञ्ज॑यति ।  
यो᳚ऽग्निन्ना॑चिके॒तञ्चि॑नु॒ते ।   
य उ॑ चैनमे॒वव्ँ वेद॑ ।
</details>

<details open><summary>विश्वास-प्रस्तुतिः</summary>

स यदी॒च्छेत् -  
"ते॒ज॒स्वी य॑श॒स्वी ब्र॑ह्मवर्च॒सी स्या॒म्" इति॒  
प्राङ् आ होतु॒र्धिष्ण्या॒द् उथ्स॑र्पे॒त् -  
"येयं प्रागा॒द् यश॑स्वती॒, सा मा॒ प्रोर्णो॑तु॒ तेज॑सा॒ यश॑सा ब्रह्मवर्च॒सेने"ति॑ ।
</details>

<details><summary>मूलम्</summary>

स यदी॒च्छेत् ॥  
ते॒ज॒स्वी य॑श॒स्वी ब्र॑ह्मवर्च॒सी स्या॒मिति॑ ।  
प्राङा होतु॒र्धिष्ण्या॒दुथ्स॑र्पेत् ।  
येयं प्रागा॒द्यश॑स्वती । सा मा॒ प्रोर्णो॑तु । तेज॑सा॒ यश॑सा ब्रह्मवर्च॒सेनेति॑ ।
</details>

<details><summary>भट्टभास्कर-टीका</summary>

मन्त्रार्थस्तु - **येयं** वेदिः **प्रागात्** प्राची एति गच्छति । छान्दसो लुङ् ।  
**यशस्वती** अन्नवती हविषामाधारत्वात् ।  
**सा** तादृशीं हविर्भिर् आसादितैश् छादिता  
माम् अपि तेजःप्रभृतिभिः **प्रोर्णोतु** प्रच्छादयत्विति ॥
</details>

<details open><summary>विश्वास-प्रस्तुतिः</summary>

ते॒ज॒स्व्ये॑व य॑श॒स्वी ब्र॑ह्मवर्च॒सी भ॑वति ।
</details>

<details><summary>मूलम्</summary>

ते॒ज॒स्व्ये॑व य॑श॒स्वी ब्र॑ह्मवर्च॒सी भ॑वति ।
</details>
 

