+++
title = "१०"

+++
(अथ प्रथमाष्टके चतुर्थप्रपाठके दशमोऽनुवाकः)।  
ये दे॑वा दि॒व्येका॑दश॒ स्थ पृ॑थि॒व्यामध्येका॑-  
दश॒ स्थाप्सु॒षदो॑ महि॒नैका॑दश॒स्थ ते दे॑वा य॒ज्ञ॑-  
मि॒मं जु॑षध्वमुपया॒मगृ॑हीतोऽस्याग्रय॒णो॑ऽसि॒  
स्वा॑ग्रयणो॒ जिन्व॑ य॒ज्ञं जिन्व॑ य॒ज्ञप॑तिम॒भि  
सव॑ना पाहि॒ विष्णु॒स्त्वां पा॑तु॒ विशं॒ त्वं पा॑ही-  
न्द्रि॒येणै॒ष ते॒ योनि॒र्विश्वे॑भ्यस्त्वा दे॒वेभ्यः॑ (१)॥  
(ये दे॑वा॒स्त्रिच॑त्वारिꣳशत्)  
इति कृष्णयजुर्वेदीयतैत्तिरीयसंहितायां प्रथमाष्टके  
चतुर्थप्रपाठके दशमोऽनुवाकः॥१०॥  
–––––––
