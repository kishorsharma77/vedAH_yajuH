+++
title = "३४"

+++
(अथ प्रथमष्टके चतुर्थप्रपाठके चतुस्त्रिंशोऽनुवाकः)।  
ज्योति॑ष्मतीं त्वा सादयामि ज्योति॒ष्कृतं॑  
त्वा सादयामि ज्योति॒र्विदं॑ त्वा सादयामि॒  
भास्व॑तीं त्वा सादयामि॒ ज्वल॑न्तीं त्वा साद-  
यामि मल्मला॒भ॑वन्तिं त्वा सादयामि॒ दीप्य॑-  
मानां त्वा सादयामि॒ रोच॑मानां त्वा सादया॒-  
म्यज॑स्रां त्वा सादयामि बृ॒हज्ज्यो॑तिषं त्वा  
सादयामि बो॒धय॑न्तीं त्वा सादयामि॒ जाग्र॑तीं  
त्वा सादयामि (१)॥  
ज्योति॑ष्मती॒ꣳ॑ षट्त्रिꣳ॑शत्।  
इति कृष्णयजुर्वेदीयतैत्तिरीयसंहितायां प्रथमष्टके  
चतुर्थप्रपाठके चतुस्त्रिंशोऽनुवाकः॥३४॥  
अथ प्रथमाष्टके चतुर्थप्रपाठके पञ्चत्रिंशोऽनुवाकः।  
प्र॒या॒साय॒ स्वाहा॑ऽऽया॒साय॒ स्वाहा॑ विया॒-  
साय॒ स्वाहा॑ संया॒साय॒ स्वाहो॑द्या॒साय॒ स्वाहा॑ऽ-  
वया॒साय॒ स्वाहा॑ शु॒चे स्वाहा॒ शोका॑य॒ स्वाहा॑  
तप्य॒त्वै स्वाहा॒ तप॑ते॒ स्वाहा॑ ब्रह्मह॒त्यायै॒ स्वाहा॒  
सर्व॑स्मै॒ स्वाहा॑ (१)॥  
प्र॒या॒साय॒ चतु॑र्विꣳशतिः।

इति कृष्णयजुर्वेदीयतैत्तिरीयसंहितायां प्रथमाष्टके  
चतुर्थप्रपाठके पञ्चत्रिंशोऽनुवाकः॥३५॥
