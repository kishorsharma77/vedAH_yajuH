+++
title = "१७"

+++
(अथ प्रथमकाण्डे चतुर्थप्रपाठके सप्तदशोऽनुवाकः)।  
म॒रुत्व॑न्तं वृष॒भं वा॑वृधा॒नमक॑वारिं दि॒व्यꣳ  
शा॒समिन्द्र॑म्। वि॒श्व॒साह॒मव॑से॒ नूत॑नायो॒ग्रꣳ  
स॑हो॒दामि॒ह तꣳ हु॑वेम। उ॒प॒या॒मगृ॑हीतो॒ऽसी-  
न्द्रा॑य त्वा म॒रुत्व॑त ए॒ष ते योनि॒रिन्द्रा॑य त्वा  
म॒रुत्व॑ते (१)॥  
(म॒रुत्व॑न्त॒ꣳ षड्विꣳ॑शतिः )।  
इति कृष्णयजुर्वेदीयतैत्तिरीयसंहितायां प्रथमाष्टके  
चतुर्थप्रपाठके सप्तदशोऽनुवाकः॥१७॥  
––––––
