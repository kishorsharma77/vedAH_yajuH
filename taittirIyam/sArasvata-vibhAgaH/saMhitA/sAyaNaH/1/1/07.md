+++
title = "०७"

+++
(अथ प्रथमकाण्डे प्रथमप्रपाठके सप्तमोऽनुवाकः )।  
धृष्टिरसि॒ ब्रह्म॑ य॒च्छापा॑ग्ने॒ऽग्निमा॒मादं॑ जहि॒  
निष्क्र॒व्याद॑ँ सेधाऽऽदेव॒यजं॑ वह॒ निर्द॑ग्ध॒ँ  
रक्षो॒ निर्द॑ग्धा॒ अरातयो घ्रु॒वम॑सि पृथि॒वीं  
दृ॒ँहाऽऽयु॑दृँह प्र॒जां दृँह सजा॒तान॒स्मै यज॑-  
मानाय॒ पर्यू॑ह ध॒र्त्रम॑स्य॒न्तरि॑क्षं दृँह प्रा॒णं  
दृ॑ँहापा॒नं दृ॑ँह सजा॒तान॒स्मै यज॑मानाय॒ पर्यू॑ह  
ध॒रूण॑मसि॒ दिवं॑ दृँह॒ चक्षुः॑ [१] दृ॒ँह॒ श्रोत्रं॑  
दृँह सजा॒तान॒स्मै यज॑मानाय॒ पर्यू॑ह॒ धर्मा॑सि॒  
दिशो॑ दृँह॒ योनिं॑ दृँह प्र॒जां दृ॑ँह सजा॒ता-  
न॒स्मै यज॑मानाय॒ पर्यू॑ह॒ चितः॑ स्थ प्र॒जाम॒स्मै-  
र॒यिम॒स्मै स॑जा॒तान॒स्मै यज॑मानय॒ पर्यू॑ह॒ भृगू॑-  
णा॒मङ्गि॑रसां॒ तप॑सा तप्यध्वं॒ यानि॑, घ॒र्मे क॒पा-  
ला॑न्युपचि॒न्वन्ति॑ वे॒धसः॑। पू॒ष्णस्तान्यपि॑ व्र॒त  
इन्द्रवा॒यु वि मु॑ञ्चताम् [२]

(चक्षु॑र॒ष्टाच॑त्वारिँशच्च)।

इति कृष्णयजुर्वेदीयतैत्तिरीयसंहितायां प्रथमाष्टके  
प्रथमप्रपाठके सप्तमोऽनुवाकः॥७॥

[[091]]

Page No. ९२  
( अथ प्रथमाष्टके प्रथमप्रपाठके सप्तमोऽनुवाकः )।

षष्टानुवाके पेषणमुक्तम्। यद्याप्यनन्तरं पुरोडाशो निष्पादनीयस्तथाऽऽप्यतप्तेषु कपालेषु पुरोडाशश्य श्रपयितुमशक्यत्वात्सप्तमे कपालोपधानमभिधीयते।

धृष्ठिरिति। कल्पः — “धृष्टिरसि ब्रह्म यच्छेत्युपवेषमादाय” इति।

पलाशाशाखामूले छिन्नः प्रादेशपरिमित उपवेषः। हे उपवेष त्वमङ्गाराणां धर्षणे समर्थोऽसि। अतो ब्रह्मशब्दोदितं पुरोडाशरूपं देवान्नं प्रयच्छ। 
...  

अपाग्न इति। कल्पः – अपग्नेऽग्रिमामादं जहीति गार्हपत्यादाहवनीयाद्वा प्रत्यञ्चवङ्गारौ निर्वर्त्य निष्क्रव्यादँ सेधेति तयोरन्यतरमुत्तरमपरमवान्तरदेशं वा निरस्याऽऽदेवयजं वहेति दक्षिणमवस्थाप्य” इति।

हे गार्हपत्याग्ने योऽग्निः शास्त्रीयं पाकमन्तरेणाऽऽमं द्रव्यमत्ति न तु पाकार्थस्थापितस्य पाकं करोति तमपनय मारय। यश्च लौकिकं मांसमत्ति तमपि निषेधय। यस्त देवान्यजति तमावह। 
...  

निर्दग्धमिति। निर्दग्धँ रक्षो निर्दग्धा अरातयो ध्रुवमसि पृथिवीं दृँहाऽऽयुर्दृँह प्रजां दृँह सजातानस्मै यजमानाय पर्युहेत्येतयोर्मन्त्रयोरर्थक्रमेण विनियोगः कल्पे दर्शितः- “ध्रुवमसीति तस्मिन्मध्यमं पुरोडाशकपालमुपदधाति निर्दग्वँरक्षो निर्दग्धा अरातय इति कपालेऽङ्गारमत्याधाय” इति।

हे कपाल त्वं दृढभस्यतः पृथिव्यादीन्दृढी कुरु। अस्य यजमानस्य ज्ञातीम्परितः सेवकान्कुरू। आस्मिन्कपालेऽवस्थितं रक्षो निःशेषेण दग्धम्। 
...  
...  


[[092]]

Page No. ९३  
...  
...  

...  

धर्त्रमिति। बौधायनः — ‘अथ पूर्वर्ध्यमुपदधाति धर्त्रमस्यन्तररिक्षं दृँह प्राणं दृँहापानं दृँह सजातानस्मै यजमानाय पर्यूहेत्यथ परार्घ्यमुपदधाति धरुणमसि दिवं दृँह चुक्षुर्दृँह श्रोत्रं दृँह सजातानस्मै यजमानाय पर्यूहेत्यथ दक्षिणार्घ्यमुपदधाति धर्मासि दृशो दृँह योनिं दृँह प्रजा दृँह सजातानस्मै यजमानाय पर्यूहेत्यथ पूर्वार्ध्यमुपदधाति चितः स्य प्रजामस्मै रथिमस्मै सजातानस्मै यजमानय पर्यूहोति’ इति।

अपस्तम्बः- ‘धर्त्रमसीति पूर्वं द्वितीयँ सँस्पृष्टं धरूणमसीति पूर्वं तृतीयमिति धर्मासीति सप्तमं चितः स्येत्यष्टमम्’ इति।

तत्र धर्त्रधर्मधरुणशब्दा धारकत्वं ब्रुवन्तो दृढत्वं लक्ष्यन्ति। हेऽष्टमकपालत्वमुपचितरूपोऽसि। ततो यजमानस्य प्राजादिकं परितः संपादय। प्रजादेः प्रत्येकमुपचयविवक्षया पृथग्वाक्यत्वं द्योतयितुमस्था इति पदस्याऽऽवृत्तिः। चितः स्थेति बहुवचनमादरार्थम्। 
...  
...  
...  
...  
...  
...  


[[093]]

Page No. ९४  
...  
प्रथमं ध्रुवमसीत्येकं कपालमुपधीयते। ततो धर्त्रमसीत्यनेन सह द्वे। धरुणमसीत्येन सह त्रीणि। धर्मासीत्यनेन सह चत्वारि। ततः केषांचिन्मते चितः स्तेत्यनेनैवोपरितनानि चत्वारीत्यष्टौ भवन्ति। पुरुषस्यापि गर्भे प्रथमं शिरोरूपमखण्डं कपालमुत्पद्यते। पश्चात्क्रमेण रेखाभिरष्टधा भिद्यते।   

...  
...  
उपधानेन कपालेषु संस्कृतेषु तद्द्दारा तत्साध्यो यागः संस्क्रियते। यज्ञद्वारा तत्स्रष्टुः प्रजापतेः संस्कारः। तेन कपालयज्ञप्रजापति संस्कारेण तेषां संस्कृतत्वाद्यजमानः स्वयं संस्कृतो भवति। तं च संस्कृतं स्वर्गे लोके गच्छन्तमनु फलदानाय यज्ञः प्रजापतिरूपधारि कश्चिद्देवो गच्चति। 

...  

...  
...   
त्रिवृच्छब्दः स्तोमवाची। स च स्तोम उपास्मै गायता नर इत्याद्यृग्भिर्नवभिः संपद्यते। छन्दःशब्दश्च स्तोममप्युपलक्षयति। गायत्रीविराट्त्रिष्टुब्जगतीनां चाष्टत्वाद्यक्षरसंख्या प्रसिद्धा। तथा संख्यया छन्दःसादृश्यम्। नन्वत्राऽऽग्नेयस्याष्टौ कपालान्यग्नीषोमीयस्य चैकादश न तु नवादिसंख्या लभ्यत इति चेद्बाढम्। तथाऽपि संख्याऽन्यत्र विद्यमाना प्रसङ्गादिह स्तूयते। त्रयोदशादिसंख्या न व्काप्यस्ति। एकादिका सप्तपर्यन्ता संख्याऽन्यत्रास्तीति चेत्तर्हि तस्या अप्यनेन न्यायेन स्तुतिरून्नेया। ईदृशानि कपालान्युपदधानोऽध्वर्युरनुक्रमेण पृथिव्यादिलोकान्प्रागादिदिशश्च दृढी करोति। लोकबुद्ध्या कपालानां स्थापितत्वात्। अत इदमुपधानं लोकवृद्ध्यै भवति। किंचाऽऽऽऽयुरादोन्भ्रातृपुत्रांश्च यजमाने संपादितवान्भवति।

[[094]]

Page No. ९५  
...  

भृगूणामिति। कल्पः — ‘भृगूणामङ्गिरसां तपसा तप्यध्वमिति वेदेन कपालेष्वङ्गारानध्यूह्य’ इति।

...  

यानिति। अयं मन्त्रो यद्यपि यागसमाप्तौ पठनीयस्तथाऽपि कपालमतङ्गादिहाऽऽम्नातः। दद्विनियोगः सूत्रे दर्शितः — ‘यानि घर्मे कपालानीति चतुष्पदवर्षा कपालानि विमुच्य संख्यायोद्वासयति संतिष्ठेते दर्शपूर्णमासौ’ इति।

अध्वर्युरूपा वेधसो यानि घर्मे कपालन्यदीप्ते वह्नौ ध्रुवमसीत्यादिमन्त्रैरूपस्थापितवन्तः। पूजार्थं बहुवचनम्। तादृशान्यपि कपालानि विमोक्तं समर्थाविन्द्रवायु पोषकस्य यजमानस्य यागरूपे व्रते समाप्ते सति विमुञ्चताम्। 
...  

अत्र विनियोगसंग्रहः---

‘धृष्टिरादायोपवेषमपाङ्गारौ वियोजयेत्।  
निष्कापसारयेदेकमा देवान्यं तु शेषयेत्॥१॥

ध्रुवं कपालमाधाय निर्दाङ्गारं तथोपरि।  
धर्त्रं द्वितीयं धरुणं तृतीयं धर्म सप्तमम्॥२॥

चितोऽष्टमं भृगू तेषु सर्वेष्वङ्गाररोपणम्।  
यानि स्वकाले संप्राप्ते कपालानि विमुञ्चति॥1  
अनुवाके सप्तमेऽस्मिन्नुक्ता द्वादश मन्त्रकाः॥३॥” इति।

अथ मीमांसा।

चतुर्थाध्यायस्य प्रथमपादे चिन्तितम्

‘श्रपणं तुषवापश्च कपालस्य प्रयोजकौ।  
अत श्रपणमेवाऽऽद्यो वापार्थत्वात्तृतीयया॥

[[095]]

Page No. ९६  
पुरोडाशकपालेति नाम्ना स्याच्छ्रपणार्थता।  
प्रयुक्तस्य प्रयुक्तिर्नो तस्य वापे प्रसञ्जनम्” इति॥

कपालेषु श्रपयतीति श्रपणं पुरोडाशस्य श्रुतम्। तथा पुरोडाशकपालेन तुषानुपवपतीति कपाले तुषधारणं श्रुतम्। ते च तुषाः सकपाला रक्षसां भागोऽसीति मन्त्रेण कृष्णाजिनस्याधस्तादवस्थापनीयाः। तत्र श्रपणं यथा कपालसंपादनस्य प्रयोजकं तथा तुषवापोऽपि प्रयोजकः। एकहायन्येति तृतीयया यथा गोः क्रयार्थत्वं तथा कपालेनेति तृतीयया कपालस्य तुषवापार्थत्वावगमादिति चेन्मैवम्। नात्र कपालमात्रस्य तुषोपवापसाधनत्वं श्रुतं किं तर्हि यक्तपालं पुरोडाशश्रपणायोपात्तमासादितं च तस्यैव कपालस्या साधनत्वम्। एतच्च पुरोडाशकपालेनेति सविशेषणनाम्ना तद्विधानादवगम्यते। तथा सति प्रथमं श्रपणेन कपलं प्रयुज्यते। न च प्रयुक्तस्य पुनस्तुषवापेन प्रयुक्तिः संभवति। तस्माच्छ्रपणेनैव प्रयुक्तं कपालं तुषोपवापेऽपि प्रसङ्गात्सिध्यति। ईदृशमेवाङ्गत्वं तृतीयाश्रुत्या बोध्यते।

अथ व्याकरणम् —

धृष्टिशब्दः क्तिन्प्रत्ययान्तत्वादाद्युदात्तः। आमाच्छब्दे कृत्स्वरः। तथैव देवयज्शब्दः। निर्दग्धमिति प्रत्युष्टवत्। सजातानित्यत्र समानं जातं जन्मयेषां ते सजाताः। ‘वा जाते’ (पा. ६-२-१७१) जातशब्द उत्तरपदे बहुव्रीहौ समासे विकल्पेनान्तोदात्तो भवति। भृग्वङ्गिरःशब्दौ वृषादी। उपचिन्वन्तीत्वत्र यानीत्यनेन यच्छब्दयोगान्निधाताभावः। विकरणप्रत्ययस्वरस्य सति शिष्टस्याप्यबलीयस्त्वेन ‘उदात्तयणः’ (पा. ६-१-१७४) इत्युपरितनस्याकारस्योदात्तः। पूष्ण इत्यत्र ‘अनुदात्तस्य च यत्रोदात्तलोपः’ (पा. ६-१-१६१) इति विभक्तिरूदात्ता। इन्द्रवायु इत्यत्र ‘देवताद्वंद्वे च’ (पा. ६-२-१४१) इत्युभयपदप्रकृतिस्वरत्वे प्राप्ते तदपवादः — ‘नोत्तरपदेऽनुदात्तादावपृथिवीरूद्रषूपमन्थिषु’ (पा. ६-२-१४२) अनुदात्तादौ पृथिव्यादिव्यतिरिक्त उत्तरपदे देवताद्वंद्वस्वरो न भवति। ततः समासस्येत्यन्तोदात्तः।

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदयितैत्तिरीयसंहिताभाष्ये प्रथमकाण्डे प्रथमप्रपाठके सप्तमोऽनुवाकः॥७॥

[[096]]

Page No. ९७  
