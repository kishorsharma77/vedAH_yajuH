+++
title = "१०"

+++
( अथ प्रथमाष्टके षष्ठप्रपाठके दशमोऽनुवाकः )।  
ध्रु॒वो॑ऽसि ध्रु॒वो॑ऽहꣳ स॑जा॒तेषु॑ भूयास॒मित्या॑ह ध्रु॒वाने॒वै-  
ना॑न्कुरुत उ॒ग्रो॑ऽस्यु॒ग्रो॑ऽहꣳ स॑जा॒तेषु॑ भूयास॒मित्या॒हाप्र॑तिवा-  
दिन ए॒वैना॑न्कुरुतेऽभि॒भूर॑स्यभि॒भूर॒हꣳ स॑जा॒तेषु॑ भूयास॒मि-  
त्या॑ह॒ य ए॒वैनं॑ प्र॒त्युत्पिपी॑ते॒ तमुपा॑स्यते यु॒नज्मि॑ त्वा॒ ब्रह्म॑णा॒  
दैव्ये॒नेत्या॑है॒ष वा अ॒ग्नेर्योग॒स्तेन॑ (१) ए॒वैनं॑ युनक्ति य॒ज्ञस्य॒  
वै समृ॑द्धेन दे॒वाः सु॑व॒र्गं लो॒कमा॑यन्य॒ज्ञस्य॒ व्यृ॑द्धे॒नासुरा॒न्प-  
रा॑ऽभावय॒न्यन्मे॑ अग्ने अ॒स्य य॒ज्ञस्य॒ रिष्या॒दित्या॑ह य॒ज्ञ-  
स्यै॒व तत्समृ॑द्धे॒न यज॑मानः सुव॒र्गं लो॒कमे॑ति य॒ज्ञस्य॒ व्यृ॑द्धेन॒  
भ्रातृ॑व्यान्परा॑ भावयत्यग्निहो॒त्रमे॒ताभि॒र्व्याहृ॑तीभि॒रुप॑ सादये-  
द्यज्ञमु॒खं वा अ॑ग्निहो॒त्रं ब्रह्मै॒ता व्याहृ॑तयो यज्ञमु॒ख ए॒व ब्रह्म॑  
(२) कु॒रुते॒ सं॒व॒त्स॒रे प॒र्याग॑त ए॒ताभि॑रे॒वोप॑सादये॒प॑सादये॒द्ब्रह्म॑णै॒वो-  
भ॒यतः॑ संवत्स॒रं परि॑ गृह्णाति दर्शपूर्णमा॒सौ चा॑तुर्मा॒स्यान्या॒-  
लभ॑मान ए॒ताभि॒र्व्याहृ॑तीभिर्ह॒वीꣳष्या सा॑दयेद्यज्ञमु॒खं वै द॑र्श-  
पूर्णमा॒सौ चा॑तुर्मा॒स्यानि॒ ब्रह्मै॒ता व्याहृ॑तयो यज्ञमु॒ख ए॒व  
ब्रह्म॑ कुरुते संवत्स॒रे प॒र्याग॑त ए॒ताभि॑रे॒वाऽऽ सा॑दयेद्ब्रह्म॑णै॒वो-  
भ॒यतः॑ संवत्स॒रं परि॑ गृह्णाति॒ यद्वै य॒ज्ञस्य॒ साम्ना॑ क्रि॒यते॑  
रा॒ष्ट्रम् (३) य॒ज्ञस्याऽऽशीर्ग॑च्छति॒ यदृ॒चा विशं॑ य॒ज्ञ  
स्या॒ऽऽशीर्ग॑च्छ॒त्यथ॑ ब्राह्म॒णो॑ऽना॒शीर्के॑ण य॒ज्ञेन॑ यजते सामि-  
धे॒नीरनुव॒क्ष्यन्ने॒ता व्याहृ॑तीः पु॒रस्ता॑द्दध्या॒द्ब्रह्मै॒व प्र॑ति॒पदं॑  
कुरुते॒ तथा॑ ब्राह्म॒णः साशी॑र्केण य॒ज्ञेन॑ यजते॒ यं का॒मये॑त॒  
यज॑मानं॒ भ्रातृ॑व्यस्य य॒ज्ञस्या॒ऽऽशीर्ग॑च्छे॒दिति॒ तस्यै॒ता

[[704]]

Page No. ७०४

श्रीमत्सायणाचार्यविरचितभाष्यसमेता — ( १ प्रथमकाण्डे —  
(हविःसादनविधिः)  
व्याहृ॑तीः पुरोनुवा॒क्या॑यां दध्याद्भ्रातृव्यदेव॒त्या॑ वै पु॑रोनुवा॒-  
क्या॑ भ्रातृ॑व्यमे॒वास्य य॒ज्ञस्य॑ (४) आ॒शीर्ग॑च्छति॒ यान्का॒-  
मये॑त॒ यज॑मानान्त्स॒माव॑त्येनान्य॒ज्ञस्या॒ऽऽशीर्ग॑च्छे॒दिति॒ तेषा॑-  
मे॒ता व्याहृ॑तीः पुरोनुवा॒क्या॑या अर्ध॒र्च एकां॑ दध्याद्या॒ज्या॑यै  
पु॒रस्ता॒देकां॑ या॒ज्या॑या अर्ध॒र्च एकां॒ तथै॑नान्त्स॒माव॑ती य॒ज्ञ-  
स्या॒ऽऽशीर्ग॑च्छति॒ यथा॒ वै प॒र्जन्यः॒ सुवृ॑ष्टं॒ वर्ष॑त्ये॒वं य॒ज्ञो यज॑  
मानाय वर्षति॒ स्थल॑योद॒कं प॑रिगृ॒ह्णन्त्या॒शिषा॑ य॒ज्ञं यज॑मानः॒  
परि॑ गृह्णाति॒ मनो॑ऽसि प्राजाप॒त्यम् (५) मन॑सा मा भू॒ते-  
नाऽऽ वि॒शेत्या॑ह॒ मनो॒ वै प्रा॑जाप॒त्यं प्रा॑जाप॒त्यो य॒ज्ञो मन॑  
ए॒व य॒ज्ञमा॒त्मन्ध॑त्ते॒ वाग॑स्यै॒न्द्री स॑पत्न॒क्षय॑णी वा॒चा मे॑न्द्रि॒-  
येणाऽऽ वि॒शेत्या॑है॒न्द्री वै वाग्वाच॑मे॒वैन्द्रीमा॒त्मन्ध॑त्ते (६)॥  
( तेनै॒व ब्रह्म॑ रा॒ष्ट्रमे॒वास्य॑ य॒ज्ञस्य॑ प्राजाप॒त्यꣳ षट्त्रिꣳ॑शच्च )।

इति कृष्णयजुर्वेदीयतैत्तिरीयसंहितायां प्रथमाष्टके  
षष्ठप्रपाठके दशमोऽनुवाकः॥१०॥
------  
(अथ प्रथमकाण्डे षष्ठप्रपाठके दशमोऽनुवाकः)।  

...  
...  

[[705]]

Page No. ७०५  
प्रपा॰ ६ अनु॰ १० ) कृष्णयजुर्वेदीयतैत्तिरीयसंहिता।  
(हविःसादनविधिः)  
...   
...   
...  
...  
...  
...  
...  
...  
...  

[[706]]

Page No. ७०६  
श्रीमत्सायणाचार्यविरचितभाष्यसमेता — ( १ प्रथमकाण्डे —  
( हविःसादनविधिः )  
...  
...   
...  
...  
...  

...  
...  

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय-तैत्तिरीयसंहिताभाष्ये प्रथमकाण्डे षष्ठप्रपाठके  
दशमोऽनुवाकः॥१०॥

[[707]]

Page No. ७०७  
प्रपा॰ ६ अनु॰ ११ ) कृष्णयजुर्वेदीयतैत्तिरीयसंहिता।  
( प्राधान्येनाऽऽश्रावणादिमन्त्राः )  
