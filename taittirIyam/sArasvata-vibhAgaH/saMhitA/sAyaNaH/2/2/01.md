+++
title = "०१"

+++
(तत्र प्रथमोऽनुवाकः)।  
ह॒रिः॒ ओम्।  
*प्र॒जापतिः प्र॒जा अ॑सृजत॒ ताः सृ॒ष्टा इ॑न्द्रा॒  
ग्नी अपा॑गूहता॒ꣳ सोऽचायत्प्र॒जाप॑तिरिन्द्रा॒ग्नी  
वै मे॑ प्र॒जा अपा॑घुक्षता॒मिति॒ स ए॒तमै॑न्द्रा॒ग्नमे  
का॑दशकपालमपश्य॒तं निर॑वप॒त्ताव॑स्मै प्र॒  
जाः प्रासा॑धयतामिन्द्रा॒ग्नी वा ए॒तस्य॑ प्र॒जा  
मप॑ गूहतो॒ योऽलं॑ प्र॒जायै॒ सन्प्र॒जां न वि॒न्दत॑  
ऐन्द्रा॒ग्नमेका॑दशकपालं॒ निर्वपत्प्र॒जाका॑म इ  
न्द्रा॒ग्नी [१] ए॒व स्वेन॑ भाग॒धेये॒नोप॑ धाव  
ति॒ तावे॒वस्मै॑ प्र॒जां प्र सा॑धयतो वि॒न्दते॑ प्र॒  
*एतदाद्येकादशान्तानुवाकानां व्याख्यानं पूर्वमेव विस्तरेण कृतमित्यत्र पुनस्तत्पृथग्विस्तरेण न कृतं भाष्यकृता। किंन्वेत्प्रपाठकस्यान्तिमद्वादशानुवाकभाष्यारम्भे संक्षेपण पद्यरूपेण कृतमस्तीति बोध्यम्। किंचैतेषां व्य ख्यानं विस्तरेण क्व कृतमित्येदपि तत्रैव भाष्यकृता कण्ठरवेणोक्तमस्तीत्येतेषामेकादशानामनुवाकानामक्षरार्थाकाङक्षिभिर्ध्येयम्।

[[1119]]

प्रपा. २ अनु. १) कृष्णयजुर्वदीयतौत्तिरीयसंहिता।  
[प्रजाकामादीन्प्रत्यैन्द्राग्नादिकाम्येष्टींनां विधिः]  
जामै॑न्द्रा॒ग्नमेका॑दशकपालं॒ निर्व॑पे॒त्स्पर्ध॑मानः॒  
क्षेत्रे॑ वा सजा॒तेषु॑ येन्द्रा॒ग्नी ए॒व स्वेन॑ भाग॒  
धेये॒नोप॑ धावति॒ ताभ्या॑मे॒वेन्द्रि॒यं वी॒र्यं॑ भ्रातृ॑  
व्यस्य वृङक्ते॒ वि पा॒प्मना॒ भ्रातृ॑व्येण जय॒  
तेऽप॒ वा ए॒तस्मा॑दिन्द्रि॒यं वी॒र्यं॑ कामति॒ यः  
स॑ङ्ग्रा॒ममु॑पप्र॒यात्यै॑न्द्रा॒ग्नमेका॑दशकपालं॒ निः  
[२] व॒पे॒त्स॒ङ्ग्रा॒ममु॑पप्रया॒स्यन्नि॑न्द्रा॒ग्नी ए॒व  
स्वेन॑ भाग॒धेये॒नोप॑ धावति॒ तावे॒वास्मि॑न्नि  
न्द्रि॒यं वी॒र्यं धत्तः स॒हेन्द्रियेण॑ वी॒र्य॑णोप॒ प्र  
या॑ति॒ जय॑ति॒ तꣳ स॑ङ्ग्रा॒मं वि वा ए॒ष इ॑  
न्द्रि॒येण॑ वी॒येर्ण॑र्ध्यते यः स॑ङ्ग्रा॒मं जय॑त्यैन्द्रा॒  
ग्नमका॑दशकपालं॒ निर्व॑पेत्सङ्ग्रामं जि॒त्वेद्राग्नी॒  
ए॒ष स्वेन॑ भाग॒धेये॒नोप॑ धावति॒ तावे॒वास्मि॑  
न्निन्द्रि॒यं वी॒र्य॑म् [३] ध॒त्तो॒ नेन्द्रि॒येण॑ वी॒  
र्येण॒ व्यृ॑घ्य॒तेऽप॒ वा ए॒तस्मा॑दिन्द्रि॒यं वी॒र्यं॑  
कामति॒ य एति ज॒नता॑मैन्द्रा॒ग्नमेका॑दशक  
पालं॒ निर्व॑पेज्ज॒नता॑मे॒ऽयन्नि॑न्द्रा॒ग्नी ए॒व स्वेन॑  
भाग॒धेये॒नोप॑ धावति॒ तावे॒वास्मि॑न्निन्द्रि॒यं  
वी॒र्यं॑ धत्तः स॒हेन्द्रि॒येण॑ वी॒र्ये॑ण ज॒नता॑मेति  
पौ॒ष्णं च॒रुमनु॒ निर्व॑पेत्पू॒षा वा इ॑न्द्रि॒यस्य॑  
वी॒र्य॑स्यानुप्रदा॒ता पू॒षण॑मे॒व (४) स्वेन॑ भा  
ग॒धेये॒नोप॑ धावति॒ स ए॒वास्मा॑ इन्द्रि॒यं वीर्य॑

[[1120]]

श्रीमत्सायणाचार्यविरचितभाष्यसमेता— (२ द्वितीयकाण्डे—  
[दर्शाद्यतिक्रमनिमित्तकपथिकृतादीष्टिविधिः]  
मनु॒ प्र य॑च्छति क्षैत्र॒पत्यं चरुं निर्व॑पेज्जन  
ता॑मा॒गत्ये॒यं वै क्षेत्र॑स्य॒ पति॑र॒स्यामे॒ष प्रति॑  
तिष्ठत्यैन्द्राग्नमेकादशकपालमुपरि॑ष्टान्निर्व॑  
पेद॒स्यामे॒व प्र॑तिष्ठाये॑न्द्रियं वीर्य॑मुपरि॑ष्टादा  
त्मन्ध॑ते [ ५ ]  
प्र॒जाका॑म इन्द्रा॒ग्नी उ॑प॒प्रयात्यै॑न्द्रा॒ग्नमेका॑दशकपाल॒ निर्वी॒र्यं॑  
पू॒षण॑मे॒वैका॒न्नच॑त्वारि॒ꣳश॑च्च)।  
इति कृष्णयजुर्वेदीयतैत्तिरीसंहिताया द्वितीयाष्टके  
द्वितीयप्रपाठके प्रथमोऽनुवाकः ।। १ ।।  
————  
