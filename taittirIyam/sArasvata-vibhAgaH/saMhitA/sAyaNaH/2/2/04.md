+++
title = "०४"

+++
(अथ द्वितीयकाण्डे द्वितीयप्रपाठके चतुर्थोऽनुवाकः)।  
अ॒ग्नयेऽन्न॑वते पुरो॒डाशम॒ष्टाकपालं॒ निर्व॑पे॒द्यः

[[1124]]

श्रीमत्सायणाचार्यविरचितभाष्यसमेता— (२ द्वितीयकाण्डे  
(अन्नकामादीष्टिविधिः)  
का॒मये॒तान्न॑वान्त्स्या॒मित्य॒ग्निमे॒वान्न॑वन्त॒ꣳ स्वेन॑  
भाग॒धेये॒नोप॑ धावति॒ स ए॒वैन॒मन्‍न॑वन्तं  
करो॒त्यन्‍न॑वाने॒व भ॑वत्य॒ग्नये॑ऽन्ना॒दाय॑ पुरो॒डा  
श॑म॒ष्टाकपा॑लं॒ विव॑पे॒द्यः का॒मये॑तान्ना॒दः स्या॒  
मित्य॒ग्निमे॒वान्ना॒द ꣳ स्वेन॑ भाग॒धेये॒नोप॑ धा  
वति॒ स ए॒वैनमन्ना॒दं करोत्यन्ना॒दः(१) ए॒व  
भ॑वत्य॒ग्नयेऽन्न॑पतये पुरो॒डाश॑म॒ष्टाक॑पालं॒ नि  
र्व॑पे॒द्यः का॒मये॒तान्‍न॑पतिः स्या॒मित्य॒ग्निमे॒वा  
न्‍न॑पति॒ꣳ स्वेन॑ भाग॒धेये॒नोप॑ धावति॒ स ए॒वै  
न॒मन्‍न॑पतिं करो॒त्यन्‍न॑पतिरे॒व भ॑वत्य॒ग्‍नये॒ पव॑  
मानाय पुरो॒डाश॑म॒ष्टाक॑पालं निर्व॑पेद॒ग्नये॑  
पाव॒काया॒ग्नये॒ शुच॑ये॒ ज्योगा॑मयावी यद॒ग्न  
ये प॑वमानाय नि॒र्वप॑ति प्रा॒णमे॒वास्मि॒न्तेन॑  
दधाति॒ य॒दग्नये॑ [२] पा॒व॒काय॒ वाच॑मे॒वा  
स्मि॒न्तेन॑ दधाति॒ यद॒ग्नये॒ शुच॑य॒ आयु॑रे॒वा  
स्मि॒न्तेन॑ दधात्यु॒त यदी॒तासुर्भव॑ति॒ जीव॑त्ये॒  
वैतामे॒व निर्व॑पे॒च्‍चक्षु॑ष्कामो॒ यद॒ग्नये॒ पव॑मानाय  
नि॒र्वप॑ति प्रा॒णमे॒वास्मि॒न्तेन॑ दधाति॒ यद॒ग्नये॒  
शुच॑ये॒ चक्षु॑रे॒वास्मि॒न्तेन॑ दधाति (३) उ॒त  
यद्य॒न्धो भव॑ति॒ प्रैव प॑श्य॒त्यग्नये॑ पु॒त्रव॑ते  
पुरो॒डाश॑म॒ष्टाक॑पालं॒ निर्व॑पे॒दिन्द्रा॑य पु॒त्रिणे॑  
पुरो॒डाश॒मेका॑दशकपालं प्र॒जाका॑मो॒ऽग्निरे॒  
वास्मै॑ प्र॒जां प्र॑ज॒नय॑ति वृ॒द्धामिन्द्रः॒ प्र य॑

[[1125]]

प्रपा. १ अनु. ४) कृष्णयजुर्वेदीयतैत्तिरीयसंहिता।  
(अन्नकामादीष्टीविधिः)  
च्छत्य॒ग्नये॒ रस॑वतेऽजक्षी॒रे च॒रुं निर्व॑पे॒द्यः  
का॒मये॑त रस॑वान्त्स्या॒मित्या॒ग्निमे॒व रस॑वन्त॒ꣳ  
स्वेन॑ भाग॒धेये॒नोप॑ धावति॒ स ए॒वैन॒ꣳ रस॑वन्तं  
करोति (४) रस॑वाने॒व भ॑वत्यजक्षी॒रे भव  
त्याग्ने॒यी वा ए॒षा यद॒जा सा॒क्षादे॒व रस॒मव॑  
रुन्धे॒ऽग्नये॒ वसु॑मते पुरो॒डाश॑म॒ष्टाक॑पालं॒ नि  
र्व॒पेद्यः का॒मयेत॒ वसु॑मान्त्स्या॒मित्य॒ग्निमे॒व  
वसु॑मन्त॒ꣳ स्वेन॑ भाग॒धेये॒नोप॑ धावति॒ स ए॒  
वैनं॒ वसु॑मन्तं करोति॒ वसु॑माने॒व भ॑वत्य॒ग्नये॑  
वाज॒सृते॑ पुरो॒डाश॑म॒ष्टाक॑पालं॒ निर्व॑पेत्सङ्ग्रा॒मे  
संय॑त्ते॒ वाज॑म्(५) वा ए॒ष सि॒सीर्षति॒ यः  
स॑ङ्ग्रा॒मं जिगी॑षत्य॒ग्निः खलु॒ वै दे॒वानां॑ वा॒  
जसृद॒ग्निमे॒व वा॑ज॒सृत॒ꣳ स्वेन॑ भाग॒धेये॒नोप॑  
धावति॒ धावति॒ वाज॒ꣳ हन्ति॑ वृ॒त्रं जय॑ति॒  
तꣳ स॑ङ्ग्रा॒ममथो अ॒ग्निरि॑व॒ न प्र॑ति॒धृषे॑  
भवत्य॒ग्नये॑ऽग्नि॒वते॑ पुरो॒डाश॑म॒ष्टाक॑पालं॒ नि  
वेर्प॒द्यस्या॒ग्नाव॒ग्निमभ्यु॒द्धरे॑यु॒निर्दि॑ष्टभागो॒ वा  
ए॒तयो॑र॒न्योऽनि॑र्दिष्टभागो॒ऽन्यस्तौ सं॒भव॑न्तौ  
यज॑मानम् [६] अ॒भिसंभवतः॒ स ईश्वर  
आर्ति॒मार्तो॒र्यद॒ग्नये॑ऽग्नि॒वते॑ नि॒र्वपति॑ भाग॒  
धेये॑नै॒वैनौ॑ शमयति॒ नाऽऽर्ति॒मार्छ॑ति॒ यज॑मा  
नो॒ऽग्नये॒ ज्योति॑ष्मते पुरो॒डाश॑म॒ष्टाक॑पालं॒

[[1126]]

श्रीमत्सायणाचार्यविरचितभाष्यसमेता— (२ द्वितीयकाण्डे  
[अभिशस्तादिकर्तव्येष्टिविधिः]  
एर्व॑पे॒द्यस्या॒ग्निरुद्धृ॒तोऽहु॑तेऽग्निहो॒त्र उ॒द्वा  
ये॒दप॑र आ॒दीप्या॑नू॒द्धृत्य॒ इत्या॑हु॒स्तत्तथा॒ न  
का॒र्य॑ यद्भा॑ग॒धेय॑म॒भि पूर्व॑ उदध्रि॒यते॒ किम  
प॑रो॒ऽभ्युत् ( ७ ) ह्रि॒ये॒तेति॒ तान्ये॒वाव॒क्षा  
णा॑नि संनि॒धाय॑ मन्थेदि॒तः प्र॑थ॒मं ज॑ज्ञे अ॒  
ग्निः स्वाद्योने॒रधि॑ जा॒तवे॑दाः । स गायत्रि॒—  
या त्रि॒ष्टुभा॒ जग॑त्या दे॒वेभ्यो॑ ह॒व्यं व॑हतु  
प्रजा॒नन्निति॒ छन्दो॑भिरे॒वै॒न॒ꣳ स्वाद्योनेः॒ प्र  
ज॑नयत्ये॒ष वाव सो॑ऽग्निरित्या॑हु॒र्ज्योति॒स्त्वा  
अ॑स्य॒ परा॑पतित॒मिति॒ यदग्नये॒ ज्योति॑ष्मते  
नि॒र्वप॑ति॒ य॒देवास्य॒ ज्योतिः॒ परा॑पति॒तं त॒देवाव॑  
रुन्धे ( ८ )।  
(क॒रो॒त्य॒न्ना॒दो द॑धाति॒ यद॒ग्नये॒ शुच॑ये॒ चक्षु॑रे॒वास्मि॒न्तेन॑ दधाति करो॒ति  
वाजं॒ यज॑मान॒मुदे॒वास्य॒ षट् च॑)  
इति कृष्णयजुर्वेदीयतैत्तिरीयसंहितायां द्वितीयाष्टके  
द्वितीयप्रपाठके चतुर्थोनुवाकः ।। ४।।  
———  
