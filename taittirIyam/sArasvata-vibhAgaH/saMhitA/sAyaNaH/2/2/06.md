+++
title = "०६"

+++
(अथ द्वितीयकाण्डे द्वितीयप्रपाठके षष्ठोऽनुवाकः)।  
आ॒दि॒त्यं च॒रुं निर्व॑पेत्सङ्ग्रा॒ममु॑पप्रया॒स्य  
न्नि॒यं वा अदि॑तिर॒स्यामे॒व पूर्वे॒ प्रति॑तिष्ठन्ति  
वैश्वान॒रं द्वाद॑शकपालं॒ निर्व॑पेदा॒यतनं ग॒त्वा  
संवत्स॒रो वा अ॒ग्निर्वै॑श्वान॒रः सं॑वत्स॒रः खलु॒  
वै दे॒वाना॑मा॒यत॑नमे॒तस्मा॒दवा आ॒य॑तनाद्दे॒वा  
असु॑रानजय॒न्यदवै॑श्वान॒रं द्वाद॑शकपालं नि॒  
र्वप॑ति दे॒वाना॑मे॒वाऽऽयत॑ने यत॒ते जयति॒ तꣳ  
स॑ङ्ग्रा॒ममे॒तास्मि॒न्वा ए॒तौ मृ॑जाते (१) यो  
वि॑द्विषा॒णयो॒रन्न॒मत्ति॑ वैश्वान॒रं द्वाद॑शक  
पालं॒ निर्व॑पेद्विद्वि पा॒णयो॒रन्नं॑ ज॒ग्घ्वा

[[1130]]

श्रीमत्सायणाचार्यविरचितभाष्यसमेता—(२ द्वितीयकाण्डे—  
(आदित्यचर्वादीष्टिविधिः)  
संवत्स॒रो वा अ॒ग्निर्वै॑श्वान॒रः सं॑वत्स॒रस्व॑दि  
तमे॒वात्ति॒ नास्मि॑न्मृजाते संवत्स॒राय॒ वा ए॒  
तै सम॑माते॒ यौ स॑म॒माते॒ तयो॒र्यः पूर्वो॑ऽभि॒  
दुह्य॑ति॒ तं वरु॑णो गृह्णाति वैश्वान॒रं द्वाद॑  
शकपालं॒ निर्व॑पेत्सममा॒ते योः॒ पूर्वो॑ऽभि॒द्रुह्य॑  
संवत्स॒रो वा अ॒ग्निर्वै॑श्वान॒रः सं॑वत्स॒रमे॒वाऽऽ  
प्त्वा नि॑र्वरु॒णम् (२) प॒रता॑द॒भि द्रु॑ह्यति॒  
नैनं॒ वरु॑णो गृह्णात्या॒व्यं॑ वा एष प्रति॑ गृह्णा  
ति योऽविं॑ प्रति गृ॒ह्णाति॑ वैश्वान॒रं द्वाद  
शकपालं॒ निर्व॑पेद॒विं॑ प्रति॒गृह्य॑ संवत्स॒रो वा  
अ॒ग्निर्वै॑श्वान॒रः सं॑वत्स॒रस्व॑दितामे॒व प्रति॑ गृ  
ह्णाति॒ नाऽऽव्यं॑ प्रति॑ गृह्णात्या॒त्मनो॒ वा ए॒ष  
मात्रा॑माप्नोति॒ य उ॑भ॒याद॑त्प्रतिगृ॒ह्णात्यश्वं  
वा॒ पुरु॑षं वा वैश्वान॒रं द्वाद॑शकपालं॒ निर्व॑  
पेदु॒भयाद॑त् (३) प्र॒ति॒गृह्य संवत्स॒रो वा  
अ॒ग्निर्वै॑श्वान॒रः सं॑वत्स॒रस्व॑दितमे॒व प्रति॑गृ  
ह्णाति॒ नाऽऽत्मनो॒ मात्रा॑माप्नोति वैश्वान॒रं  
द्वाद॑शकपालं॒ निर्वपेत्स॒निमे॒ष्यन्त्सं॑वत्सरो  
वा अ॒ग्निर्वै॑र्श्वान॒रो यदा खलु॒ वै सं॑वत्स॒रं  
ज॒नता॑यां॒ चर॒त्यथ॒ स ध॑ना॒र्घो भ॑व॒ति यदवै॑  
श्वान॒रं द्वाद॑शकपालं निर्व॒प॑ति संवत्स॒र  
सा॑तामे॒व स॒निम॒भि प्रच्य॑वते॒ दान॑कामा अ  
स्मै प्र॒जा भ॑वन्ति॒ यो वै सं॑वत्स॒रम् (४)

[[1131]]

प्रपा. २ अनु. ६) कृष्णयजुर्वेदीयतैत्तिरीयसंहिता।  
(ऐन्द्रचर्वादीष्टिविधिः)  
प्र॒युज्य॒ न वि॑मु॒ञ्चत्य॑प्रतिष्ठा॒नो वै स भ॑वत्ये॒त  
मे॒व वै॑श्वानरं पुन॑रा॒गत्य॒ निर्वपे॒द्यमे॒व प्र॑यु॒ङ्गे तं  
भाग॒धेये॑न॒ विमु॑ञ्चति॒ प्रति॑ष्ठित्यै॒ यया॒ रज्ज्वो  
त्त॒मां गामा॒जेत्तां भ्रातृ॑व्याय॒ प्र हि॑णुया॒न्नऋ॑  
तिमे॒वास्मै॒ प्रहि॑णोति (५)।।  
(मृ॒जा॒ते॒ नि॒र्व॒रु॒णं व॑पेदुभ॒याद॒द्यो वै सं॑वत्स॒रꣳ षट्त्रिंꣳ॑शच्च)।  
इति कृष्णयजुर्वेदीयतैत्तिरीयसंहितायां द्वितीयाष्टके  
द्वितीयप्रपाठके षष्ठोऽनुवाकः ।। ६ ।।  
