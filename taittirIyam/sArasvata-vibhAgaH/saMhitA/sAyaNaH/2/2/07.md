+++
title = "०७"

+++
(अथ द्वितीयकाण्डे द्वितीयप्रपाठके सप्तमोऽनुवाकः)।  
ऐ॒न्द्रं च॒रुं निर्व॑पेत्प॒शुका॑म ऐ॒न्द्रा वै प॒शव॒  
इन्द्र॑मे॒व स्वेन॑ भाग॒धेये॒नोप॑ धावति॒ स ए॒  
वास्मै॑ प॒शून्य यच्छति पशु॒माने॒व भ॑वति  
च॒रुर्भ॑वति॒ स्वादे॒वास्मै॒ योनेः॑ प॒शून्प्र ज॑नय॒  
तीन्द्रा॑येन्द्रि॒याव॑त पुरो॒डाश॒मेका॑दशकपालं॒  
नि॑र्वपे॒त्पशुका॑म इन्द्रिं॒य वै प॒शव॒ इन्द्र॑मे॒वे  
न्द्रि॒याव॑न्त॒ꣳ स्वेन॑ भाग॒धेये॒नोप॑ धावति॒ सः  
(१) ए॒वास्मा॑ इन्द्रि॒यं प॒शून्प्र य॑च्छति  
पशुमाने॒व भ॑व॒तीन्द्रा॑य ध॒र्मव॑ते पुरो॒डाश॒मे  
का॑दशकपालं॒ निर्व॑पेदब्रह्मवर्च॒सका॑मो ब्रह्म  
वर्च॒सं वै घ॒र्म इन्द्र॑मे॒व ध॒र्म॑वन्त॒ꣳ स्वेन॑ भा  
ग॒धेये॒नोप॑ धावति॒ स ए॒वास्मि॑न्ब्रह्मवर्च॒सं

[[1132]]

श्रीमत्सायणाचार्यविरचितभाष्यसमेता—(२ द्वितीयकाण्डे—  
(ऐन्द्रचर्वादीष्टिविधिः)  
द॑धाति ब्रह्मवर्च॒स्ये॑व भ॑व॒तीन्द्रा॑या॒र्कव॑ते पु  
रो॒डाश॒मेका॑दशकपालं॒ निर्व॑पे॒दन्न॑कामो॒ऽर्को  
वै दे॒वाना॒मन्न॒मिन्द्र॑मे॒वार्कव॑न्त॒ꣳ स्वेन॑ भाग  
धेये॑न (२) उप॑ धावति॒ स ए॒वास्मा॒ अन्नं॒  
प्र य॑च्छत्यन्ना॒द ए॒व भ॑व॒तीन्द्रा॑य ध॒र्मव॑ते  
पुरो॒डाश॒मेका॑दशकपालं॒ निर्व॑पे॒दिन्द्रा॑येन्द्रि॒  
याव॑त॒ इन्द्रा॑या॒र्कव॑ते॒ भूति॑कामो॒ यदिन्द्रा॑य  
ध॒र्मव॑ते नि॒र्व॑पति॒ शिर॑ ए॒वास्य॒ तेन॑ करोति॒  
यदिन्द्रा॑येन्द्रि॒याव॑त आ॒त्मान॑मे॒वास्य॒ तेन॑  
करोति॒ यदिन्द्रा॑या॒र्कव॑ते भू॒त ए॒वान्नाद्ये॒ प्रति॑  
तिष्ठति॒ भव॑त्ये॒वेन्द्रा॑य (३) अ॒ꣳ हो॒मुचे॑  
पुरो॒डाश॒मेका॑दशकपालं॒ निर्व॑पे॒द्य पा॒प्मना॑  
गृही॒तः स्यात्पा॒प्मा वा अꣳ ह॒ इन्द्र॑मे॒वाꣳ  
हो॒मुच॒ꣳ स्वेन भाग॒धेये॒नोप॑ धावति॒ स ए॒वैनं॑  
पा॒प्मनोऽꣳ ह॑सो मुञ्च॒तीन्द्रा॑य वैमृ॒धाय॑ पुरो॒  
डाश॒मेका॑दशकपालं॒ निर्व॑पे॒द्यं मृधो॒ऽभि प्र॒  
वेपे॑रन्रा॒ष्ट्राणि वा॒ऽभि स॑मि॒युरिन्द्र॑मे॒व वै॑मृ  
धꣳ स्वेन॑ भाग॒धेये॒नोप॑ धावति॒ स ए॒वास्मा॒  
न्मृधः (४) अप॑ ह॒न्तीन्द्रा॑य त्रा॒त्रे पु॑रो॒डा  
श॒मेका॑दशकपालं॒ निर्व॑पेद्ध॒द्धो वा॒ परि॑यत्तो॒  
वेन्द्र॑मे॒व त्रा॒तार॒ꣳ स्वेन॑ भाग॒धेये॒नोप॑ धावति॒  
स ए॒वैनं॑ त्रायत॒ इन्द्रा॑यार्काश्वमे॒धव॑ते पुरो॒

[[1133]]

प्रपा. २ अनु. ७) कृष्णयजुर्वेदीयतैत्तिरीयसंहिता।  
(ग्रामकामादीनामनृज्वादीष्टिविधिः)  
डाश॒मेका॑दशकपालं॒ निर्व॑पे॒द्यं म॑हाय॒ज्ञो नो  
प॒नमे॑द॒ते वै म॑हाय॒ज्ञस्यान्त्ये॑ त॒नू यद॑र्काश्व  
मे॒धाविन्द्र॑मे॒वार्काश्वमे॒धव॑न्त॒ꣳ स्वेन॑ भाग॒धेये  
नोप॑ धावति॒ स ए॒वास्मा॑ अन्त॒तो म॑हायज्ञं॒  
च्या॑वय॒त्पुपै॑नं महाय॒ज्ञो न॑मति (५)।।  
(इ॒न्द्रि॒याव॑न्त॒ꣳ स्वेन॑ भाग॒धेये॒नोप॑ धावति॒ सो॑ऽर्कव॑न्त॒ꣳ  
स्वेन॑ भागधेये॑नै॒वेन्द्रा॑यास्मा॒न्मृधो॑ऽस्मै स॒प्त च॑)।  
इति कृष्णयजुर्वेदीयतैत्तिरीयसंहितायां द्वितीयाष्टके  
द्वितीयप्रपाठके सप्तमोऽनुवाकः ।। ७ ।।  
———
