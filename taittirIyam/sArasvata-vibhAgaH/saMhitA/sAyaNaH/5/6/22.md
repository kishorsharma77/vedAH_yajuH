+++
title = "२२"

+++
(अथ पञ्चमाष्टके षष्ठप्रपाठके द्वाविंशोऽनुवाकः)।  
एकाद॑श प्रा॒तर्ग॒व्याः प॒शव॒ आ ल॑भ्यन्ते  
छग॒लः क॒ल्माषः॑ किकिदी॒विर्वि॑दी॒गय॒स्ते  
त्वा॒ष्ट्राः सौ॒रीर्नव॑ श्वे॒ता व॒शा अ॑नूब॒न्ध्या॑  
भवन्त्याग्ने॒य ऐ॑न्द्रा॒ग्न आ॑श्वि॒नस्ते वि॑शाल॒-  
यू॒प आ ल॑भ्यन्ते (१)॥  
(एका॑दश॒ पञ्च॑विꣳशतिः)।  
इति कृष्णयजुर्वेदीयतैत्तिरीयसंहितायां पञ्चमाष्टके  
षष्ठप्रपाठके सप्तमोऽनुवाकः॥७॥
___________
(अथ पञ्चमकाण्डे षष्ठप्रपाठके द्वाविंशोऽनुवाकः)।  
अथोत्तमेऽह्नि अतिरात्रेऽनुष्ठेयान्कांश्चित्पशूनाह —  
एकादश प्रातर्गव्या इति। तृतीयेऽह्नि प्रातःकाले गोजातीय एकादश पशवः। ते च देवताविशेषस्यानुक्तत्वात्प्राजापत्याः। छगलादयस्त्रयस्त्वाष्ट्राः छगलश्छागार्भकः। स च कल्माषः कृष्णवर्णमिश्रः। किकिदीविस्तित्तिरिः विदीगयः कुक्कटविशेषः। एते च तस्मिन्नेवाहन्यालब्धव्याः। सौरीः सूर्यदेवता-

[[2498]]

श्रीमत्सायणाचार्यविरचितभाष्यसमेता — (५ पञ्चमकाण्डे —  
(ऋतुपश्वभिधानम्)  
काः। अनूबन्ध्याश्चरमकालीनाः पशवः। ताश्च वशा बन्ध्याः श्वेताः श्वेतवर्णा नवसंख्याकाश्च भवन्ति। पुनरप्याग्नेयादयस्त्रयः पशव आलभ्यन्ते। ते च त्रयो मध्यमे यूपेऽतिविस्तृताग्निष्ठाख्ये यूप आलभ्यन्ते॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वे- दीयतैत्तिरीयसंहिताभाष्ये पञ्चमकाण्डे षष्ठप्रपाठके  
द्वाविंशोऽनुवाकः॥२२॥
___________
