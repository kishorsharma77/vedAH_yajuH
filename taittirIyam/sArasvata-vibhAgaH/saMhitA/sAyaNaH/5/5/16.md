+++
title = "१६"

+++
(अथ पञ्चमाष्टके पञ्चमप्रपाठके षोडशोऽनुवाकः)  
सौ॒री ब॒लकर्श्यो॑ म॒यू॑रः श्ये॒नस्ते ग॑न्ध॒ —  
र्वाणां॒ वसू॑नां क॒पिञ्ज॑लो रु॒द्राणां॑ तित्ति॒री  
रो॒हित्कु॑ण्ड्ऋ॒णाची॑ गो॒लत्तिका॒ ता अ॑प्स॒र —  
सा॒मर॑ ण्याय सृम॒रः (१)॥  
(सौ॒र्य॑ष्टाद॑श)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके षोडशोऽनुवाकः॥१६॥
___________
(अथ पञ्चमकाण्डे पञ्चमप्रपाठके षोडशोऽनुवाकः)।  
अथ षष्ठं संघमाह —  
सौरी बलाकोति। सौरी बलाका प्रसिद्धा। ऋश्यादयस्रयो गन्धर्वाणाम्। ते तु प्रसिद्धाः। वसूनां कपिञ्जलोऽधोनिपाती। रुद्राणां तित्तिरीः पुरुषस्वरः। रोहितादयस्तिस्रोऽप्सरसान्। रोहिदृश्यस्त्री। कुण्डृणाची गृहगोधिका। गोलत्तिका खञ्जरीटका। पीतशुक्लेति केचित्। अरण्यायारण्यनामकाय सृमरश्चमरः॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय तैत्तिरीयसंहिताभाष्ये पञ्चमकाण्डे पञ्चमप्रपाठके  
षोडशोऽनुवाकः॥१६॥
___________
