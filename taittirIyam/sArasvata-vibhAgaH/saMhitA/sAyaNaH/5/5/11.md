+++
title = "११"

+++
(अथ पञ्चमाष्टके पञ्चमप्रपाठके एकादशोऽनुवाकः)।  
इन्द्रा॑य॒ राज्ञे॑ सूक॒रो वरु॑णाय॒ राज्ञे॒ कृष्णो॑  
य॒माय॒ राज्ञ॒ ऋश्य॑ ऋष॒भाय॒ राज्ञे॑ गव॒यः  
शा॑र्दूलाय॒ राज्ञे॑ गौ॒रः पु॑रुषरा॒जाय॑ म॒र्कटः॑  
क्षिप्रश्ये॒नस्य॒ वर्ति॑का॒ नील॑ङ्गोः॒ क्रिमि॒ सो —  
म॑स्य॒ राज्ञः॑ कुलु॒ङ्गः सिन्धोः॑ शिꣳशु॒मारो॑  
हि॒मव॑तो ह॒स्ती (१)॥  
(इन्द्रा॑या॒ष्टाविꣳ॑शतिः)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठक एकादशोऽनुवाकः॥११॥
___________
(अथ पञ्चमकाण्डे पञ्चमप्रपाठक एकादशोऽनुवाकः)।  
सर्पाहुतिर्महाहोमो मोकश्च दशमे श्रुताः।  
अथाग्निशेषमवस्थाप्याश्वमेधशेषभूता एकादशिनः पशवो विधीयन्ते। एका-दशानां पशूनां समूह एकादशिनी। सा चैकैकस्मिन्ननुवाक एकैका विधीयते।  
तत्र प्रथमामेकादशिनीमाह-  
इन्द्राय राज्ञ इति। अत्र चतुर्था षष्ठ्या तद्धितेन च देवतासंबन्धः प्रतिपाद्यते। इन्द्राय देवानां राज्ञे सूकरो वराह आलभ्यते। वरुणायापां राज्ञे कृष्णः कृष्णमृगः। यमाय धर्माणां राज्ञ ऋश्यो मृगविशेषः। ऋषभाय गवां राज्ञे

[[2434]]

श्रीमत्सायणाचार्यविरचितभाष्यसमेता----(५ पञ्चमकाण्डे----  
(अश्वमेधशेषभूतद्वितीयपशुसंघविधिः)  
गवयो गोसदृशः सास्नारहितः। शार्दूलायाऽऽरण्यानां राज्ञे गौरो गौरमृगः, रक्त इत्येके शुक्ल इत्यन्ये। पुरुषाणां राज्ञे प्रधानाय मर्कटो वानरः। क्षिप्रश्येनस्य क्षिप्रगतेः शकुनिराजस्य श्येनविशेषस्य वर्तिका चटक सदृशी। नीलङ्गोर्नील-प्रभस्य सर्पविशेषस्य सरीसृपाणां राज्ञे क्रिमिर्गोमयपिण्डकारी। सोमस्यौषधीनां राज्ञः कुलुङ्गश्चित्रकः कटुकस्वरः। सिन्धोः समुद्रस्य शिंशुमारो ग्राहः। हिमवतः पर्वतानां राज्ञो हस्ती गजः॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वे-दीयतैत्तिरीयसंहिताभाष्ये पञ्चमकाण्डे पञ्चमप्रपाठके  
एकादशोऽनुवाकः॥११॥
___________
