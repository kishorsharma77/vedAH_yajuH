+++
title = "१०"

+++
(अथ पञ्चमकाण्डे पञ्चमप्रपाठके दशमोऽनुवाकः)।  
स॒मीची॒ नामा॑सि॒ प्राची॒ दिक्तस्या॑स्ते॒ऽ  
ग्निरधि॑पतिरसि॒तो र॑क्षि॒ता यश्चाधि॑पतिर्यच॑  
गो॒प्ता ताभ्यां॒ नम॒स्तौ नो॑ मृडयतो॒ ते यं  
द्विष्मो यश्च॑ नो॒ द्वेष्टि॒तं वां॒ जम्भें दधाभ्यो-  
ज॒स्विनी॒ नामा॑सि दक्षि॒णा दिक्तस्या॑स्त॒  
इन्द्रोऽधि॑पतिः॒ पृदा॑कुः प्राची॒ नाभा॑सि प्र॒-  
तीची॒ दिक्तस्या॑स्ते (१) सोमाऽधि॑पतिः  
स्व॒जो॑ऽव॒स्थावा॒ नामा॒स्युदी॑ची॒ दिक्तस्या॑स्ते॒  
वरु॒णोऽधि॑पतिस्ति॒र श्च॑राजि॒रधि॑पत्नी॒ नामा॑-  
सि बृह॒ती दिक्तस्या॑स्ते॒ बृह॒स्पति॒रधि॑पतिः  
श्वि॒त्रो व॒शिनी॒ नामा॑सी॒यं दिक्तस्या॑स्ते  
य॒मोऽधि॑पतिः क॒ल्माष॑ग्रीवो रक्षि॒ता यश्चा-  
धि॑पति॒र्यश्च॑ गो॒प्ता ताभ्यां॒ न॒मस्तौ नो॑ मृड-  
यतां॒ ते यं द्वि॒ष्मो यश्च॑ (२) नो॒ द्वेष्टि॒ तं  
वां॒ जम्भे॑ दधाम्ये॒ता वै देवता॑ अ॒ग्निं चि॒तꣳ  
र॑क्षन्ति॒ ताभ्यो॒ यदाहु॑ती॒र्न जु॑हु॒याद॑ध्व॒र्युं च॒  
यज॑मानं च ध्यायेयु॒र्यदे॒ता आहु॑तीर्जु॒हाति॑  
भाग॒धेये॑नै॒वैना॑ञ्छमयति॒ नाऽऽर्ति॒मार्छ॑त्य  
ध्व॒र्युर्न यज॑मानो हे॒तयो॒ नाम स्थ॒ तेषां॑ वः  
पु॒रो गृ॒हा अ॒ग्निवं॒ इष॑वः सलि॒लो नि॑लि॒म्पा  
नाम॑ (३) स्थ॒ तेषां॑ वो दक्षि॒णा गृ॒हाः

[[2428]]

श्रीमत्सायणाचार्यविरचितभाष्यसमेता----(५ पञ्चमकाण्डे —  
(सर्पाहुत्याद्यभिधानम्)  
पि॒तरो॑ व॒ इष॑वः॒ सग॑रो व॒ज्रिणो॒ नाम॑ स्थ॒  
तेषां॑ वः प॒श्चादगृ॒हाः स्वप्रो॑ व॒ इष॑वो॒ गह्व॑-  
रोऽव॒स्थावा॑नो॒ नाम॑ स्थ॒ तेषां॑ व उत्त॒राद्-  
गृ॒हा आपो॑ व॒ इष॑वः समु॒द्रोऽधि॑पतयो॒ नाम॑  
स्थ॒ तेषां॑ व उ॒परि॑ गृ॒हा व॒र्षं व॒ इष॒वोऽव॑  
स्वान्क्र॒व्या नाम॑ स्थ॒ पार्थि॑वा॒स्ते॑षां व इ॒ह  
गृ॒हाः (४) अन्नं॑ व॒ इष॑वो निमि॒षो वा॑त-  
ना॒मं तेभ्यो॑ वो॒ नम॒स्ते नो॑ मृडयत॒ ते यं  
द्वि॒ष्मो यश्च॑ नो॒ द्वेष्टि॒ तं वो॒ जम्मे॑ दधामि  
हु॒तादो॒ वा अ॒न्ये दे॒वा अ॑हु॒तादो॒ऽन्ये तान॑ग्नि-  
चिदे॒वोभया॑न्प्रीणाति द॒ध्ना म॑धुमि॒श्रेणै॒ता  
आहु॑तीर्जुहोति भाग॒धेये॑नै॒वैना॑न्प्रीणा॒त्यथो॒  
खल्वा॑हु॒रिष्ट॑का॒ वै दे॒वा अ॑हु॒ताद॒ इति॑ (५)  
अ॒नु॒प॒रि॒क्रामं॑ जुहो॒त्यप॑रिवर्गमे॒वैना॑न्प्रीणा-  
ती॒मꣳ स्तन॒मूर्ज॑स्वन्तं धया॒पां प्रप्या॑तमग्ने  
सरि॒रस्य॒ मध्ये॑। उत्सं॑ जुषस्व॒ मधु॑मन्तमूर्व  
समु॒द्रिय॒ꣳ सद॑न॒मा वि॑शस्व। यो वा अ॒ग्निं  
प्र॒युज्य॒ न वि॑मृ॒ञ्चति॒ यथाऽश्वो॑ यु॒क्तोऽवि॑मु-  
च्यमानः॒ क्षुध्य॑न्परा॒मव॑त्ये॒वम॑स्या॒ग्निः परा॑  
भवति॒ तं प॑रा॒भ॑वन्तं॒ यज॑मा॒नोऽनु॒ परा॑ भव  
ति॒ सो॑ऽग्नि॑ चि॒त्वा लू॒क्षः (४) भ॒व॒ती॒मꣳ  
स्तन॒मूर्ज॑स्वन्तं धया॒पामित्याज्य॑स्य पू॒र्णाꣳ

[[2429]]

प्रपा० ५ अनु० १०) कृष्णयजुर्वेदीयतैत्तिरीयसंहिता।  
(सर्पाहुत्याद्यभिधानम्)  
स्रुचं॑ जुहोत्ये॒ष वा अ॒ग्नेर्वि॑मो॒को वि॒मुच्यै॒  
वास्मा॒ अन्न॒मपि॑ दधाति॒ तस्मा॑दाहु॒र्यश्चै॒वं  
वेद॒ यश्च॒ न सु॒धाय॑ꣳ ह॒ वै वा॒जी सुहि॑तो  
दधा॒तीत्य॒ग्निर्वाव वा॒जी तमे॒व तत्प्री॑णाति॒  
स एनं॑ प्री॒तः प्री॑णाति॒ वसी॑यान्भवति (७)॥  
(प्र॒तीची॒ दिक्तस्या॑स्ते द्वि॒ष्मो यश्च॑ निलि॒म्पा नामेह॒  
गृ॒हा इति॑ लू॒क्षो वसी॑यान्भवति)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके दशमोऽनुवाकः॥ १०॥
___________
(अथ पञ्चमकाण्डे पञ्चमप्रपाठके दशमोऽनुवाकः)।  
आज्याहुतीः (तिः) प्रोक्षणं चेत्यादिकं नवमे श्रुतम्।  
अथ दशमे सर्पाहुत्यादिकमुच्यते।  
यदुक्तं सूत्रकारेण-“समीची नामासि प्राची दिगिति दध्ना मधुमिश्रेण षट्सर्पाहुतीरनुपरिचारम्” इति, तदेतद्विधातुं मन्त्रानुत्पादयति —  
समीची नामासीति। येयं प्राची दिक्तस्याः समीचीति नामधेयं, सम्यगञ्चतीति प्रातःकालानुष्ठानाथ प्रवर्तत इति व्युत्पत्तेः। हे प्राची (चि) त्वं समीच्यभिधाऽसि। तस्यास्तादृश्या अग्निर्देवः स्वामी। असितः कृष्णसर्पः। स च तव रक्षिता। ताभ्यामधिपतिरक्षितृभ्यां नमोऽस्तु। तावुभौ नाऽस्मान्मृडयतां सुखयताम्। ते सुखिनो वयं यं पुरुषमस्मान्हिंसितुं प्रवर्तमानं द्विष्मः, यश्च शत्रुरस्मानुदासीनानपि द्वेष्टि तं द्विविधं शत्रुं वां युवयोरधिपतिरक्षित्रोर्जम्भे विदारितास्ये दधामि। स्थापयामि। एवमुत्तरत्रापि योज्यम्। ओजस्विनी बलबतीति दक्षिणदिशो नाप। पृदाकुरजगरः सर्पः। रक्षितेत्यादिशेषोऽनुषज्यते। प्रकर्षेणाञ्चतीति सायंसंध्याद्यनुष्ठानाय प्रवर्तत इति पश्चिमदिशः प्राचीति नामधेयम्।

[[2430]]

श्रीमत्सायणाचार्यविरचितभाष्यसमेता----(५ पञ्चमकाण्डे —  
(सर्पाहुत्याद्यभिधानम्)  
स्वस्मिञ्जायत इति स्वजः स्वाधीनबलः सर्पः। मनुष्यानवस्थापयतीति व्युत्पत्त्याऽवस्थावेत्यदग्दिशो नाम। तिरश्चीनाः कटकवलयाकारा राजयो रेखा यस्य सर्पस्यासौ तिरश्चराजिः। अधिपालयतीति व्युत्पत्त्याऽधिपत्नीत्यूर्ध्वदिशो नाम प्रौढत्वाद्बृहती। श्वित्रो यस्य सर्पस्य श्वासधारणेन स्वशरीर उच्छ्नता भवति। दशनेन मनुष्यशरीरेऽप्युच्छूनता भवति सोऽयं श्वित्रः। वशः प्राणिनामवस्थांतुस्वाधीनताऽस्यामस्तीति वशिनी। एतच्च भूमिरूपाया अधोदिशे नाम। कल्माषाः कृष्णबिन्दवो ग्रीवायां यस्व सर्पस्य सोऽयं कल्पाषग्रीवः। रक्षीतेत्यादेः सर्पस्य वाचकेभ्यः शब्देभ्य ऊर्ध्वमनुषङ्गद्योतनायान्तिममन्त्रे पुनः पाठः। एतन्मन्त्रसाध्या आहुतीर्विधत्ते ----  
एता वै देवता इति। एता अग्नीन्द्राद्यधिपतिरूपा असितादिसर्परूपाश्चदेवता इष्टकाभिश्चितमग्निं रक्षन्ति अतश्चाऽऽसां शान्त्यै जुहुयात्॥  
यदुक्तं सूत्रकारेण----हेतयो नाम स्थेति षण्महाहुतीर्यथा सर्पाहुतीः इति तदेतद्विधातुं मन्त्रानुत्पादयति---  
हेतयो नाम स्थेति। हेतयः शत्रूणां ग (ह) न्तारो हे गन्धर्वविशेषा यूयं हेतिनामकाः स्थ। तेषां युष्मांक पूर्वस्या दिशि गृहा वर्तन्ते। अग्निर्युष्मा कमिषवोऽग्निसमाना इत्यर्थः। सलिलो वायुविशेषः। चरममन्त्रे पठितं वातनाममित्यादिकं सर्वेष्वपि मन्त्रेष्वनुषज्यते। पूर्वस्यां दिशि संचरतो वायोः सलिल इति नामधेयम्। तेभ्यो वो नम इत्यादिकं विस्पष्टम्। नितरां चन्दनेनानुलिप्ता ये गन्धर्वास्तेषा निलिम्पा इति नामधेयम्। पितरः पितृसमानाः। सगर इति तत्र स्थितस्य नामधेयम्। वज्रं येषामस्ताति वज्रिणः। तदेतद्रन्धर्वनाम। स्वप्नः स्वप्नसमानाः। यथा स्वप्ने किंचिदप्यसाध्यं नास्त्येवमेतासामिषूणामित्यर्थः। गह्रवर इति वायोर्नाम। अवस्था स्थितिरवस्थानमेषामस्तीत्यवस्थावानः। तदेत द्गन्धर्वनाम। आप उदुकसमानाः। जलवत्सर्वदा प्रसरन्तीत्यर्थः। समुद्र इति वायोर्नाम। अधिकं पालयन्तीत्यधिपतयः। वर्षं वृष्टिसमाना निरन्तरं पतन्तीत्यर्थः। अवस्वानिति वायोर्नाम। क्रव्या मांसप्रियाः। तदेतद्गन्धर्वनाम। ते च पार्थिवाः। पृथिव्यां वर्तन्ते। इह भूमौ। अन्नमन्नहेतवः। निमिष इति वायोर्नाम।

[[2431]]

प्रपा. ५ अनु. १०) कृष्णयजुर्वेदीयतैत्तिरीयसंहिता।  
(सर्पाहुत्याद्यभिधानम्)  
एतैर्मन्त्रैः साध्यं होमं विधत्ते -  
हुतादो वा इति। पूर्वं नृषदे वडित्यनुवाके दध्ना मधुमिश्रेणावोक्षणमहुत-भक्षकदेवप्रीत्यर्थमुक्तम्। इह तु हुतभक्षकदेवप्रीत्यर्थं तेनैव द्रव्येण होम उच्यते। अपि चैकेऽभिज्ञा एवमाहुः-इष्टका एवाहुतादो देवास्तत्र होमेन हुतभक्षकाणां प्रीतावप्येतासामिष्टकानां प्रीत्यर्थं होमकालेऽनुक्रमेण परितः क्रमणीयं, तेनैव परिक्रमणेन कमपि देवमवर्जयित्वा सर्वानप्येतावतो देवान्प्रीणाति। तदेवं होमेनानुपरिक्रमणेन च हुतादामहुतादां च सर्वेषां प्रीतिरुपपद्यते। तदिदं सर्पाहुतिमहाहुतिब्राह्मणं वातनामहोमब्राह्मणादूर्ध्वं द्रष्टव्यम्।  
यदुक्तं सूत्रकारेण - “अनूबन्ध्यावपायां हुतायामौदुम्बरीं स्रुचं घृतस्य पूरयित्वेमꣳ स्तनमूर्जस्वन्तं धयापामित्यग्नेर्विमोकं जुहोति” इति, तदिदं विधातुं मन्त्रमुत्पादयति-  
इमꣳ स्तनमिति। हेऽग्न इमं स्रुच्यवस्थितं द्रव्यविशेषं धय पिब। कीदृशमपां मातृस्थानीयानां स्तनं स्तनस्थानीयं, घृतस्य गोद्वारोदककार्यत्वात्तदीयस्त-नत्वोपचारः। ऊर्जस्वन्तं रसवन्तं, प्रप्यातमतिप्रवृद्धं सरिरस्य मध्ये यथा जलस्य मध्य उत्सं प्रवाहशक्तिस्तथा प्रभूतं घृतं, मधुमन्तं माधुर्योपेतं जुषस्व सेवस्व। हे ऊर्व विस्तृताग्ने समुद्रियं समुद्रसंबन्धि सदनं तदीयस्थानमाविशस्व प्रविश।  
एतेन मन्त्रेण साध्यं होमं विधत्ते —  
यो वा अग्निमिति। यो यजमानोऽग्निं युनज्मीत्यादिभिर्मन्त्रैरेतमग्निं कर्मणि प्रयुज्य न विमुञ्चेदस्य यजमानस्याग्निः पराभवति विनश्यति। यथा लोकेऽश्वो रथे युज्यमानश्चिरमविमुच्यमानः क्षुधाक्रान्तः पराभूतः पीडितो भवति तद्वदग्निपराभवमनु यजमानोऽपि पराभवति। तादृशोऽग्निं चित्वा लूक्षः सर्वदा रूक्षो दाहोपेतो भवत्यतो जुहुयात्। एष च होमोऽग्नेर्विमोकः। ततोऽग्निं वियुच्यास्मा अन्नं समर्पितवान्भवति।  
पुनः प्रकारान्तरेण प्रशंसति —  
तस्मादाहुरिति। यस्मादत्राग्निं विमुच्यान्नं प्रदीयते तस्मात्कारणाल्लोके
___________________  
१ ख. च. मब्रा। २ क. ख. घ. ङ. अनुब। ३ ख. घ. ङ. च. चं. पू।

[[2432]]

श्रीमत्सायणाचार्यविरचितभाष्यसमेता----(५ पञ्चमकाण्डे —  
(सर्पाहुत्याद्यभिधानम्)  
यश्च पुरुष एन(व)मग्निवृत्तान्तं जानाति, यश्च न जानाति, तादृशाः सर्वेऽप्येवमाहुः सुहितः सुष्टु खाद्यादिना तृप्तो वाजी सुधायं स्वस्योपरि धारणीयं पुरुषं पुनः पुनर्धारयित्वा गन्तव्यस्थले नीत्वा दधाति स्थापयतीति। अत्र हशब्द आबालगोपालप्रसिद्धिं दर्शयति। एवं लौकिकोक्तौ सत्यामत्राप्यग्निरेव वाज(जि) स्थानीयः। तमेवाग्निं तत्तेन विमोकहोमेन प्रीणाति। स च प्रीतोऽग्निरेनं यजमानं प्रीणयति। स च यजमानोऽतिशयेन धनवान्भवति। एतस्य च ब्राह्मणस्याऽऽम्नातेष्वनुवाकेष्वन्तर्भावासंभवादन्ते निवेशः। एवमन्यस्यापि तादृशस्य द्रष्टव्यम्।  
अत्र मीमांसा।  
एकादशाध्यायस्य तृतीयपादे नवमाधिकरणे चिन्तितम् —  
किमग्निमोकः सर्वान्ते मुख्यान्ते वाऽग्रिमो यतः।  
योगे सर्वार्थता मैवं मुख्यार्थोऽसौ तदन्तिमः॥  
अग्निचयने योगविमोकावग्नेः श्रूयेते। अग्निं युनज्मीति मन्त्रहोमो योगः। इमं स्तनमिति मन्त्रहोमो विमोकः। स च साङ्गप्रधानविषयसर्वप्रयोगान्ते कर्तव्यः। कुतः। योगस्य सर्वार्थत्वेन मध्ये तद्विमोकासंभवादिति प्राप्ते ब्रूमः - पञ्चभिर्युनक्ति पाङ्क्तो यज्ञो यावानेव यज्ञस्तमाप्नोतीत्यनेन योजने यज्ञप्राप्तिवचनेन योगस्य प्रधानार्थत्वावगमात्प्रधानकर्मणोऽन्त विमोकं कुर्यात्॥  
तत्रैव वार्तिककारमतेन चिन्तितम् —  
व्यत्यस्तौ तावुभौ पक्षावुत्पत्तावविशेषतः।  
सर्वार्थत्वं गुणे भाति सर्वान्ते तद्विमोचनम्॥  
प्रधानान्ते विमोक इति यो भाष्ये सिद्धान्तः स एवात्र पूर्वः पक्षः। अग्निं युनज्मि शवसा घृतेनेति जुहोत्यग्निमेव तद्युनक्तीत्येतद्योगस्योत्पत्तिवाक्यम्। पञ्चभिर्युनक्तीति गुणविधिः। तत्र न तावदुत्पत्तौ प्रधानगामी योग इत्यस्यार्थस्य गमको विशेषोऽस्ति। गुणविधिशेषेऽपि यज्ञशब्दो न प्रधानमात्रमाचष्ट, किंतु साङ्गम्। तस्माद्योगस्य सर्वार्थत्वाद्विमोकोऽपि सर्वान्ते कर्तव्य इति॥
________________________________________  
१ क. घ. छ. ख्यार्थस्य तदाप्तितः। अ। २ ख. घ. ङ. न. य। ३ च प्रातेने।

[[2433]]

प्रपा. ५ अनु. ११) कृष्णयजुर्वेदीयतैत्तिरीयसंहिता।  
(अश्वमेघशेषभूतप्रथमपशुसंघविधि)  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय- तैत्तिरीयसंहिताभाष्ये पञ्चमकाण्डे पञ्चमप्रपाठके  
दशमोऽनुवाकः॥१०॥
___________
