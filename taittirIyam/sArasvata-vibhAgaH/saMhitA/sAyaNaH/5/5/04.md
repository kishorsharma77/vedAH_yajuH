+++
title = "०४"

+++
(अथ पञ्चमाष्टके पञ्चमप्रपाठके चतुर्थोऽनुवाकः)।  
आपो॒ वरु॑णस्य॒ पल॑य आस॒न्ता अ॒ग्निर॒भ्य॑  
ध्याय॒त्ताः सम॑भव॒त्तस्य॒ रेतः॒ प॑राऽपत्त॒दि॒----  
यम॑भव॒द्यद्द्वी॒तीयं॑ प॒राऽप॑त॒त्तद॒साव॑भवदियं॒  
वै वि॒राड॒सौ स्व॒राड्यद्वि॒राजा॑वुप॒दधाती॒मे  
ए॒वाष॑ धत्ते॒ यद्वा अ॒सौ रेतः॑ सि॒ञ्चिति॒ तद॒  
स्यां प्रति॑ तिष्ठति॒तत्प्र जा॑यते॒ ता ओष॑धयः  
(१) वी॒रुधों मवन्ति॒ ता अ॒ग्निरा॑त्ति॒ य ए॒वं  
वेद॒ प्रैव जा॑यतेऽन्ना॒दो भ॑वति॒ यो रे॑त॒स्वी  
स्यात्प्र॑थ॒मायां॒ तस्य॒ चित्या॑मुभे उप॑ दध्या  
दि॒मे ए॒वास्मै॑ स॒मीची॒ रेतः॑ सिञ्चतो॒ यः  
सि॒क्तरे॑ताः॒ स्यात्प्र॑थ॒मायां॒ तस्य॒ चित्या॑म॒न्या —  
मुप॑ दध्यादुत्त॒माया॑म॒न्याꣳ रेत ए॒वास्य॑ सि॒ —  
क्तमा॒भ्यामु॑भ॒यतः॒ परि॑ गृह्णाति संवत्स॒रं न  
कम (२) च॒न प्र॒त्यव॑रोहे॒न्न हीमे कं च॒न  
प्र॑त्यव॒रो॑हत॒स्तदे॑नयोर्व्र॒तं यो वा अप॑शीर्षा  
णम॒ग्निं चि॑नु॒तेऽप॑शीर्षा॒ऽनुष्मि॑ल्लोँ॒के भ॑वति॒  
यः सशी॑र्षाणं चिनु॒ते सशी॑र्षा॒ऽमुष्मि॑ल्लोँ॒के  
भ॑वति॒ चित्तिं॑ जुहोमि॒ मन॑सा घृ॒तेन॒ यथा॑  
दे॒वा इ॒हाऽऽगभ॑न्वी॒तिहो॑त्रा ऋता॒वृधः॑ समु॒  
द्रस्य॑ व॒युन॑स्य॒ पत्म॑न्जु॒होमि॑ वि॒श्वक॑र्मणे॒

[[2404]]

श्रीमत्सायणाचार्यविरचितभाष्यसमेता----(५ पञ्चमकाण्डे---  
(रेतःसिगाद्यभिधानम्)  
विश्वाऽहाऽम॑र्त्यꣳ ह॒विरिति॑ स्वयमातृ॒ण्णा  
मु॑प॒धाय॒ जुहोति (३) ए॒तद्वा अ॒ग्नेः शिरः॒  
सशी॑र्षाणमे॒वाग्निं चि॑नुते॒ सशी॑र्षा॒ऽमुष्मि॑ —  
ल्लोँ॒के भ॑वति॒ य ए॒वं वेद॑ सुव॒र्गाय॒ वा ए॒ष  
लो॒काय॑ चीयते॒ यद॒ग्निस्तस्य॒ यदय॑थापूर्वं  
क्रि॒यतेऽसु॑वर्ग्यमस्य॒ तत्सुव॒र्ग्यो॑ऽग्निश्चिति॑मु —  
प॒धाया॒भि मृ॑शे॒च्चित्ति॒मचि॑त्तिं चिनव॒द्वि  
विद्वान्पृष्ठेव वीता वृजिना च मर्तान्राये च  
नः स्वपत्याय देव दितिं च रास्वादितिमु-  
रुष्येति यथापूर्वमेवैनामुष धत्ते प्राञ्चमेनं  
चिनुते सुवर्ग्योऽस्य भवति (४)॥  
(ओषधयः कं जुहोति स्वपत्यायाष्टादश च)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके चतुर्थोनुवाकः॥ ४॥
___________
(अथ पञ्चमकाण्डे पञ्चमप्रपाठके चतुर्थोनुवाकः)।  
उखाहुतिः पुंशिरश्च वामभृच्च तृतीयके।  
अथ चतुर्थे रेतःसिगाद्या उच्यन्ते।  
यदुक्तं सूत्रकारेण- “विराड्ज्योतिरिति तिस्रो रेतःसिवस्तासां द्वे प्रथमायां चित्यां यून उपदध्यात्सर्वा मध्यमायां विवयस एकां प्रथमायामेकामुत्तमायां स्थविरस्य” इति, तत्र द्वयोरुपधानं विधत्ते -----  
आपो वरुणस्येति। वरुणपत्न्यो या अब्देवतास्ताः कामुकोऽग्निरभ्यधायायद्ध्यात्वा समभवत्। तत्र मानसेन संभवेन स्खलितं रेतोऽधोऽपतत्। तच्च

[[2405]]

प्रपा० ५ अनु० ४) कृष्णयजुर्वेदीतैत्तिरीयसंहिता।  
(रेतःसिघाद्यभिधानम्)  
रेत इयं पृथिव्यभवत्। द्वितीयवारं पतितं रेतोऽसौ द्युलोकोऽभवत्। तत्र येयं पृथिवी सा विविधा प्राण्याधारत्वेन राजत इति विराडित्युच्यते। या त्वसौ द्यौः सा स्वातन्त्र्येण राजत इति स्वराट्। एवं सत्यत्र द्वे विराजानुपध्यात्। विराट्शब्दोपेताभ्यां मन्त्राभ्यामुपधेये विराजौ। मन्त्रद्वयं च विराड्ज्योतिरधारयत्। सम्राड्ज्योतिरधारयदित्यान्नातं व्याख्यातं च। अनेन विराड्द्वयोपधानेनेमे द्वेद्युभूमी एवायमुपधत्ते। तदेतद्विराडुपधानं प्रकारान्तरेण प्रशंसति----  
यद्वा असाविति। असौ द्यौर्यदेव रेतो बृष्टिरूपं सिञ्चति तदस्यां भूमौ प्रतिष्ठितं सन्नानाकारेणोत्पद्यते। ताश्वोत्पन्ना ओषधयो व्रीहियवाद्या वीरुधो नागवल्ल्यादयश्च भवन्ति। ताश्व जाठराग्निरत्ति। एवंविधि द्युभूमिरूपे विराजाविति तयोः प्रशंसा। वेदनं प्रशंसति----  
य एवं वेदेति। अथाधिकारिभेदेन प्रकारविशेषं विधत्ते ----  
यो रेतस्वीति। रेतस्वी युवा तस्य प्रथमायामेव चिता उभयोरुपधाने सति ते उभे अपि द्युभूमिरूपे अनुकूले भूत्वा यजमानार्थं रेतः सिञ्चतः। सिक्तरेताः स्थविरस्तस्य प्रथमोत्तभचित्योः क्रमेण द्वयोरुपधाने सति स्वकियं सिक्तं रेत आभ्याभिष्टकाभ्यामुभयतः परिगृहीतं भवति। एतद्विराड्ब्राह्मणं पूर्वोक्तवामभृद्ब्राह्मणादनन्तरमेव द्रष्टव्यम्। अथाग्निचितः कंचिन्नियमं विधत्ते ---  
संवत्सरं नेति। अग्निं चित्वा संवत्सरपूर्तिपर्यन्त वयोवृद्धेषु विद्यावृद्धेषु च समागतेष्वपि कमपि पुरुषं प्रति नाभ्युत्थानं न कुर्यात्। इमे द्युभूमिरूपे विराजाविष्टके कमप्युत्कृष्टं पुरुषं प्रति नाभ्युत्थानं कुरुतः। तदनभ्युत्थानमेनयोरिष्टकयोर्व्रतं नियतम्। अतस्तयोरुपधाताऽपि विराड्द्वारेण स्तोतुमिहाऽऽम्नातः।  
अथ कंचिद्धोमं विधातुं प्रस्तौति----  
यो वा अपशीर्षाणमिति। अग्नेः शिरोराहित्यसाहित्याभ्यां यजमानोऽपि सुवर्गे तथा भवति। विधित्सितस्य होमस्य मन्त्रमुत्पादयति----  
चित्तिं जुहोमिति। यथा देवा इहाऽऽगमन्येन प्रकारेण हविर्भाजो देवा अस्मिन्कर्मण्यागच्छन्ति, तथाऽहं मनसा मनोगतया भक्त्या घृतन द्रव्येण चितिं

[[2406]]

श्रीमत्सायणाचार्यविरचितभाष्यसमेता--- (५ पञ्चमकाण्डे---  
(रेतःसिगाद्यभिधानम्)  
जुहोमि देवानां चित्तमुपाददे प्रसादयामीत्यर्थः। कीद्दशा देवाः, वीतिहोत्राः कमनीयहविषः, ऋतावृधो यज्ञस्य वर्धयितारः। तत उर्ध्वं विश्वकर्मणे प्रजा पतये विश्वाऽहा सर्वेष्वप्यहःसु अमर्त्यं विनाशरहितं स्वाहुतं हविर्जुहोमि। होमस्य स्थानमुच्यते- वयुनस्य कमनीयस्य समुद्रस्य समुद्रवदुत्कृष्टस्य स्वयमातृण्णास्वरूपस्य पत्मन्पतन आहुतियोग्य उपरिभाग इत्यर्थः। उत्पादितं मन्त्रं विनियुङ्क्ते —  
इति स्वयमिति। चित्तिं जुहोमीति यो मन्त्र उत्पादित इत्यनेन मन्त्रेण स्वयमातृण्णोपधानादनन्तरं जुहुयात्। एतदेवाऽऽहुतिस्वरूपमग्नेः शिरस्थानीयम्। अतः शिरःसहितमेवाग्निं चितवान्भवति। वेदनं प्रशंसति —  
सशीर्षाऽमुष्मिन्निति। एतद्धोमब्राह्मणं स्वयमातृण्णामित्यनुवाके द्रष्टव्यम्। अथाभिमर्शनं विधातुं प्रस्तौति —  
सुवर्गाय वा इति। योऽयमग्निरस्ति स एष स्वर्गलोकार्थं चीयते। अतस्तस्याग्नेर्यदङ्गमयथापूर्वं क्रमोल्लङ्घनेन क्रियते तदङ्गमसुवर्ग्यं स्वर्गाय हितं न भवति। अग्निश्च स्वर्गावः हितः। तस्मात्क्रममनुल्लङ्घ्यैव तदङ्गमनुष्ठेयम्।  
अथ यदर्थं प्रस्ताव कृतस्तद्विधत्ते —  
चितिमुपघायेति। उपाधानादूर्ध्वं तामुपहितां चितिं हस्तेन स्पृशेत्।  
तत्र मन्त्रमुत्पादयति —  
चित्तिमचित्तिमिति। अयमग्निश्चित्तिमचित्तिमस्मदीयां मानसीं भक्तिमभक्तिं च विचिनवद्विविच्य निश्चिनोतु। कीदृशोऽग्निः। पृष्ठेव वीता वृजिना च विद्वान, पृष्ठोपलक्षितसर्वावयवसदृशानि कर्माङ्गानि (णि) वीता कान्तानि वृजिना च स्खलितानि चेत्युभयं जानानः। तथा मर्तान्मनुष्यरूपान्प्रमादबहुल नस्मानपि विद्वान्। हे देव नोऽस्माकं राये धनाय स्वपेत्याय च शोभनपुत्रार्थमपि दितिं च रास्व यद्देयं तदपि देहि। अदितिपुरुष्य यदपीत परं न देयं किंतु पूर्वमेव दत्तं तदपि बहुलं कर्तुमिच्छ। अनेन मन्त्रेणानुष्ठितमभिमर्शनं प्रशंयति —  
यथापूर्वमिति। अत्र भक्त्यभक्त्योः स्खलन स्स्वनयोर्विवेककारिणा वहूनिना वैकल्यस्य समाहितत्वात्क्रममनुल्लङ्घ्यैवैनां चितिमुपधत्ते। अग्निं च प्रा —

[[2407]]

प्रपा० ५ अनु० ५) कृष्णयजुर्वेदीयतैत्तिरीयसंहिता।  
(हिरण्येष्टकादेरभिधानम्)  
ङ्मुखं चिनुते। स चाग्निरस्य यजमानस्य स्वर्गाय हितो भवति। दिदं ब्राह्मण पशुर्वा एव यदग्निरित्यनुवाके प्रथमचितिसमाप्तौ द्रष्टव्यम्॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजु  
र्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठके  
चतुर्थोऽनुवाकः॥ ४॥
___________
