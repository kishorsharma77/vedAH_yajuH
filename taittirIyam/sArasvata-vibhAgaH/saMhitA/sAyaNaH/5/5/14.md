+++
title = "१४"

+++
(अथ पञ्चमकाण्डे पञ्चमप्रपाठके चतुर्दशोऽनुवाकः)।  
बला॑याजग॒र आ॒खुः सृ॑ज॒या श॒यण्ड॑क॒स्ते  
मै॒त्रा मृ॒त्यवे॑ऽसि॒तो म॒न्यवे॑ स्व॒जः कु॑म्भी॒-  
नसः॑ पुष्करसा॒दो लो॑हिता॒हिस्ते त्वा॒ष्ट्राः  
प्र॑ति॒श्रुत्का॑यै वाह॒सः (१)॥  
(बला॑या॒ष्टाद॑श)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके चतुर्दशोऽनुवाकः॥१४॥
___________
(अथ पञ्चमकाण्डे पञ्चमप्रपाठके चतुर्दशोऽनुवाकः)।  
अथ चतुर्थसंघमाह —  
बलायाजगर इति। बलाय बलाख्याय देवायाजगरो महोरगः। आख्वा-दयस्त्रयो मैत्राः। आखुः प्रसिद्धः। सृजया नीलमक्षिका। शुक्लसर्प इत्येके। नीलमहिष इत्यपरे। शयण्डकः कृकलासः। मृत्यवेऽसितः कृष्णः सर्पः। मन्यवे स्वजः सर्पविशेषो बिलादिषु यः स्वयमेव जायते। कुम्भीनसादयस्त्रयस्त्वाष्ट्राः। कुम्भीनसः स्वापशील सर्पविशेषः। पुष्करसादः पुष्करसर्पः। भ्रमर इत्येके।

[[2437]]

प्रपा. ५ अनु. १३) कृष्णयजुर्वेदीयतैत्तिरीयसंहिता।  
(अश्वमेधशेषभूतपञ्चमपशुसंघविधिः)  
लोहिताहिः श्वेतलोहितसर्पः। प्रतिश्रुत्कायै प्रतिश्रुत्यै वाहसः क(सोऽ) ल्पप्रमाणसर्पः।  
इति श्रीमत्सायणाचार्यविरचिते माधवीये वेदार्थप्रकाशे कृष्णयजु- र्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठके  
चतुर्दशोऽनुवाकः॥१४॥
___________
