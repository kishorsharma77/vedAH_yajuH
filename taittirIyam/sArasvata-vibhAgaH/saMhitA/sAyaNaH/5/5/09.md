+++
title = "०९"

+++
(अथ पञ्चमाष्टके पञ्चमप्रपाठके नवमोऽनुवाकः)।  
अग्न॑ उदधे॒ या त॒ इषु॑र्युवा नाम॒ तया॑ नो  
मृड॒ तस्या॑स्ते॒ नम॒स्तस्या॑स्त॒ उप॒ जीव॑न्तो  
भूया॒स्माग्ने॑ दुध्र गह्य किꣳ शिल वन्य॒ या

[[2423]]

प्रपा० ५ अनु० ९) कृष्णयजुर्वेदीयतैत्तिरीयसंहिता।  
(आहुत्याद्यभिधानम्)  
त॒ इषु॑र्यु॒वा नाम॒ तया॑ नो मृड॒ तस्यास्ते॒ न  
म॒स्तस्या॑स्त॒ उप॒जीव॑न्तो भूयास्म॒ पञ्च॒ वा  
ए॒ते॑ऽग्नयो॒ यच्चित॑य उद॒घिरे॒व नाम॑ प्रथमो  
दु॒ध्रः (१) द्वि॒तीयो॒ गह्य॑स्तृ॒तीयः॑ किꣳ शि॒ —  
लश्चतु॒र्थो वन्यः॑ पञ्च॒मस्तेभ्यो॒ यदाहु॑ती॒र्न  
जु॑हु॒याद॑ध्व॒र्युं च॒ यज॑मानं च॒ प्र द॑हेयु॒यदे॒ता  
आहु॑तीर्जु॒होति॑ भाग॒धेये॑नै॒वैना॒ञ्छमयति॒  
नाऽऽर्ति॒मार्छ॑त्यध्व॒र्युर्न यज॑मानो॒ वाङ्भ॑ आ॒ —  
सन्न॒सोः प्रा॒णो॑ऽक्ष्योश्चक्षुः॒ कर्णयोः॒ श्रोत्रं॑  
बाहु॒वोर्बल॑मूरु॒वोरोजोऽरि॑ष्टा॒ विश्वा॒न्यङ्गा॑नि  
त॒नूः (२) त॒नुवा मे स॒ह नम॑स्ते अस्तु॒  
मा मा॑ हिꣳ स॒रिप॒ वा ए॒तस्मा॑त्प्रा॒णाः का॑  
मन्ति॒ यो॑ऽग्नं चि॒न्वन्न॑धि॒क्राम॑ति॒ वाङ्भ॑ आ॒  
सन्न॒सोः प्रा॒ण इत्या॑ह प्रा॒णाने॒वाऽऽत्मन्ध॑त्ते॒  
यो रु॒द्र अ॒ग्नौ यो अ॒प्सु य ओष॑धीषु॒  
यो॑ रु॒द्रो विश्वा॒ भुव॑नाऽऽवि॒वेश॒ तस्मै॑ रु॒ —  
द्राय॒ नमो॑ अ॒स्त्वाहु॑तिभागा॒ वा अ॒न्ये रु॒द्रा  
ह॒विर्भा॑गाः (३) अ॒न्ये श॑तरु॒द्रीय॑ꣳ हु॒त्वा  
गा॑वीघु॒कं च॒रुमे॒तेन॒ यजु॑षा चर॒माया॒मिष्ट॑  
कायां॒ नि द॑ध्याद्भाग॒धेये॑नै॒वैन ꣳ॑ शमयति॒  
तस्य॒ त्वै श॑तरु॒द्रीय ꣳ॑ हु॒तमित्या॑हु॒र्यस्यै॒त —  
द्ग॒नौ क्रि॒यत॒ इति॒ वस॑वस्त्वा रु॒द्रैः पु॒र —

[[2424]]

श्रीमत्सायणाचार्यविरचितभाष्यसमेता — (५ पञ्चकाण्डे —  
(आहुत्याद्यभिधानम्)  
स्ता॑त्पान्तुं पि॒तर॑स्त्वा य॒मरा॑जानःपि॒तृभि॑-  
र्दक्षिण॒तः पा॑न्त्वादि॒त्यास्त्वा॒ विश्वै॑र्दे॒वैः प॒  
श्वापा॑न्तु द्युता॒नस्त्वा॑ मारुतो म॒रुद्भित्तर॒तः  
पा॑तु (४) देवास्त्येन्द्र॑ज्येष्ठा॒ वरुणराजा  
नो॒ऽधस्ताच्चो॒ परि॑ष्टाच्च पान्तु॒ न वा ए॒तेनं  
पू॒तो न मेध्यो॒ न प्रोक्षि॑तो॒ यदे॑न॒मतः॑ प्रा॒  
चीनं॑ प्रो॒क्षति॒ यत्संचि॑त॒माज्ये॑न प्रो॒क्षति॒ तेन॑  
पू॒तस्तेन॒ मेध्य॒स्तेन॒ प्रोक्षि॑तः (५)॥  
(दु॒ध्रस्त॒नूर्ह॒विर्भा॑गाः पातु॒ द्वात्रिꣳ शच्च)।  
इतिकृष्णयजुर्वेदीयतैत्तिरीयसंहितायां पञ्चमाष्ट  
पञ्चमप्रपाठके नवमोऽनुवाकः॥ ९॥  
(अथ पञ्चमकाण्डे पञ्चमप्रपाठके नवमोऽनुवाकः)।  
आत्मेष्टका पस्थानमप्यष्टम उदीरितम।  
अथ नवम आहुत्यादिकमभिधीयते।  
यदुक्तं सूत्रकारेण — “अग्न उदधे या त इषुर्युवा नामेति पञ्चाऽऽज्याहुतीर्हुत्वा”इति, तदिदं विधातुं मन्त्रानुत्पादयति —  
अग्न उदध इति। उदधरिति कस्याचिदग्नेर्नाम। उदविनामक हेऽग्ने ते त्वदीया येयमिषुर्युवा नाम, परशरीरे सहसा मिश्रणाद्युवेति बाणस्य नामधेयं, तया युवाभिधेयया नोऽस्मान्मृड सुखय। ते त्वदीयायात्सस्या इषोर्नमोऽस्तु। ते त्वदीयायास्तस्या इषोः प्रसादादुपजीवन्त समीचीनजीवनयुका भूयास्म। एवमुत्तरत्रापि योज्यम्। दुध्रादीनि चत्वार्यग्निविशेषनामानि। तैर्मन्त्रश्चतुर्धा भिद्यते। सर्वेषामप्यग्निशब्द आदावनुषज्यते। या त इषुरित्यादिरन्त्यानुषङ्गः।  
अथैतैर्मन्त्रैराहुतीर्विधत्ते —

[[2425]]

प्रपा० ५ अनु० ९) कृष्णयजुर्वेदीयतैत्तिरीयसंहिता।  
(आहुत्याद्यभिधानम्)  
पञ्च वा एत इति। या एताः पञ्च चितय उपर्यधोभावेन निष्पादितास्ता एवोदध्यादिनामकाः पञ्चाग्नयः। तेषामाहुत्यभावेऽध्वर्युयजमानयोर्दाहः स्यात्। अतस्तत्परिहारायैतैर्मन्त्रैः पञ्चाऽऽज्याहुतीर्जुहुयात्। एतासां च वातनामाहुत्यनन्तरभावित्वादग्निर्देवेभ्य इत्यनुवाकान्ते तदेतद्ब्राह्मणं द्रष्टव्यम्।  
यदुक्तं सूत्रकारेण — “वाङ्न आसन्निति सर्वत्राऽऽरोहन्प्रत्यवरोहंश्च जपति सकृद्वाऽन्ततः” इति, तमेतं विधिमुन्नेतुं मन्त्रमुत्पादयति।  
वाङ्म आसन्निति। मे मदींया येयं वाक्सेयमासन्नास्ये मुखे सुस्थिता भवतु। नसोर्नासिकाछिद्रयोः प्राणः सुस्थितो भवतु। तथाऽक्षिगालयोश्चक्षुरिन्द्रियं, कर्णगोलकयोः श्रोत्रेन्द्रियम्। बाह्वोर्नानाविधव्यापारसामर्थ्यम्। ऊर्वोर्गमनसामर्थ्यम्। तथा विश्वान्पङ्गान्यरिष्टानि सर्वेऽप्यवयवा हिंसारहिता भवन्तु। तनूरवयवीभूतं शरीरमपि हिंसारहितमस्तु। मे तनुवा मदीयेन शरीरेण सह ते तुभ्यं नमः साष्टाङ्गदण्डप्रणामोऽस्तु। अतो मा मां त्वं मा हिंसीः। अथ जपविधिमुन्नयति —  
अप वा एतस्मादिति। यो यजमानोऽध्वर्युर्वाऽग्निचयनकाले चितमग्निमधिरुह्य पादेनाऽऽक्रामति, एतस्मात्प्राणाः सर्वेऽप्यपक्रामन्ति। अतः प्राणानां धारणाय मन्त्रे वागादीनां स्वस्थानावस्थितिरुच्यते। तस्मादिमं मन्त्रं जपेदिति विधीरभ्युन्नेयः। यदा त्वाहेतिपदमेव ब्रूयादितिलिङर्थे ब्रूते तदा प्रत्यक्ष एव विधिः। एतच्चाऽऽक्रमणेष्टऋब्राह्मणादूर्ध्वं द्रष्टव्यम्।  
यदुक्तं सूत्रकारेण - “यो रुद्रो अग्नाविति रौद्रं गावीधुकं चरुमेतेन यजुषा यस्यामिष्टकायां शतरुद्रीयं जुहोति तस्यां प्रतिष्ठापयति” इति। तदिदं विधातुं मन्त्रमुत्पादयति-  
यो रुद्रो अग्नाविति। रुद्रदेवतारूपोऽग्निः। स च लौकिकेऽङ्गाररूपेऽग्नाबुदकादिषु च प्रविश्य गूढो वर्तते, तस्मै नमोऽस्तु।  
एतन्मन्त्रसाध्यं चरूपाधानं विधत्ते -
______________________________________________  
१ ख. रीहान्प्र। २ ख. रोहांश्च। ३ क. तच्चडक्र।

[[2426]]

श्रीमत्सायणाचार्यविरचितभाष्यसमेता----(५ पञ्चमकाण्डे---  
(आहुत्याद्यभिधानम्)  
आहुतिभागा इति। सहस्त्राणि सहस्त्रशो ये रुद्रा इत्युक्तत्वात्सन्त्यनेके रुद्रास्तेषां मध्ये केचिदाहुतिमेव भजन्ते तदर्थः शतरुद्रीयहोमः। अन्ये तु हविर्भजन्ते तदर्थमिमं गवीधुकधान्येन निष्पादितं चरुं निदध्यात्। उपधाने सति हविरर्भाजमग्निं स्वभागेन शान्तं कराति। यस्य यजमानस्य चयने तदिदं चरूपधानं क्रियते तस्यैव शतरुद्रीयहोमः सफलो भवति। अन्यथा शतरुद्रीयं हुतमप्यफलं स्यादित्यभिज्ञा आहुः। एतच्च रुद्रो वा एष यदाग्निरित्यनुवाके द्रष्टव्यम्।  
यदुक्तं सूत्रकारेण---“वसवस्त्वा रुद्रैः पुरस्तात्पान्त्विति यथालिङ्गं संचित मग्निमाज्येन प्रोक्षति मध्य उत्तमेन प्राङ्मुखः” इति, तदिदं विधातुं मन्त्रानुत्पादयति---  
वसवस्त्वा रुद्रैरिति। य एतेऽष्टौ वसवः सन्ति ते रुद्रैरेकादशभिः सह हेऽग्ने त्वां पूर्वस्यां दिशि रक्षन्तु। यमो राजा येषां पितॄणां ते यमराजीनस्ता दृशाः पितरोऽन्यैः पितृभिः सार्धं दक्षिणस्यां दिशि पान्तु। ये द्वादशाऽऽदित्यास्ते विश्वर्देवैः सार्धं पश्चात्पान्तु। यो द्युताननामकोऽधिकप्रकाशवान्कश्चिन्मरुतां स्वामीस सर्वैर्मरुद्रणैः सहोत्तरस्यां दिशि पातु। इन्द्रो ज्येष्ठो वयोगुणाभ्यामधिको येषां देवानां त इन्द्रज्येष्ठाः। वरुणो राजा येषामन्येषां देवानां ते वरुणराजानः। ते चोभयविधाविवा ऊर्ध्वाधोदिशोः पान्तु।  
अथ विधत्ते -  
न वा एतेनेति। अतोऽस्मादाज्यप्रोक्षणात्प्राचीनं पूर्वमेव यदि सहस्त्रस्यप्रमा असीत्यादिमन्त्रेण हिरण्यशकलैः प्रोक्षेत्, तदानीमतेन प्रोक्षणेन नायमग्निः पूतो नापि यज्ञयोग्यो भवति। किं बहुना प्रोक्षित एव न भवति। यदि संचितमग्निमाज्यद्रव्येणोक्तमन्त्रेण प्रोक्षेत्, इदानी तेनैवाऽज्यप्रोक्षणेनाग्निः पूतो भवति, यज्ञयोग्यश्च भवति। सम्यक्प्रोक्षितश्च भवति। एतच्च साहस्रवता प्रोक्षतीति ब्राह्मणात्पूर्वं द्रष्टव्यम्।  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वे-दीयतैत्तिरीयसंहिताभाष्ये पञ्चमकाण्डे पञ्चमप्रपाठके  
नवमोऽनुवाकाः॥९॥
_________________________________________________  
१ क, ख, ङ, च, णादूर्ध्वंमपूर्वं

[[2427]]

प्रपा० ५ अनु० १०) कृष्णयजुर्वेदीयतैत्तिरीयसंहिता।  
(सर्पाहुत्याद्यभिधानम्)  
