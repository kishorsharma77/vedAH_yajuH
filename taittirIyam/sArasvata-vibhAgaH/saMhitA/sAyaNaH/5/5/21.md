+++
title = "२१"

+++
(अथ पञ्चमाष्टके पञ्चमप्रपाठक एकविंशोऽनुवाकः)।  
सु॒प॒र्णः पा॑र्ज॒न्यो ह॒ꣳसो वृको॑ वृषद॒ꣳशस्त  
ऐ॒न्द्रा अ॒पामु॒द्रो॑ऽर्य॒म्णे लो॑पा॒शः सि॒ꣳहो न॑-  
कुलो व्या॒घ्रस्ते म॑हे॒न्द्राय॒ कामा॑य॒ पर॑-  
स्वान् (१)॥  
(सु॒प॒र्णो॑ऽष्टाद॑श)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठक एकविंशोऽनुवाकः॥२१॥
___________
(अथ पञ्चमकाण्डे पञ्चमप्रपाठक एकविंशोऽनुवाकः)।  
अथैकादशं संघमाह —  
सुपर्णः पार्जन्य इति। सुपर्णः प्रसिद्धः। हंसादयस्त्रय ऐन्द्राः। वृकोऽरण्यश्वा। वृषदंशो मार्जारसदृशः। उद्रो जलबिडालः। लोपाशः क्रोष्टा। सिंहादयस्त्रयो महेन्द्राय। ते च प्रसिद्धाः। परस्वान्महिषः।  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वे-दीयतैत्तिरीयसंहिताभाष्ये पञ्चमकाण्डे पञ्चमप्रपाठक  
एकविंशोऽनुवाकः॥२१॥
___________
