+++
title = "२२"

+++
(अथ पञ्चमाष्टके पञ्चमप्रपाठके द्वाविंशोऽनुवाकः)  
आ॒ग्ने॒यः कृ॒ष्णग्री॑वः सारस्व॒ती मे॒षी ब॒भ्रुः  
सौ॒म्यः पौ॒ष्णः श्या॒मः शि॑तिपृ॒ष्ठो बा॑र्हस्प॒त्यः  
शि॒ल्पो वै॑श्वदे॒व ऐ॒न्द्रो॑ऽरु॒णो मा॑रु॒तः क॒ल्माष॑  
ऐन्द्रा॒ग्नः स॑ꣳहि॒तो॑ऽधोरा॑मः सावि॒त्रो वा॑रु॒  
णः पेत्वः॑ (१)॥  
(आ॒ग्ने॒यो द्वावि॑ꣳशतिः)।

[[2443]]

प्रपा. ५ अनु. २४) कृष्णयजुर्वेदीयतैत्तिरीयसंहिता।  
(अश्वमेधशेषभूततृतीयग्राम्यपशुसंघविधिः)  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके द्वाविंशोऽनुवाकः॥२२॥
___________
(अथ पञ्चमकाण्डे पञ्चमप्रपाठके द्वाविंशोऽनुवाकः)।  
उक्ताः सर्व आरण्याः। अथ ग्राम्यास्त्रयः संघाः। तत्र प्रथमं संघमाह —  
आग्नेय कृष्णग्रीव इति। कृष्णो वर्णो ग्रीवायां यस्य च्छागस्यासौ कृष्णग्रीवः। बभ्रुः पिङ्गलवर्णः। शितिपृष्ठः श्वेतपृष्ठः। शिल्पो बहुरूपः। कल्माषः कृष्णबिन्दुलाञ्छितः। संहितः कृष्णः (शुक्ल) कृष्णशबलः। अधोरामः श्वेतकृष्णोदरः पेत्वो गलितरेतस्को मेषः।  
इति श्रीमत्सायणाचार्यविरचिते माधवीये वेदार्थप्रकाशे कृष्ण-  
यजुर्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठके  
द्वाविंशोऽनुवाकः॥२२॥
___________
