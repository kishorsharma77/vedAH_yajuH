+++
title = "०२"

+++
(अथ पञ्चमाष्टके पञ्चमप्रपाठके द्वितीयोऽनुवाकः)।  
प्र॒जाप॑तिः प्र॒जा सृ॒ष्ट्वा प्रेणाऽनु॒ प्रावि॑ —  
श॒त्ताभ्य॒ पुनः॒ संभ॑वितुं नाश॑क्नो॒त्सो॑ऽब्रवी —  
दृ॒ध्नव॒दित्स यो मे॒तः पुनः॑ संचि॒नव॒दिति॒ तं  
दे॒वाः सम॑चिन्व॒न्ततो॒ वै त आ॑र्ध्नुव॒न्यत्स॒म —  
चि॑न्व॒न्तच्चित्य॑स्य चित्य॒त्वं य एवं वि॒द्वा —  
न॒ग्निं चि॑नु॒त ऋ॒ध्नोत्ये॒व कस्मै॒ कम॒ग्नि  
श्वी॒यत॒ इत्या॑हुरग्नि॒वान् (१) अ॒सा॒नीति॒  
वा अ॒ग्निश्वी॑यतेऽग्नि॒वाने॒व भ॑वति॒ कस्मै॒  
कम॒ग्निश्वी॑य॒त इत्या॑हहुर्दे॒वा मा॑ वेद॒न्निति॒ वा  
अ॒ग्निश्वी॑यते वि॒दुरे॑नं दे॒वाः कस्मै॒ कम॒ग्नि  
श्वी॑यत॒ इत्या॑हुर्गृ॒ह्य॑सा॒नीति॒ वा अ॒ग्निश्वी॑ —

[[2394]]

श्रीमत्सायणाचार्यविरचितभाष्यसमेता-----(५ पञ्चमकाण्डे---  
(चयनतत्फलाभिधानम्)  
यते गु॒ह्ये॑व भ॑वति॒ कस्मै॒ कम॒ग्निश्ची॑यत  
इत्या॑हुः पशु॒मान॑सा॒नीति॒ वा अ॒ग्निः (२)  
ची॒य॒ते॒ प॒शु॒माने॒व भ॑वति॒ कस्मै॒ कम॒ग्नि —  
श्ची॑यत॒ इत्या॑हुः स॒प्त मा॒ पुरु॑षा॒ उप॑ जीवा॒  
निति॒ वा अ॒ग्निश्ची॑यते॒ त्रयः॒ प्राञ्च॒स्त्रयः॑ प्र॒ —  
त्य॑ञ्च आ॒त्मा स॑प्त॒म ए॒ताव॑न्त ए॒वैन॑म॒मु  
ष्मि॑ल्लोँ॒क उप॑ जीवन्ति प्र॒जाप॑तिर॒ग्निम॑चि —  
कीषत॒ तं पृ॑थि॒व्य॑ब्रवी॒न्न मय्य॒ग्निं चे॒ष्यसे —  
ऽति॑ मा धक्ष्यति॒ सा त्वा॑ऽतिद॒ह्यमा॑ना॒ वि  
ध॑विष्ये (३) स पापी॑यान्भविष्य॒सीति॒  
सो॑ऽब्रवी॒त्तथा॒ वा अ॒हं क॑रिष्यामि यथां॑  
त्वा॒ नाति॑ध॒क्ष्यतीति॒ स इ॒मामभ्य॑मृशत्प्र॒जा —  
प॑तिस्त्वा सादयतु॒ तया॑ दे॒वत॑याऽङ्गिर॒सस्व —  
द्ध्रु॒वा सी॒देती॒मामे॒वेष्ट॑कां कृ॒त्वोपा॑ध॒त्तान॑ —  
तिदाहाय॒ यत्प्रत्या॒ग्निं चि॑न्वी॒त तद॒भि मृ॑शे —  
त्प्र॒जाप॑तिस्त्वा सादयतु॒ तया॑ दे॒वत॑याऽङ्गिर॒ —  
स्वद्ध्रु॒वा सी॑द (४) इती॒मामे॒वेष्ट॑कां कृ॒---  
त्वोपं ध॒त्तेऽन॑तिदाहाय प्र॒जाप॑तिरकामयत॒  
प्र जा॑ये॒येति॒ स एतमुख्य॑मपश्य॒त्तꣳ सं॑वत्स॒ —  
रम॑बिभ॒स्ततो॒ वै स प्राजा॑यत॒ तस्मा॑त्संवत्स॒रं  
भा॒र्यः॑ प्रैव जा॑यते॒ सं वस॑वोऽब्रुव॒न्प्र त्वम॑ज —  
निष्ठा व॒यं प्र जा॑यामहा॒ इति॒ तं वसु॑भ्यः॒

[[2395]]

प्रपा० ५ अनु० २) कृष्णयजुर्वेदीयतैत्तिरीयसंहिता।  
(चयनतत्फलाभिधानम्)  
प्राय॒च्छत्तं त्रीण्यहा॑न्यबिभरुस्तेन॑ (५)  
त्रिणि॑ च श॒तान्यसृ॑जन्त॒ त्रय॑स्त्रिꣳ शतं च॒  
तस्मा॑त्त्र्य॒हं भा॒र्यः प्रैव जा॑यते॒ तान्रुद्रा अ॑ —  
ब्रुव॒न्प्र यूयम॒जनिढ्वं व॒यं प्र जा॑यामहा॒  
इति॒ तꣳ रु॒द्रेभ्यः॒ प्राय॑च्छ॒न्तः षडहा॑न्यबि —  
भरु॒स्तेन॒ त्रीणि॑ च श॒तान्यसृ॑जन्त॒ त्रय॑स्त्रिꣳ  
शतं च॒ तस्मा॑त्षड॒हं भा॒र्य॑ प्रैव जा॑यते॒ ता —  
ना॑दि॒त्या अ॑ब्रुव॒न्प्र यू॒यम॑जनिढ्वं व॒यम् (६)  
प्र जा॑यामहा॒ इति॒ तमा॑दि॒त्येभ्यः॒ प्राय॑च्छ॒न्तं  
द्वाद॒शाहा॑न्यबिभरु॒स्ते॒न त्रीणि॑ च श॒तान्य  
सृ॑जन्त त्रय॑स्त्रिꣳ शतं च॒ तस्मा॑द्द्वादशा॒हं  
भा॒र्यः॑ प्रैव जा॑यते॒ तेन॒ वै ते स॒हस्त्र॑मसृजन्तो॒ —  
खाꣳ स॑हस्त्रतमीं य एवमुख्य॑ꣳ साहस्त्रं वेद  
प्र स॒हस्त्रं॑ प॒शूना॑प्नोति(७)॥  
(अ॒ग्नि॒वान्प॑शु॒मान॑सा॒नीति॒ वा अ॒ग्निर्ध॑विष्ये मृशेत्प्र॒जाप॑तिस्वा सादयतु॒  
तया॑ दे॒वतेयाऽङ्गिर॒स्वदध्रु॒वा सी॑द॒ तेन ताना॑दि॒त्या अ॑ब्रुव॒न्प्र  
यू॒यम॑जनिढ्वं व॒यं च॑त्वारि॒ꣳ शच्च॑)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके द्वितीयोऽनुवाकः॥ २॥
___________
(अथ पञ्चमकाण्डे पञ्चमप्रपाठके द्वितीयोऽनुवाकः)।  
दीक्षणीयेष्यियाद्यानुवाके त्रिहविरीरिता। अथ द्वितीये चयनतत्फले अभिधीयेते तत्रऽऽदो चयनं विधातुं प्रस्तौति----

[[2396]]

श्रीमत्सायणाचार्यविरचितभाष्यसमेता-----(५ पञ्चमकाण्डे---  
(चयनतत्फलाभिधानम्)  
प्रजापतिरिति। पुरा कदाचित्प्रजापतिः सर्वाः प्रजाः सृष्ट्वा प्रेणा प्रेम्णा प्रियातिशयेन तासु प्रजासु स्वयं प्राविशत्। प्रविश्य च ताभ्यः प्रजाभ्यः सकाशात्स्वकीयेन केनचिद्रुपेण पुनरुद्भवितुं नाशक्नोत्। अशक्तस्तत्रैव स्थित इदमब्रवीत-यः कश्चिन्मामितः प्रजाभ्यः पुनः संभवो यथा भवति तथा चिनवच्चिनोति स पुरुष ऋध्नवदिदृध्नोत्येवेति तद्वाक्यं श्रुत्वा देवा अग्निरूपेण पुनः संभृतो यथा भवति तथा तं प्रजापतिरूपमग्निमिष्टकाभिरचिन्वंस्तेन चयनेन ते देवा ऋद्धिं प्राप्ताः। यस्मादेवं सम्यगचिततंस्तस्माच्चयनविषयादग्नेश्चित्यमिति नाम संपन्नम्। इदानीं विधत्ते ---  
यएवं विद्वानिति। अथ प्रश्नोत्तराभ्यां क्रमेण फलविशेषान्नि (न्दि) दर्शयिषुरादावकें फलं दर्शयति---  
कस्मै कमग्निरिति। कमित्यव्ययं कामायेत्यस्मिन्नर्थे वर्तते। ब्रह्मवादिषुमध्ये केचिदेवं पप्रच्छुः---कस्मै कामायायमग्निश्चीयत इति। उक्त एवमुत्तरमाहुः — अग्निवानसानीति शास्त्रीयाग्नियुक्तोऽहं भवानीति कामयित्वाऽयमग्निश्चीयत इति। ततोऽग्निं चित्वोत्तरक्रतुयोग्यशास्त्रीयाग्नियुक्त एव भवति।  
द्वितीयं फलं दर्शयति —  
कस्मै कमग्निरिति। स्वर्गस्था देवाः सर्वे मा मां यजमानं वेदन्नयं यजमानः सम्यगनुष्ठितवानित्येवं विदन्त्विति कामयित्वाऽग्नेश्चितत्वाद्देवा एवं विदन्त्येव। तृतीयं फलं दर्शयति —  
कस्मै कमग्निरिति। शास्त्रीयसर्वकर्मानुष्ठानसमर्थो गृहस्थो भवानीति कामयित्वाऽग्निं चिन्वानस्तथैव भवति। चतुर्थं फलं दर्शयति —  
कस्मै कमग्निरिति। पशुसमृद्धेः कामितत्वात्पशुसमृद्धिर्भवत्येव। पञ्चमं फलं दर्शयति —  
कस्मै कमग्निरिति। प्राञ्चः पूर्वभाविनः पितृपितामहप्रपितामहास्त्रयः पुरुषाः प्रत्यञ्चः पश्चाद्भाविनः पुत्रपौत्रप्रपौत्रास्त्रयः पुरुषाः। मध्यवर्ती स्वयं सप्तमः। एते सर्वे पुरुषा मामुपजीवन्तु। अहमेवैतेषां रक्षको भविष्यमीति कामयमानोऽग्निं चित्वा स्वर्गे लोके तथैव रक्षको भवति॥

[[2397]]

प्रपा० ५ अनु० २) कृष्णयजुर्वेदीयतैत्तिरीयसंहिता।  
(चयनतत्फलाभिधानम्)  
यदुक्तं सूत्रकारेण — “प्रजापतिस्त्वा सादयतु तया देवतयाऽङ्गिरस्वद्ध्रुवासीदेत्युत्तरवेदिमभिमृश्य” इति। तदिदं विधातुं प्रस्तौति —  
प्रजापतिरग्निमिति। पुरा कदाचित्प्रजापतिरग्निं चेतुमिच्छां चकार। तं चयनार्थिनं प्रजापतिं पृथिव्येवमब्रवीद्धे प्रजापते ममोपर्यग्निं न चेष्यसेऽग्निचयनं न करिष्यसि। मा कुर्वित्यर्थः। कुत इति वेत्तच्छृणु। ममोपरि चीयमानोऽग्निर्मामातेशयेन धक्ष्यति तदानीमत्यन्तं दह्यमाना साऽहमितस्ततः परिलुठन्ती ममोपरि स्थितं त्वामपि कम्पयिष्ये। ततः स त्वं पापिष्ठो दरिद्रो भविष्यसीति। तच्छ्रुत्वा प्रजापतिरिदमब्रवीत्—यथाऽयं चीयमानोऽग्निस्त्वां नातिशयेन धक्ष्यति तथैवाहं करिष्यामीत्युक्त्वा प्रजापतिर्वक्ष्यमाणेन मन्त्रेणेमां भूमिमभितः स्पृष्टवान्। मन्त्रस्य चायमर्थः - हे भूमे२ त्वामाद्यकारणभूतामाद्यप्रजापतिः सादयतु स्थापयतु। अथ प्रजापतिरूपया तया तव रक्षयित्र्या देवतया ध्रुवा सती सीदोपविशाङ्गिरोभिः स्थापिता यथा ध्रुवा भवति तद्वदिति। अनेन समन्त्रकस्पर्शनेनेमां सर्वां भूमिमिष्टकामेव कृत्वाऽग्निशरीरान्तःपातित्वेनोपाधत्त। नह्यग्निः स्वात्मानमतिदहति। अथ विधत्ते —  
यत्प्रत्यग्निमिति। यच्चयनस्थानं प्रतीष्टकाभिरग्निं चेतुमिच्छति तत्स्थानं प्रजापतिरित्यादिमन्त्रेणाभिमृशेत्। तेनाभितः स्पर्शननेमां भूमिं कृत्स्नामपीष्टकां कृत्वोपहितवान्भवति। तेन चातिदाहो न भवति। अथोख्याग्नेर्धारणं विधत्ते —  
प्रजापतिरकामयतेति। प्रजोत्पादनसाधनत्वेनोख्याग्निमेकस्मिन्संवत्सरेप्रतिदिनमुपस्थानकाले स्वगले शिक्यपाशं बद्ध्वा धारयेत्। तत उत्पादको भवति।  
अथ त्रीणि पक्षान्तराणि त्र्यहषडहद्वादशाहधास्णरूपाणि क्रमेण विधत्ते —  
तं वसवोऽब्रुवन्निति। तं प्रजापतिं वसव एवमब्रुवन् — हे प्रजापते त्वं प्रजा उत्पादितवानसि, तथा वयमप्युत्पादयाम इति। ततः प्रजापतिस्तमुख्यमग्निं वसुभ्यः प्रायच्छत्। ते च तमग्निं त्र्यहं धृत्वा त्रयस्त्रिंशदधिकं प्रजानां
___________________  
१ क. घ. ङ. ष्ठोऽयमृक्कापि भ २ क. मे त्वां घ्नमापि कारणभूत आद्यः प्र।

[[2398]]

श्रीमत्सायणाचार्यविरचितभाष्यसमेता-----(५ पञ्चमकाण्डे---  
(चयनतत्फलाभिधानम्)  
शतत्रयमसृजन्त। तस्मात्प्रजोत्पत्तये त्र्यहं भार्य इत्येकः पक्षः। एवं रुद्रादित्यवाक्ययोरपि व्याख्येयम्। पक्षत्रयार्थवादान्समूहाकारेण निगमयति —  
तेन वै त इति। त वसुरुद्रादित्या उखा सहस्त्रतमी यथा भवति तथैकोनं प्रजासहस्त्रमसृजन्त। वेदनं प्रशंसति —  
य एवमुख्यमिति। अत्र चयनविधितद्ब्राह्मणं सावित्राणि जुहोतीत्येतस्मात्प्राग्द्रष्टव्यम्। भूमिस्पर्श मन्त्रब्राह्मणे त्वग्ने तव श्रवो वय इत्यनुवाके शंयू बार्हस्पत्यं मेधो नोपानमदित्यतः प्राग्द्रष्टव्ये। उख्यधारणब्राह्मणं तु न ह स्म वै पुराऽग्निरित्यनुवाके द्रष्टव्यम्। अत्र मीमांसा।  
द्वितीयाध्यायस्य तृतीयपादे दशमाधिकरणे चिन्तितम् -  
अग्निं चिनुत इत्यत्र यागो वा संस्कृतिर्यजिः।  
लिङ्गेन यागनामत्वाद्यजिना चानुवादतः॥  
रूढ्यां द्रव्यस्य नामैतद्वह्रेराधानवच्चितिः।  
संस्कृतिः संस्कृते वन्हावग्निष्टोमो विधीयते॥  
“य एवं विद्वानग्निं चिनुते” इत्येवं विधाय श्रूयते — “अथातोऽग्निवग्निहोमेनानुयजति तमुक्थ्येन तं षोडशिना तमातरात्रेण” इति। अत्राग्निशब्दो यागवाची। स्तोत्रशस्त्र देः ऋतिलिङ्गस्य श्रूयमाणत्वात्। तच्च लिङ्गमेव श्रूयते----अग्नेः स्तोत्रमग्नेः शस्त्रम् इति। षडुपसदोऽग्नेश्चित्यस्य भवन्ति इति च। यदि लिघ्गं प्रापकापेक्षं तर्हि यजिना तदनुवादः प्रापकोऽस्तु। अग्निमग्निष्टोमेनानुजयतीत्यस्मिन्वाक्येऽग्निं यजतीति यजिसामानाधिकरण्यादुपांशुयाजं यजतीविवद्यागनामत्वम्। अथोच्येत—अनुशब्दस्याग्निशब्देनान्वयाद्याज्यन्वयोऽग्निष्टोमस्येति, तथाऽप्यग्नेः पुरोयजने सत्यग्निष्टोपस्यानुयजनं संभवति। देवदत्तमनुगच्छति यज्ञदत्त इत्यत्र देवदत्ते पुरोगमनदर्शनात्। तस्मादग्निं चिनुत इत्यत्राग्निनामको याग आख्यातेन विधीयते। चिनोतिस्त्विष्टकाभिरग्निं चिनुत इति वाक्यप्राप्तस्य चयनस्य सोमयागविकृतित्वेन प्राप्तस्य ग्रहसमुदायस्य वाऽनुवाद इति प्राप्ते ब्रूमः---अग्निशब्दो रूढ्या वह्रिद्रव्यमाचष्टे। रूढिश्च क्लृप्ततया लि —
______________________________________  
१ क. घ. ङ. च ष्टोमे वि ।

[[2399]]

प्रपा० ५ अनु० २) कृष्णयजुर्वेदीयतैत्तिरीयसंहिता।  
(उखाहोमादेरभिधानम्)  
ङ्गादिकल्प्याद्यागवाचित्वादबलीयसीति न यागनामत्वम्। न चात्र यागरूपमस्ति। द्रव्यदेवतयोरासिद्धेः। अतोऽग्निमादधीतेत्युक्ताधानवदाग्निं चिनुत इत्युक्तं चयनमग्निद्रव्यसंस्कारः। न च संस्कृतस्य विनियोगाभावः। अग्निमग्निष्टोमेन यजत इत्यादिवाक्यैरग्निष्टोमादौ विनियोगत्। तस्मात्संस्कारविधिः॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वे दीयतैत्तिरीयसंहिताभाष्ये पञ्चमकाण्डे पञ्चमप्रपाठके  
द्वितीयोऽनुवाकाः॥ २॥
___________
