+++
title = "०१"

+++
(तत्र प्रथमोऽनुवाकः)।  
हरि ॐ।  
यदेके॑न सꣳ स्था॒पय॑ति य॒ज्ञस्य॒ संत॑त्या॒  
अवि॑च्छेदायै॒न्द्राः प॒शवो॒ वै ये मु॑ष्क॒रा य-  
दै॒न्द्राः सन्तो॒ऽग्निभ्य॑ आ ल॒भ्यन्ते॑ दे॒वता॑भ्यः  
स॒मदं॑ दधात्याग्ने॒यीस्त्रि॒ष्टुभो॑ याज्यानुवा॒क्याः॑  
कुर्या॒द्यदा॑ग्ने॒यीस्तेना॑ऽऽग्ने॒या यत्रि॒ष्टुभ॒स्ते  
नै॒न्द्राः समृ॑द्ध्यै॒ न दे॒वता॑भ्यः स॒मदं॑ दधाति  
वा॒यवे॑ नि॒युत्व॑ते तूप॒रमा ल॑भते॒ तेजो॒ऽग्ने-  
र्वा॒युस्तेज॑स ए॒ष आ ल॑भ्यते॒ तस्मा॑द्य॒द्रियं-  
ङ्वा॒युः (१) वाति॑ त॒द्रिय॑ङ्ङ॑ग्निर्द॑हति॑  
स्वमे॒व तत्तेजो॒ऽन्वे॑ति॒ यन्न नि॒युत्व॑ते॒ स्यादु-  
न्मा॑द्ये॒द्यज॑मानो नि॒युत्वते भवति॒ यज॑मान॒-  
स्नानु॑न्मादाय वायु॒मती॑ श्वे॒तव॑ती याज्यानु —  
वा॒क्ये॑ भवतः सतेज॒स्त्वाय॑ हिरण्यग॒र्भः स —  
म॑वर्तताग्र॒ इत्या॑घा॒रमा घा॑रयति प्र॒जाप॑तिर्वै॒  
हि॑रण्यग॒र्भः प्र॒जाप॑तेरनुरूप॒त्वाय॒ सर्वा॑णि  
वा ए॒ष रू॒पाणि॑ पशू॒नां प्रत्या ल॑भ्यते॒ यच्छ् —  
म॑श्रु॒णस्तत् (२) पुरु॑षाणाꣳ रू॒पं यत्तू॑प॒र —  
स्तदश्वा॑नां॒ यद॒न्यतो॑दन्तद्गवां॒ यदव्या॑ इव  
श॒फास्तदवी॑नां॒ यद॒जस्तद॒जानां॑ वा॒युर्वै प॑ —

[[2387]]

प्रपा० ५ अनु० १) कृष्णयजुर्वेदीयतैत्तिरीयसंहिता।  
(दीक्षणीयेष्ट्याभिधानम्)  
शु॒नां प्रि॒यं धाम॒ यद्वा॑य॒व्यो॑ भ॑वत्ये॒तमे॒वैन॑ —  
म॒भि सं॑जाना॒नाः प॒शव॒ उप॑ तिष्ठन्ते वाय॒व्यः॑  
का॒र्या३ प्रा॑जाप॒त्या ३ इत्या॑हु॒र्यद्वा॑य॒व्य॑ कु॒-  
र्यात्प्र॒जाप॑तेरिया॒द्यत्प्राजाप॒त्यं कु॒र्याद्वा॒योः  
(३) इ॒या॒द्यद्वा॑यव्यः॑ प॒शुर्भव॑ति॒ तेन॑ वा॒यो —  
र्नैति॒ यत्प्रा॑जाप॒त्यः पु॑रो॒डाशो॒ भव॑ति॒ तेन॑  
प्र॒जाप॑ते॒र्नैति॒ यद्दद्वाद॑शकपाल॒स्तेन॑ वैश्वान —  
रान्नैत्या॑ग्नार्वैष्ण॒वमेका॑दशकपालं॒ निर्व॑पति  
दीक्षि॒प्यमा॑णो॒ऽग्निः सर्वा॑ दे॒व॒ता विष्णु॑र्य॒ज्ञो  
दे॒वता॑श्चै॒व य॒ज्ञं चाऽऽ र॑भते॒ऽग्निर॑व॒मो दे॒व  
ता॑नां॒ विष्णुः॑ पर॒मो यदा॑ग्नावैष्ण॒वमेका॑द —  
शकपालं नि॒र्वप॑ति दे॒वताः॑ (४) ए॒वोभ॒यतः॑  
परि॒गृह्य॒ यज॑मा॒नोऽव॑ रुन्धे पुरो॒डाशे॑न॒ वै  
दे॒वा अ॒मुष्मि॑ल्लोँ॒क आ॑र्ध्नुवन्च॒रुणा॒ऽस्मिन्यः  
का॒मये॑ता॒मुष्मि॑ल्लोँ॒क ऋ॑ध्नुया॒मिति॒ स प॑रो॒  
डाशं॑ कुर्वीता॒मुष्मि॑न्ने॒व लो॒क ऋ॑ध्नाति॒ यद —  
ष्टाक॑पाल॒स्तेना॑ऽऽग्ने॒यो यत्र्त्रि॑कपा॒लस्तेन॑  
वैष्ण॒वः समृ॑ध्द्यै यः का॒मये॑ता॒स्मिँल्लो॒क  
ऋ॑ध्नुया॒मिति॒ स चरुं॒ कु॑र्वीता॒ग्नेर्घृ॒तं वि —  
ष्णो॑स्तण्डु॒लास्तस्मा॑त् (५) च॒रुः का॒र्यो॑ऽ  
स्मिन्ने॒व लो॒क ऋ॑ध्नोत्यादि॒त्यो भ॑वती॒ यं  
वा अदि॑तिर॒स्यामे॒व प्रति॑ तिष्ठ॒त्यथो॑ अ॒स्या —

[[2388]]

श्रीमत्सायणाचार्यविरचितभाष्यसमेता---(५ पञ्चमकाण्डे---  
(दीक्षणीयेष्ट्यभिधानम्)  
मे॒वाधि॑ य॒ज्ञ त॑नुते यो वै सं॑वत्स॒रमुख्यमभृ॑  
त्वा॒ऽग्निं चि॑नु॒ते यथा॑ सा॒मि गर्भोऽव॒प —  
द्य॑ते ता॒द्दगे॒व तदार्ति॒मार्छे॑द्वैश्वान॒रं द्वाद॑शक —  
पालं पुरस्ता॒न्नि॑र्वपेत्संवत्स॒रो वा अ॒ग्निर्वै॑ —  
श्वान॒रो यथा॑ संवत्स॒रमा॒प्त्वा (६) का॒ल  
आग॑ते वि॒जाय॑त ए॒वमे॒व सं॑वत्स॒रमा॒प्त्वा  
का॒ल आग॑ते॒ऽग्निं चि॑नुते॒ नाऽऽर्ति॒मार्छ॑त्ये॒षा  
वा अ॒ग्नेः प्रि॒या त॒नूर्यरद्वैश्वान॒रः प्रि॒यामे॒ —  
वास्य॑ त॒नुव॒मव॑ रुन्धे॒ त्रीण्ये॒तानि॑ ह॒वीꣳ षि॑  
भवन्ति॒ त्रय॑ इ॒मे लो॒का ए॒षां लो॒काना॒ꣳ  
रोहा॑य (७)॥  
(य॒द्रि॑यङ्वा॒युः श्म॑श्रु॒णस्तद्वा॒योर्नि॒र्वष॑ति दे॒वता॒स्तस्मा॑दा॒प्त्वाऽष्टात्रि॑ꣳ शच्च)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके प्रथमोऽनुवाकः॥ १॥
___________
अथ पञ्चमकाण्डे पञ्चमः प्रपाठकः।  
(तत्र प्रथमोऽनुवाकः)।  
यस्य निःश्वसितं वेदा यो वेदेभ्योऽखिलं जगत।  
निर्ममे तमहं वन्दे विद्यातीर्थमहेश्वरम्॥  
मन्त्राणां ब्राह्मणं प्रोक्तं प्रपाठकचतुष्टये।  
अथ प्रश्नत्रये तत्र शिष्टमङ्गं विविच्यतै॥  
प्रथमप्रपाठक एकविंशत्या भाषैरित्यस्मिन्नुवाकेऽग्निभ्यः पशूनालभत इति विधायान्येषां पशूनां पर्यग्निकृतानामुत्सप्गमुक्त्वा प्राजापत्येन सꣳ स्थापयतीति यदुक्तं तदनुस्मारयितुमनुवदति-

[[2389]]

प्रपा० ५ अनु० १) कृष्णयजुर्वेदीयतैत्तिरीयसंहिता।  
(दीक्षणीयोष्ट्यभिधानम्)  
यदेकेनेति। इतरान्पशूनुत्सृज्य प्राजापत्येनैकेन समापनं यत्तत्प्रारब्धस्य पशुकर्मणः सांतत्याय भवति। असमापने तु विच्छेदः स्यात्।  
अथ तस्मिन्कर्मणि मन्त्रविशेषं विधत्ते ---  
ऐन्द्राः पशव इति। ये लोके मुष्करा अण्डसहिताः पशवः सन्ति ते सर्वे षुंस्त्वलक्षणयेन्द्रियवृध्द्या युक्तत्वादिन्द्रदेवताकाः। तादृशानामन्यथालम्भनं देवतानां कलहं संपादयेत्।अतः कलहपरिहारायाग्निदेवताकास्त्रिष्टुप्छन्दस्का ऋचो याज्यानुवाक्याः कुर्यात्। तथा सति ऋचामाग्नेयत्वेन पशवोऽप्याग्नेयाः संपद्यन्ते। त्रिष्टुभ इन्द्रेण सहोत्पन्नत्वात्तेन च्छन्दसा पशव ऐन्द्रा अपि संपद्यन्ते। तदुभयं मिलित्वा कलहं परिह्रत्य समृध्द्यै संपद्यत।  
यदुक्तं सूत्रकारेण — “अपि वा सर्वेषामेतेषां स्थाने वायवे नियुत्वते श्वेतमजं तूपरमालभते वायुमती श्वेतवती बपाया याज्यनुवाक्ये” इति। तमिमं पक्षं विधत्ते -  
वायवे नियुत्वत इति। नियुत्संज्ञका अश्वविशेषा यस्य वायोः सन्ति सोऽयं नियुत्वान्। तूपरः शृङ्गरहितः। अग्निज्वालाया उद्धोधकत्वाद्वायुरेवाग्नेस्तेजः। तस्मात्तेजस एष तूपर आलब्धो भवति। यां दिशं प्रति गच्छतीति यद्रियङ्वायुर्यद्दिगभिमुखो वाति तद्दिगभिमुख एवाग्निर्दहति। तेन दहनेन स्वकीयमेव तेजोऽनुगतबान्भवति। नियुत्वत इत्येतद्वायुविशेषणमन्दयव्यतिरेकाभ्यां प्रशंसति-  
यन्न नियुत्वत इति। वायोर्नियामकाश्वाभावे सति यजमानोऽपि नियामकबुद्धिरहितः सन्नुन्मत्तो यत्र क्वापि गच्छेद्यत्किंचिद्वा वदेत्। अतस्तत्परिहाराय नियुत्वद्विशेषणं वायोरपेक्षितम्॥ मन्त्रविशेषं विधत्ते -  
वायुमतीति। पीवोऽन्नाꣳ रयिवृद इत्यृचौ वायुमत्यौ श्वेतवत्यौ च, ते वायवे समनस इति वायुशब्दसद्भावाच्छ्रेवतः सिषक्तीति श्वेतशब्दसद्भावाच्च। वायोरग्नितेजस्त्वात्पशुश्वैत्यस्य च तेजोरूपत्वात्तदुभयं सतेजस्त्वासय संपद्यते।
_________________________  
१ ख. म्भने दे

[[2390]]

श्रीमत्सायणाचार्यविरचितभाष्यसमेता---(५ पञ्चमकाण्डे---  
(दीक्षणीयेष्ट्यभिधानम्)  
द्वितीयाधारे प्राकृतमन्त्रं बाधितुं विधत्ते —  
हिरण्यगर्भ इति। हिरण्यं ब्रह्माण्डरूपं यस्येश्वरस्य प्रजापतेर्गर्भे वर्तते सोऽयं हिरण्यगर्भः। यद्वा हिरण्यस्य ब्रह्माण्डस्य मध्ये सत्वलोके गर्भरूपत्वेनावस्थितश्चतुर्मुखो हिरण्यगर्भः। अतोऽयं मन्त्रः प्रजापतेरनुरूपः। पशुं प्रशंसति---  
सर्वाणि वा इति। पशूनां द्विपदां चतुष्पदां च यानि रूपाणि सन्ति तानि सर्वाणि प्रति तद्रूपत्वेनैव पशुरालभ्यते। तत्र श्मुश्रुयुक्तत्वेन द्विपदा पुरुषेण साम्यं, शृङ्गरहितत्वेनाश्वस्य साम्यम्, अधस्तनपङ्कावेव दन्तसद्भावेन गोसाम्यम्, अविसदृशैः क्षुल्लकौर्द्विखुरैरुपेतत्वादविसाम्यम्, अजजात्या सर्वेषामजानां साम्यम्। अथ वायुदेवतां प्रशंसति---  
वायुर्वै पशूनांमिति। पशूनां प्रावरणरहितत्वेन संचरणाद्वायुः प्रियं धाम। अतःपशोर्वायव्यत्वे सत्येन वायुमभिलक्ष्य सम्यक्स्वकीयं धाम जानन्तः पशवः प्राप्यन्ते। अथ मीमांसया निर्णेतुं कंचिदर्थविशेषमनुष्ठेयं विधत्ते ---  
वायव्य इति। पशोर्वायव्यत्वे सत्ययं पशुः प्रजापतेरपेयात्। प्राजापत्ये सति वायोरपेयात्। एवमन्यदप्यत्राध्याहर्तव्यम्। पक्षद्वयेऽपि वैश्वानरादित्यपि तृतीयः पक्षोऽध्याहर्तव्यः। तत्रायं निर्णयः-पशुर्वायव्यः पुरोडाशः प्राजापत्यस्तस्य द्वादशकपालत्वं वैश्वानरसंबन्धि तेन देवतात्रयान्नापैतीति।  
यदुक्तं सूत्रकारेण — “यत्प्राग्दीक्षणीयायास्तत्कृत्वा त्रिहविषं दीक्षणायां निर्वपति वैश्वानरं द्वादशकपालं तृतीयं पुरस्तादसंवत्सरभृतः” इति। अत्राऽऽग्नावैष्णवमेकादशकपालप्रादित्यं चरुं चापेक्ष्य वैश्वानरस्य तृतीयत्वम्। तत्र प्रथमं हविर्विधत्ते -  
आग्नावैष्णवमिति। अग्नेः सर्वदेवतारूपत्वं सोमप्रकरणे स्पष्टमान्मातम् — “ते देवा बिभ्यतोऽग्निं प्राविशन्तस्मादाहुरग्निः सर्वा देवताः” इति। यज्ञस्य सर्वाङ्गव्यापित्वाद्विष्णुत्वम्। अत एतदीयेन हविषा सर्वा देवता यज्ञं चोपक्रान्तवान्भवति। प्रकारान्तरेण देवताद्वयं प्रशंसति-
___________
१ ख घ. ङ. च. व्यः पशुपु।

[[2391]]

प्रपा० ५ अनु० १) कृष्णयजुर्वेदीयतैत्तिरीयसंहिता।  
(दीक्षणीयेष्ट्यभिधानम्)  
अग्निरवमो देवतानामिति। शस्त्राणां मध्ये प्रथमशस्त्रे भूरग्नि र्जोतिरित्युक्तत्वादग्नेरवमत्वं चरमशस्त्रे विष्णोर्नुकमित्युक्तत्वाद्विष्णुः परमः। अत आग्नावैष्णवनिर्वापेण मध्यवर्तिनीः सर्वा देवता उभयतः परिगृह्य स्वाधीनाः करोति। कामनाविशेषेण पुरोडाशं विधत्ते —  
पुरोडाशेन वा इति। अथ कपालगतामेकादशसंख्यां विभज्य प्रशंसति —  
यदष्टाकपाल इति। अन्यत्र ह्याग्नेयमष्टाकपालं निर्वपतीत्युक्तत्वादष्टसंख्याऽग्नेः प्रिया। तथा वैष्णवं त्रिकपालमित्युक्तत्वात्त्रिसंख्या विष्णोः प्रिया। तदुभयं समृद्ध्यै भवति। फलविशेषाय चरुं विधत्ते —  
यः कामयेतेति। घृतमग्नेः (प्रियम्)। “घृतमस्य योनिर्घृते श्रितः” इत्यादिमन्त्रवर्णात्। तण्डुलास्तु विष्णोः प्रियाः। “येऽणिष्ठास्तान्विष्णवे शिदिपिष्टाय” इति श्रुतेः। तस्मादुभयप्रियत्वाद्घृतयुक्तश्चरुः कार्यः। एतेनास्मिल्लोँके समृद्धो भवति। अथ हविरन्तरं विधत्ते —  
आदित्यो भवतीति। अदितिर्देवता यस्य चरोः सोऽयमादित्यः आग्नावैष्णवं हविः प्रथमं कृत्वा द्वितीयहविष्ट्वेनायमादित्यश्चरुः कार्यः। अदितिशब्देनेयमेव भूमिरुच्यते। अस्यामेव भूमावुपरि यज्ञं कृतवान्भवति भूमौ प्रतिष्ठितञ्च भवति। अथ तृतीयं हविर्विधत्ते —  
यो वै संवत्सरमिति। उख्यस्याग्नेः संवत्सरधारणमुपरिष्टाद्विधास्यति —  
“संवत्सरमुख्यं भृत्वा” इति। तेन च धारणेन विनाऽग्निचयनमपरिपक्वगर्भपातेन समानम्। अतो यजमानो म्रियते। तस्मात्संवत्सरं धारयितुमशक्तः पुमान्संवत्सरात्प्रागेव तिस्रः षड्वा दश वा रात्रीर्दीक्षाश्चिकीर्षुर्वैश्वानरं द्वादशकपालं निर्वपेत्। तस्य च वैश्वानरस्याग्नेः संवत्सररूपत्वात्। यथा लोके संवत्सरेण पूर्णो गर्भः काले सुखेन जायत एवमप्यनयेष्ट्या संवत्सरं प्राप्य काले प्राप्ते चितन्वान्भवति। ततो न म्रियते। प्रकारान्तरेण प्रशंसति —  
एषा वा अग्नेरिति। सर्वेषां पुरुषाणामुपकारकः कश्चिदग्निमूर्तिविशेषोवैश्वानरः। सा च मूर्तिरग्नेः प्रियं शरीरम्। ततस्तयेष्ट्याऽग्निसंबन्धिनीं प्रियामेव तनुवं प्राप्नोति। विहितानां हविषां त्रित्वं प्रशंसति —

[[2392]]

श्रीमत्सायणाचार्यविरचितभाष्यसमेता---(५ पञ्चमकाण्डे---  
(दीक्षणीयेष्ट्यभिधानम्)  
त्रीण्येतानीति। प्राप्तय इत्यर्थः। यद्यप्याग्नावैष्णवं हविः प्रकृतावपि विद्यमानत्वाच्चोदकप्राप्तं तथाऽप्युपरितनहविर्विधानायायमनुवाद इत्यविरोधः। सेयं दीक्षणीयेष्टिः षड्भिर्दीक्षयतीत्यस्मादनुवाकात्पूर्वं द्रष्टव्या। प्रकृतौ दीक्षाहुतिनामिष्ट्यनन्तरभावित्वात्। यत्तु रुक्मन्तरं प्रतिमुञ्चत इति विहितं तत्तूपरितने न ह स्मै वै पुराऽग्निरित्यस्मिन्ननुवाके समाम्नातम्। तत्रेयं मीमांसा।  
पञ्चमाध्यायस्य द्वितीयपादे द्वादशाधिकरणे चिन्तितम् —  
चयने रुक्मधृत्यादिः पुरोत स्वामिसंस्कृतिः।  
पाठादाद्योऽन्तिमः क्लृप्तः (प्त) क्रमात्पाठस्य न क्षतिः।  
अग्निचयने दीक्षणीयादेरूर्ध्वं रुक्मधारणमाम्नातम्। कण्ठे घृतः सन्नुरसि लम्बमानः सौवर्णं आभरणविशेषो रुक्मशब्दार्थः। उखास्थितोऽग्निः शिक्येऽवस्थापितः कण्ठे धार्यमाणो यथोरः प्रदेशं न दहति तथा व्यवधायकत्वेन तद्धारणम्। अत एव ब्राह्मणम्-रुक्ममन्तरं प्रति मुञ्चतेऽमृतमेव मृत्योरन्तर्धत्ते “इति। यजमानसंस्कारा वपनादयः प्रकृतो दीक्षणीयानन्तरभाविनश्चोदकेन प्राप्यास्तेभ्यः पूर्वमेव रुक्मप्रतिमोकः पदार्थः कार्यः। तस्य प्रत्यक्षपाठात्सावित्रादिषु तस्याऽऽदृत्वादिति चेत्। मैवम्। यजमानसंस्कारणां दीक्षणीयानन्तर्यं प्रकृतौ क्लृप्तम्। रुक्मस्य तु पाठेन तत्कल्पयम्। तस्मात्संस्काराः पूर्वभाविनः। न च सावित्रदृष्टान्तो युक्तः। दीक्षणीयाया इव संस्काराणां प्रतिभोकादूर्ध्वं पुनः पाठात्। न च दीक्षणीयानन्तर्ये बाधिते रुक्मप्रतिमोकपाठवैयर्थ्यम्। स्वरूपबोधनेन चरितार्थत्वात्। ततो रुक्मप्रतिपोकः पश्चाकार्यः।  
चतुर्थाध्यायस्य चतुर्थपादे षष्ठाधिकरणे चिन्तितम् —  
नित्यो नैमित्तिको वा स्याद्यागो वैश्वानरश्चितौ।  
नित्यः पुरेव यच्छब्दादविरोधाच्च पश्चिमः॥  
अग्निचयने श्रूयते — “यो वै संवत्सरमुख्यमभृत्वाऽग्निं चिनुते यथा समिगर्भोऽवपद्यते तादृमेव तदार्तिमार्छेद्वैश्वानरं द्वादशपालं पुरस्तान्निर्वपेत्” इति। उखा पिठरः। तामुखां युञ्जानः प्रथमं मन इत्यादिप्रपाठकाम्रातैर्मन्त्रैः संपाद्य
_________________________  
१ ख क्मभृत्या। २ क. घ. ङ. त्यादि पु। ३ ख. च. राश्च व। ४ ख. च. न इह चोत्र। ५ ख. च. बोधिते।

[[2393]]

प्रपा० ५ अनु० २) कृष्णयजुर्वेदीयतैत्तिरीयसंहिता।  
(चयनतत्फ्रलाभिधानम्)  
तस्यामुखायामग्निं निधाय षडुद्यामे द्वादगोद्यामे वा शिक्ये तामुखामवस्थाप्यतच्छिक्यं स्वकण्ठे बद्ध्वा तमुख्यग्निं संवत्सरं भृत्वा पश्चादिष्टकभिरग्निश्चेतत्र्यः। अभरणे त्वपूर्णगर्भपातवद्विनाशः स्यात्। अतो वैश्वानरेष्टिं चयनात्प्रागेव कुर्यादित्यर्थः। अत्राप्यन्तरायवाक्यवदभरणवाक्यस्यार्थवादत्वान्नित्या द्वैश्वानरेष्टिरिति चेन्मैवम्। यः पुमान्भृत्वा चिनुते स निर्वपेदिति कर्तृसमानाधिकृतयच्छब्दबलादभरणेष्ट्योर्निमित्तनैमित्तिकभावावभासात्।किंच दधिग्रहस्य नित्यस्य पाक्षिकत्वरूपं नैमित्तिकत्वं विरुद्धम्। इह तु नित्यत्वे प्रमाणाभावादेकमेव नैमित्तिकत्वमित्यविरोधः॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठके  
प्रथमोऽनुवाकः॥
___________
