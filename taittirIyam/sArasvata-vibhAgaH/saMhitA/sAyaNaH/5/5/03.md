+++
title = "०३"

+++
(अथ पञ्चमाष्टके पञ्चमप्रपाठके तृतीयोऽनुवाकः)।  
यजु॑षा॒ वा ए॒षा क्रि॑यते॒ यजु॑षा पच्यते॒  
यजु॑षा॒ वि मु॑च्यते॒ यदु॒खा सा वा ए॒षैतर्हि  
या॒तया॑म्नी॒ सा न पुनः॑ प्र॒युज्येत्या॑हु॒रग्ने॑  
यु॒क्ष्वा हि ये तव॑ यु॒क्ष्वा हि दे॑व॒हूत॑मा॒ꣳ इ-  
त्यु॒र्खा॑यां जुहोति॒ तेनै॒वैनां॒ पुनः॒ प्र यु॑ङ्क्ते॒  
तेनाया॑तयाम्नी॒ यो वा अ॒ग्निं योग आग॑ते  
यु॒नक्ति यु॒ङ्क्ते यु॑ञ्जा॒नेष्वग्ने॑ (१) यु॒क्ष्वा  
हि ये तव॑ यु॒क्ष्वा हि दे॑व॒हूत॑मा॒ꣳ इत्या॑है॒ष  
वा अ॒ग्नेर्योग॒स्योनै॒वैनं॑ युनक्ति यु॒ङ्क्ते यु॑ञ्जा॒  
नेषु॑ ब्रह्मवा॒दिनो॑ वदन्ति॒ न्य॑ङ्ङ॒ग्निश्चे॑त॒व्या  
३ उ॑त्ता॒ना ३ इति॒ वय॑सां॒ वा ए॒ष प्र॑ति॒मया॑  
चीयते॒ यद॒ग्निर्यन्न्य॑ञ्चं चिनु॒यात्पृ॑ष्टि॒त  
ए॑न॒माहु॑तय ऋच्छेयु॒र्यदु॑त्ता॒नं न पति॑तुꣳ श-  
क्नुया॒दसु॑वर्ग्योऽस्य स्यात्प्रा॒चीन॑मुत्ता॒नम्

[[2400]]

श्रीमत्सायणाचार्यविरचितभाष्यसमेता--(५ पञ्चमकाण्डे —  
(उख्याहोमादेरभिधानम्)  
(२) पु॒रु॒ष॒शी॒र्षमुप॑ दधाति मुख॒त ए॒वैन॒मा-  
हु॑तय ऋच्छन्ति॒ नोत्ता॒नं चि॑नुते सुव॒र्ग्योऽ  
ऽस्य भवति सौ॒र्या जु॑होति॒ चक्षु॑रे॒वास्मि॒न्प्र-  
ति॑ दधाति॒ द्विर्जु॑होति॒ द्वे हि चक्षुषी समा॒न्या  
जु॑होति समा॒नꣳ हि चक्षुः॒ समृ॑द्ध्यै देवा-  
सु॒राः संय॑त्ता आस॒न्ते वा॒मं वसु॒ सं न्य॑दधत॒  
तद्दे॒वा वा॑म॒भृता॑ऽवृञ्जत॒ तद्वा॑म॒भूतो॑ वाममृ॒त्त्वं  
यद्वा॑म॒भृत॑मुप॒दधा॑ति वा॒ममे॒व तया॒ वसु॒ य  
ज॑मानो॒ भ्रातृ॑व्यस्य वृङक्ते॒ हिर॑ण्यमूर्ध्नी  
भवति ज्योति॒र्वै हिर॑ण्यं॒ ज्योति॑र्वा॒मं ज्योति —  
दै॒वास्य॒ ज्योति॑र्वा॒मं वृ॑ङक्ते द्विय॒जुर्म॑वति॒  
प्रतिष्ठित्यै (२)॥  
(यु॒ञ्जा॒नेष्वग्ने॑ प्रा॒चीन॑मुत्ता॒नं वा॑म॒भृतं॒ चतुर्विꣳशतिश्च)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके तृतीयोऽनुवाक॥ ३॥
___________
(अथ पञ्चमाष्टके पञ्चमप्रपाठके तृतीयोऽनुवाकः)।  
चयनस्य विधिस्तस्य फलमुख्यस्य धारणम्।  
अनुवाके द्वितीये हि तदेतत्त्रयमीरितम्॥  
अथ तृतीयनुवाक उखाहोमाभिकमभिधीयते। तमेतं हे मं विधत्ते ----  
यजुषा वा इति। एषोखा वसवस्त्वा कृण्वन्त्वित्यादिना यजुषा क्रियते। धिषणास्त्वेत्यादिना यजुषा सेयमुखा पच्यते। मातेव पुत्रभित्यादिना यजुनाशिक्यान्मुच्यते। येयमुखा बहुधा यजुर्भिरनुष्ठिता सेयमुखैतस्मिन्काले गतसारा संपन्ना। बहुधा प्रयुक्तत्वात्। अतः सा गतसारोखा पुनः प्रयोक्तुं न योग्यत्ये —

[[2401]]

प्रपा० ५ अनु० ३) कृष्णयजुर्वेदीयतैत्तिरीयसंहिता।  
(उखाहोमादेरभिधानम्)  
वमभिज्ञा आहुः। अतः पुनः ससारत्वसंपादनायाग्ने युक्ष्या हीति मन्त्रद्वयेनोखायां जुहुयात्। तेन होमेनोखां पुनः प्रयोगयोग्यां करोति। होमेनैव ससारत्वस्य संपादितत्वात्। अग्ने युक्ष्वा हीत्यादिके ऋचौ तु ध्रुवाऽसीत्यनुवाके समाम्नाते व्याख्याते च। मनत्रगतस्य युक्ष्वेतिशब्दस्य तात्पर्यं दर्शयति----  
यो वा अग्निमिति। यो यजमानो योगकाले समागते सत्प्रमत्तोऽग्निं युनक्ति स यजमानोऽग्नियोगानुष्ठातृषु यजमानेषु मध्ये स्वयमप्यग्नियोगानुष्ठातेतिव्यपदेशार्हो भवति। स च योगो मन्त्रे युक्ष्वपदोच्चारणेन सिध्यति। हेऽग्ने त्वं युक्तो भवेत्येवं तस्य पदस्य वाच्यार्थत्वात्। अतस्तदुच्चारणेनैनमग्निं युनक्ति। युञ्जानेषु यजमानेषु च परिगण्यते। एतच्च होमब्राह्मणम् — “एषां वा एतल्लोकानाम” इत्यनुवाके “पूर्णां तस्योप दध्यादनुपदस्यदेवान्नमत्ति” इति वाक्यादूर्ध्वं द्रष्टव्यम्। अथ पुरुषशीर्षोपधानं विधत्ते —  
ब्रह्मवादिन इति। न्यङ्ङधोमुख उत्तान ऊर्ध्वमुखो योऽयमग्निः स एव पक्षिणामाकारेण चीयते। तथा सत्यधोमुखत्वेन चितस्याग्नेः पृष्ठभागे सर्वा आहुतय एनमग्निं प्राप्नुयुः। ऊर्ध्वमुखत्वे स पक्षाभ्यामाकाशे गन्तुं न शक्नुयात्। गमनाभावे च स्वर्गाय हित न भवति। अत्र दोषद्वयपरिहाराय पुरुषशीर्षमुपदध्यात्। तच्च शिरः प्राचीनं केशभागं प्राच्यां दिशि च्छिन्नगलभागं प्रतीच्यां दिशि कृत्वोर्ध्वमुखं स्थापयेत्। एवं सति तत्र हूयमाना आहुतयो मुखप्रदेश एवाग्निं प्राप्नुवन्ति, न तु पृष्ठतः। पक्ष्याकारस्योर्ध्वमुखत्वाभावेनाऽऽकाशे गन्तुं शक्यात्वात्स्वर्गाय हित एव भवति। अस्य चोपधानमन्त्रस्त्वादित्यं गर्भमित्यादिकः। उपधानविधिस्तु मध्ये पुरुषशीर्षमुपदधातीति। स चैषां वा एतल्लोकानामित्यनुवाके समाम्नातः। अत्र तूक्तं विधिमनूद्य प्राचीनोत्तानत्वगुणौ विधीयेते। तदुक्तं सूत्रकारेण —“ चित्रं देवानामित्यर्थर्चाभ्यामक्षिकटयोर्हुत्वा” इति, तदिदं विधत्ते —  
सौर्या जुहोतीति। सौरी चित्रं देवानामित्यादिका। सा चौदु त्यं जातवे —
________________________  
१ ख. च. ह्यणे ‘ए।

[[2402]]

श्रीमत्सायणाचार्यविरचितभाष्यसमेता — (५ पञ्चमकाण्डे —  
(उखाहोमदेरभिधानम्)  
दसमित्यनुवाके समाम्नातत्वात्तत्रैव व्याख्याता। सूर्यस्य चक्षुरभिमानिदेवत्वात्तन्मन्त्रहोमेनास्मिन्पुरुषशीर्षे चक्षुरिन्द्रियं संपादयति। चक्षुरभिमानित्वं चैतरेयिणः समामनन्ति — “आदित्यश्चक्षुर्भूत्वाऽक्षिणी प्राविशत्” इति।  
अर्धचर्द्वयं विभज्य विनियुङ्क्ते---  
द्विर्जुहोतीति। इन्द्रियस्यैकत्वेऽपि गोलकभेदाद्द्वित्वम्।  
ऋग्नेदशङ्कां वारयितुमेकत्वं विधत्ते ---  
समान्या जुहोतीति। गोलकभेदेऽपीन्द्रियस्यैकत्वाद्दगेकत्वम्। इदं होमब्राह्मणमपि पुरुषशीर्षविधिसमीपे द्रष्टव्यम्। अथ वामभृदाख्याया इष्टकामा उपधानं विधत्ते ---  
देवासुराः संयत्ता इति। यदा देवाश्चासुराश्च युद्धायोद्यतास्तदानीं तदुभयऽपि वननीयं वसु स्वं धनमेकै्त्र गूढत्वेन सम्यक्स्थापितवन्तः। तत्रासुरसंबन्धि यद्धनं तदेतद्देवा वामभृदाख्येष्टकया विनाशितवन्तः। अतो वामं हरन्ति(ति) नाशयन्ती(त्यनये)ति व्युत्पत्त्या हकारस्थाने भकारादेशे सति वामभूदिति नाम संपन्नम्। अतो यजमानोऽप्येतदुपधानेन भ्रातृव्यस्य धनं विनाशयति।  
यदुक्तं सूत्रकारेण---“प्रवाहुगिष्टकायां हिरण्यशकलावध्यू(ध्यु)ह्य यास्ते अग्ने सूर्ये रुच इति द्वाभ्यां वामभृतम्” इति। तत्र हिरण्यशकलो विधत्ते ----  
हिरण्यमर्ध्नीति। हिरण्यशकलद्वयं मूर्ध्न्यपरिभागे यस्या इष्टकायाः सा हिरण्यमूर्ध्नी। हिरण्यं प्रकाशरूपत्वाज्ज्योतिः। वाममषि सणिमुक्तादिकं तथा ज्योतिः। यास्ते अग्ने सूर्ये रुच इत्यादिगन्त्रद्वयं तत्र विनियुङक्ते----  
द्वियजुर्भवतीति। द्वे यजुषी मन्त्रौ यस्या वामभृतः सा द्वियजुः। इदं च वामभृद्ब्राह्मणं स्वयमातृण्णामुपदधातीत्यनुवाके दूर्वेष्टकाब्राह्मणदूर्ध्वं देवलक्ष्यंवित्र्याविखितेत्यतः पूर्वं द्रष्टव्यम्॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये पञ्चमकाण्डे पञ्चमाष्टके  
तृतीयोऽनुवाकः॥ ३॥
___________

[[2403]]

प्रपा० ५ अनु० ४) कृष्णयजुर्वेदीयतैत्तिरीयसंहिता।  
(रेतःसिगाद्यभिधानम्)  
