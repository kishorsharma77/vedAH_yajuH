+++
title = "१९"

+++
(अथ पञ्चमाष्टके पञ्चमप्रपाठक एकोनविंशोऽनुवाकः)।  
रुरू॑ रौ॒द्रः कृ॑कला॒सः॒ श॒कुनिः॒ पिप्प॑का॒  
ते श॑र॒व्या॑यै हरि॒णो मा॑रु॒तो ब्रह्म॑णे शा॒र्गस्त —  
रक्षुः॑ कृ॒ष्णः श्वा च॑तुर॒क्षो ग॑र्द॒भस्त इ॑तरज  
नाना॑म॒ग्नये॒ धूङ्क्ष्णा॑ (१)॥  
(रुरु॑र्विꣳश॒तिः)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके एकोनविंशोऽनुवाकः॥१९॥
___________
(अथ पञ्चमकाण्डे पञ्चमप्रपाठक एकोनविंशोऽनुवाकः)  
अथ नवमं संघमाह-  
रुरू रौद्र इति। रुरुर्मृगविशेषः। कृकलासादयस्त्रयः शरव्यायै। शरव्या बाणधारिणी देवता। कृकलासः कामरूपी। शकुनिः काकः। पिप्पका पक्षिविशेषः। हरिणः प्रसिद्धः। शार्ग आरण्यचटकः। तरक्ष्वादयस्त्रय इतरज-नानाम्। तरक्षुर्व्याघ्रविशेषो गर्दभाकारः कृष्णवर्णश्चतुरक्षः श्वा। अक्ष्णोरुपरि बिन्दुद्वयवांश्चतुरक्षः। धूङ्क्ष्णा श्वेतकाकी।

[[2441]]

प्रपा. ५ अनु. १८) कृष्णयजुर्वेदीयतैत्तिरीयसंहिता।  
(अश्वमेधशेषभूतनवमपशुसंघविधिः)  
इति श्रीमत्सायणाचार्यविरचिते माधवीये वेदार्थप्रकाशे कृष्णयजु- र्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठक  
एकोनविंशोऽनुवाकः॥१९॥
___________
