+++
title = "१३"

+++
(अथ पञ्चमाष्टके पञ्चमप्रपाठके त्रयोदशोऽनुवाकः)।  
अ॒पां नप्त्रे ज॒षो ना॒क्रो मक॑रः कुली॒कय॒ —  
स्तेऽकू॑पारस्य वा॒चे पै॑ङ्गरा॒जो भगा॑य कु॒षी —  
त॑क आ॒ती वा॑ह॒सो दर्वि॑दा॒ ते वा॑य॒व्या॑ दि॒ —  
ग्भ्यश्च॑क्रवा॒कः (१)॥  
(अ॒पामे॒कान्नवि॑ꣳशतिः)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके त्रयोदशोऽनुवाकः॥१३॥
___________
(अथ पञ्चमकाण्डे पञ्चमप्रपाठके त्रयोदशोऽनुवाकः)।  
द्वयोरनुवाकयोरेकादशिनी दशिनी चेति द्वौ संघावुक्तौ। एवमुत्तरत्रापि यथायोगं द्रष्टव्यम्। अथ तृतीयं संघमाह-  
अपां नप्त्र इति। अपां नप्त्रेऽपामविनाशयित्रे देवविशेषाय जषो जषवत्तुण्ढो मकरः। नाक्रादयस्त्रयोऽकूपारस्य समुद्रस्य। नाक्रो दीर्घतुण्डो ग्राहः।
___________
१ क. ख. च. ताऽर।

[[2436]]

श्रीमत्सायणाचार्यविरचितभाष्यसमेता-----(५ पञ्चमकाण्डे----  
(अश्वमेघशेषभूतचतुर्थपशुसंघविधिः)  
दीर्घपुच्छो मत्स्यविशेष इत्येके। मकरः पर्यस्तमुण्डः। कुलीकयो बहुपान्मत्स्य-विशेषः। वाचे षैङ्गराजो रक्ताक्षो भरद्वाजः। समुद्रतरङ्गेचारी महापक्षीत्यन्ते। चकोर इत्यपरे। भगाय कुषीतकः समुद्रकाकः। आत्यादयस्त्रयो वायव्याः। आती कुरङ्गी चाष इत्यन्ये। वाहसः पृष्ठे क्षुल्लशङ्खवाही जन्तुः। दर्विदा जलपक्षी। द्रुमकुक्कुट इत्येके। दिग्भ्यो दिग्देवताभ्यः। चक्रवाकः प्रसिद्धः।  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वे-दीयतैत्तिरीयसंहिताभाष्ये पञ्चमकाण्डे पञ्चमप्रपाठके  
त्रयोदशोऽनुवाकः॥१३॥
___________
