+++
title = "०५"

+++
(अथ पञ्चमाष्टके पञ्चमप्रपाठके पञ्चमोऽनुवाकः)।  
वि॒श्वक॑र्मा दि॒शां पतिः॒ स नः॑ प॒शून्पा॑तु॒  
सो॑ऽस्मान्पा॑तु॒ तस्मै॒ नमः॑ प्र॒जाप॑ती रु॒द्रो  
वरु॑णो॒ऽग्निर्दि॒शां पतिः॒ स नः॑ प॒शून्पा॑तु॒  
सो॑ऽस्मान्पा॑तु॒ तस्मै॒ नम॑ ए॒ता वै दे॒वता॑ ए॒  
तेषां॑ पशू॒नामधि॑पतय॒स्ताभ्यो॒ वा ए॒ष आ  
वृ॑श्यते॒ यः प॑शुशी॒र्षण्युप॒दधा॑ति हिरण्ये —  
ष्टका उप॑ दधात्ये॒ताभ्य॑ ए॒व दे॒वता॑भ्यो॒ नम॑ —  
स्करोति ब्रह्मवा॒दिनः॑ (१) व॒द॒न्त्य॒ग्नौ  
ग्रा॒म्यान्प॒शून्प्र द॑धाति शु॒चाऽऽर॒ण्यान॑र्पयति॒  
किं तत॒ उच्छिꣳ ष॒तीति॒ यद्धि॑रण्येष्ट॒का उ॑-  
प॒दधा॑त्य॒मृतं॒ वै हिर॑ण्यम॒मृते॑नै॒व ग्रा॒म्येभ्यः॑  
प॒शुभ्यो॑ भेष॒जं करो॒ति नैना॑न्हिनस्ति प्रा॒णो  
वै प्र॑थ॒मा स्व॑यमातृ॒ण्णा व्या॒नो द्वि॒तीया॑ऽ-  
पा॒नस्तृ॒तीयाऽनु॒ प्राण्या॑त्प्रथ॒माꣳ स्व॑यमातृ-  
ण्णामु॑पधाय॑ प्रा॒णेनै॒ष प्रा॒णꣳ सम॑र्धयति॒

[[2408]]

श्रीमत्सायणाचार्यविरचितभाष्यसमेता--(५ पञ्चमकाण्डे--  
(हिरण्येष्टकादेरभिधानम्)  
व्य॑न्यात् (२) द्वितीया॑मुप॒धाय॑ व्या॒नेनै॒व  
व्या॒नꣳ सम॑र्धय॒त्यपा॑न्यात्तृ॒तीया॑मुप॒धाया॑पा॒  
नेनै॒वापा॒नꣳ सम॑र्धय॒त्यथो॑ प्रा॒णैरे॒वैन॒ꣳ स-  
मि॑न्धे॒ भूर्भु॑व॒ सुव॒रिति॑ स्वयमातॄ॒ण्णा उप॑  
दधाती॒मे वै लो॒काः स्व॑यमातृ॒ण्णा ए॒ताभिः॒  
खलु॒ वै व्यहृ॑तीभिः प्र॒जाप॑तिः॒ प्राजा॑यत॒  
यदे॒ताभि॒र्व्याहृ॑तीभिः स्वयमातृ॒ण्णा उ॑प॒द-  
धा॑ती॒माने॒व ले॒ कानु॑प॒धायै॒षु (३) लो॒के-  
ष्वधि॒ प्र जा॑यते प्रा॒णाय॑ व्या॒नाया॑पा॒नाय॑  
वा॒चे त्वा॒ चक्षु॑षे त्वा॒ तया॑ दे॒वतयाऽङ्गि-  
र॒स्वद्ध्रु॒वा सी॑दा॒ग्निना॒ वै दे॒वाः सु॑वर्गं  
लो॒कम॑जिगाꣳ स॒न्तेन॒ पति॑तुं॒ नाश॑क्नुव॒न्त  
ए॒ताश्चत॑स्रः स्वमातृ॒ण्णा अ॑पश्य॒न्ता दि॒क्षू-  
पा॑दधत॒ तेन॑ स॒र्वंत॑श्चक्षुषा सुव॒र्गं लोकमा॑य॒-  
न्यच्चत॑स्रः स्वयमातृण्णा दि॒क्षू॑प॒दधा॑ति  
स॒र्वत॑चक्षुषै॒व तद॒ग्निना॒ यज॑मानः सुव॒र्गं  
लो॒कमे॑ति (४)॥  
(ब्र॒ह्म॒वा॒दिनो॒ व्य॑न्यादे॒षु यज॑मान॒स्त्रीणि॑ च)।  
इतिकृष्णयजुर्वेदीयतैत्तिरीयसंहितायां पञ्चमाष्ट  
पञ्चमप्रपाठके पञ्चमोऽनुवाकः॥ ५॥
___________

[[2409]]

प्रपा० ५ अनु० ५) कृष्णयजुर्वेदीयतैत्तिरीयसंहिता।  
(हिरण्येष्टकादेरभिधानम्)  
(अथ पञ्चमकाण्डे पञ्चमप्रपाठके पञ्चमोऽनुवाकः)।  
रेतःसिग्धोमसंस्पर्शाश्चतुर्थे समुदीरिताः।  
अथ पञ्चमे हिरण्येष्टकाद्या उच्यन्ते।  
यदुक्तं सूत्रकारेण----“विश्वकर्मा दिशां पतिरिति पञ्च हिरण्येष्टकाः प्रतिदिशमेकां मध्ये” इति। तत्र मन्त्रानुत्पादयति----  
विश्वकर्मा दिशामिति। योऽयं विश्वकर्मा दिशां पालकः सोऽस्मदीयान्पशूनस्मांश्च रक्षतु। तस्मै विश्वकर्मणे नमः। प्रजापतिरित्यादिभिश्चतुर्भिः पदैश्चत्वारो मन्त्राः उत्पन्नाः। सर्वत्रानुषङ्गाय दिशां पतिरिति पुनः पाठः।  
एतन्मन्त्रसाध्यमुपधानं विधत्ते ----  
एता वै देवता इति। पुरुषाश्वर्षभवृष्णिबस्तानामतेषां पशूनां विश्वकर्मादयः स्वाभिभूता देवताः। एवं सति पशुशीर्षोपधाने ताभ्यो देवताभ्य आवश्च्यते तासां देवतानां द्रोही भवतीत्यर्थः। अतस्तत्परिहाराय हिरण्येष्टका उपदध्यात्। हिरण्यशकला एव हिरण्येष्टकास्तदुपधानेन ताभ्यो नमस्करोति। तन्मन्त्रेषु तस्मै नम इति दर्शनात्। प्रकारान्तरेण हिरण्येष्टकाः प्रशंसति —  
ब्रह्मवादिनो वदन्तीति। लोके हि द्विविधा एव पशवो ग्राम्याश्चऽऽरण्याश्चेति। तत्र ग्राम्यान्पुरुषाश्वादीनयं यजमानश्वीयमानेऽग्नौ स्थापितवान्। सयु मारण्यमनु ते दिशामीत्यदिभिर्मन्त्रैरारण्यांश्च शोकेन योजितवान्। तत उभयविधेभ्यः पशुभ्योऽन्यदनुपहितं पशुस्वरूपं किं नामोच्छिष्यते। अतः कष्टोऽयं सर्वकर्मोपद्रवको यजमानव्यापार इति ब्रह्मवादिनः परस्परमाहुः। तत्रैतदुत्तरं द्रष्टव्यम् — नायं कष्टो व्यापारो यस्मादयं हिरण्येष्टका उपदधाति हिरण्यं चामृतं तेनामृतेन ग्राम्येभ्यः पशुभ्यो भेषजकरणादेतदीयहिंसादोषं न प्राप्नोति। एतच्चोपलक्षणमारण्यपशुशोकस्यापि मेषजमेतदिति द्रष्टव्यम्। एतासां कृत्तिकादिनक्षत्रेष्टकाभ्य ऊर्ध्वभावित्वात्तद्ब्राह्मणानन्तरमेवैतद्ब्राह्मणं द्रष्टव्यम्।  
अथ तिसृणां स्वयमातृण्णानामुपधानानन्तरं प्राणनादिकं विधत्ते -
______________________________________  
१ घ. ङ. च. न्यत्तु यदुदितं २ घ. ङ. च. वकार्यजन्यमा।

[[2410]]

श्रीमत्सायणाचार्यविरचितभाष्यसमेता----(५ पञ्चमकाण्डे---  
(हिरण्येष्टकादेरभिध नम्)  
प्राणो वा इति। प्रथममध्यमोत्तमाचितिषु तिस्त्रः स्वयमातृण्णाः, ताश्च क्रमेण प्राणव्यानापानस्वरूपाः प्राग्वृत्तिमध्यवृत्तिपश्चाद्वृत्तित्वसाम्यात्। अतः प्रथमचितौ स्वयमातृण्णामुपधाय प्राण्यादुच्छ्वासं कुर्यात्। मध्यमचितौ व्यन्यात्प्राणा पानस्तम्भनं कुर्यात्। उत्तमचितावपान्यान्निःश्वासं कुर्यात्। स एवं सति स्वकीयैः प्राणादिभिरग्नेः प्राणादीन्समर्धयति। अपि च प्राणवायुभिरेवैनमग्निं प्रदीपयति।  
अथ तिसृषु स्वयमातृण्णासु व्याह्रतित्रयं क्रमेण विनियुङ्क्ते ----  
भूर्भुवः सुवरिति। तत्तस्वयमातृण्णोपधानब्राह्मणानन्तरमेवैतदपि ब्राह्मणं विभज्य योजयितव्यम्। यदुक्तं सूत्रकारेण----“प्राणाय त्वा चक्षुषे त्वेति चतस्त्रः स्वयमातृण्णाः प्रतिदिशम्” इति। तत्र मन्त्रानुत्पादयति----  
प्राणाय व्यानायेति। प्राणादिपदैश्चतुर्भिश्चत्वारो मन्त्राः। प्राणाय त्वा चक्षुषे त्वा तयेत्यादि सर्वत्रानुषज्यते। हे पूर्वदिग्वर्तिस्वयमातृण्णे प्राणवृत्तिसिद्धये त्वामुपदधामि। चक्षुषे दृष्टिसिद्ध्यर्थं त्वामुपदधामि। या तव स्वामिभूता देवता तयाऽनुगृहीता ध्रुवा सतीह सीदोपविश। यथाऽङ्गिरोभिरुपहिता ध्रुवा तद्वत्। एवं व्यानायेत्यादिमन्त्रत्रये योजनीयम्। एतैर्मन्त्रैः साध्यमुपधानं विधत्ते ---  
अग्निना वै देवा इति। पुरा कदाचिद्देवाश्चीयमानमग्निं साधनं कृत्वा स्वर्गं प्राप्तुमैच्छन्। तन चाग्निना साधनेन प्रा तु नाशक्नुवन्। अतः शक्तिसाधनत्वेन सव्यमातृण्णा निश्चित्योपधाय तत्रत्येन सर्वदिगवगतेन चक्षुषा स्वर्गं प्राप्ताः। तदीयमन्त्रेषु हि चक्षुषे त्वेत्यादि सर्वेष्वप्यनुषक्तम् अत एताश्चतस्त्रः स्वयमातृण्णाश्चतसृषु दिक्षूपधाय सर्वदिगवगतचक्षुर्युक्तेनाग्निना स्वर्गं प्राप्नोति। हिरण्येष्टकाब्राह्मणेन सहैतद्ब्राह्मणं द्रष्टव्यम्॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठके  
पञ्चमोऽनुवाकः॥ ५॥
___________

[[2411]]

प्रपा० ५ अनु० ६) कृष्णयजुर्वेदीयतैत्तिरीयसंहिता।  
(अङ्ना रूपादीनामभिधानम्)  
