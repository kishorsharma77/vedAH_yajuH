+++
title = "१२"

+++
(अथ पञ्चमाष्टके पञ्चमप्रपाठके द्वादशोऽनुवाकः)।  
म॒युः प्रा॑जाप॒त्य ऊ॒लो हली॑क्ष्णो वृष॒दꣳ —  
शस्त धा॒तुः स॑रस्वत्यै॒ शारिः॑ श्ये॒ता पु॑रुष॒ —  
वाक्सर॑स्वते॒ शुकः॑ श्ये॒तः पु॑रुष॒वागा॑र॒ण्यो॑ऽ  
जो न॑कु॒लशका॒ ते पौ॒ष्णा वा॒चे क्रौ॒ञ्चः  
(१)॥  
(म॒युस्त्रयो॑विꣳशतिः)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके द्वादशोऽनुवाकः॥१२॥
___________
(अथ पञ्चमकाण्डे पञ्चमप्रपाठके द्वादशोऽनुवाकः)।  
अथात्र दशिनीमाह-  
मयुः प्राजापत्य इति। मयुः किंपुरुष इत्येके। अरण्यमयूर इत्यपरे। स प्राजापत्यः। ऊलादयस्त्रयो धातुः। ऊलः काकः। उलूक इत्यन्ये। दिव्यकर्ण इत्यपरे। हलीक्ष्णस्तृणहिंसक इत्येके। हरितचटक इत्यन्ये। वृशदंशो

[[2435]]

प्रपा. ५ अनु. १३) कृष्णयजुर्वेदीयतैत्तिरीयसंहिता।  
(अश्वमेधशेषभूततृतीयपशुसंघविधिः)  
मार्जरः। तत्सदृश इत्येके। सरस्वत्यै शारिः शुकस्त्री। कीदृशी, श्येताऽऽरक्त-वर्णा। पुनश्च विशेष्यते-पुरुषवाक्पुरुषवद्वदितुं समर्था। सरस्वते शुकः श्येतः पुरुषवाक्। पूर्ववव्द्याख्येयम्। आरण्याजादयस्त्रयः पौष्णाः। आरण्योऽजः शरभः। नकुलः प्रसिद्धः। शका मक्षिकेत्येके। दीर्घकर्णो मृगविशेष इत्यन्ये। वाचे वाग्देवतायै क्रौञ्चो दारुणस्वनः पक्षिविशेषः।  
इति श्रीमत्सायणाचार्यविरचिते माधवीये वेदार्थप्रकाशे कृष्णयजु-र्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठके  
द्वादशोऽनुवाकः॥१२॥
___________
