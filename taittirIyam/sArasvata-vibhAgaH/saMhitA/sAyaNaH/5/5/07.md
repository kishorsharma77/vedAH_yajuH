+++
title = "०७"

+++
(अथ पञ्चमाष्टके पञ्चमप्रपाठके सप्तमोऽनुवाकः)।  
सु॒व॒र्गाय॒ वा ए॒ष लो॒काय॑ चीयते॒ यद॒ग्नि-  
र्वज्र॑ एकाद॒शिनी॒ यद॒ग्नावे॑काद॒शिनीं॑ मि-  
नु॒याद्वज्रे॑णैनꣳ सुव॒र्गाल्लो॒काद॒न्तर्द॑ध्या॒द्यन्न  
मि॑नु॒यात्स्वरु॑भिः प॒शून्व्य॑र्धयेदेक यू॒पं मि॑नोति॒  
नैनं॒ वज्रे॑ण सुव॒र्गाल्लो॒काद॑न्त॒र्दधा॑ति॒ न स्व-  
रु॑भिः प॒शून्व्य॑र्धयति॒ वि वा ए॒ष इ॑न्द्रि॒येण॑  
वी॒र्ये॑णर्ध्यते॒ यो॑ऽग्निं चि॒न्वन्न॑धि॒काम॑त्येन्द्रि॒या  
(१) ऋ॒चाऽऽक्रमणं॒ प्रतीष्ट॑का॒मुप॑दध्यान्ने  
न्द्रि॒येण॑ वी॒र्ये॑ण॒ व्यृ॑ध्यते रु॒द्रो वा ए॒ष यद॒

[[2415]]

प्रपा० ५ अनु० ६) कृष्णयजुर्वेदीयतैत्तिरीयसंहिता।  
(यूपैकात्वादीनामभिधानम्)  
ग्निस्तस्य ति॒स्र श॑र॒व्याः॑ प्र॒तीची॑ ति॒रश्च्य॒-  
नूची॒ ताभ्यो॒ वा ए॒ष आ वृ॑श्च्यते॒ यो॑ऽग्निं  
चि॑नुते॑ऽग्निं चि॒त्वा ति॑सृध॒न्वमया॑चितं ब्रा-  
ह्म॒णाय॑ दद्या॒त्ताभ्य॑ ए॒व नम॑स्करो॒त्यथो॒  
ताभ्य॑ ए॒वाऽऽत्मानं॒ निष्क्री॑णीते॒ यत्ते॑ रुद्र  
पु॒रः (२) धनु॒स्तद्वातो॒ अनु॑ वातु ते॒ तस्मै॑  
ते रुद्र संवत्स॒रेण॒ नम॑स्करोमि॒ यत्ते॑ रुद्र  
दक्षि॒णा धनु॒स्तद्वातो॒ अनु॑ वातु ते॒ तस्मै॑ ते  
रुद्र परिवत्स॒रेण॒ नम॑स्करोमि॒ यत्ते॑ रुद्र  
प॒श्चाद्धनु॒स्तद्वातो॒ अनु॑ वातु ते॒ तस्मै॑ ते रु  
द्रेदावत्स॒रेण॒ नम॑स्करोमि॒ यत्ते॑ रुद्रत्त॒राद्ध-  
नु॒स्तत् (३) वातो॒ अनु॑ वातु ते॒ तस्मै॑ ते  
रुद्रेदुवत्स॒रेण॒ नम॑स्करोमि॒ यत्ते॑ रुद्रो॒परि॒  
धनु॒स्तद्वातो॒ अनु॑ वातु ते॒ तस्मै॑ ते रुद्र व-  
त्स॒रेण॒ नम॑स्करोमि रु॒द्रो वा ए॒ष यद॒ग्निः  
स यथा॑ व्या॒घ्रः क्रु॒द्धस्तिष्ठ॑त्ये॒वं वा ए॒ष ए॒-  
तर्हि॒ संचि॑तमे॒तैरुप॑ तिष्ठते नमस्का॒रैरे॒वैन॑ꣳ  
शमयति॒ ये॑ऽग्नयः॑ (४) पु॒री॒ष्याः॑ प्रवि॑ष्टाः  
पृथि॒वीमनु॑। तेषां॒ त्वम॑स्युत्त॒मः प्र णो॑ जी-  
वात॑वे सुव। आपं॑ त्वाऽग्ने॒ मन॒साऽऽपं॑ त्वा-  
ऽग्ने॒ तप॒साऽऽपं॑ त्वाऽग्ने दी॒क्षयाऽऽपं॑ त्वाऽग्न  
उप॒सद्भि॒रापं॑ त्वाऽग्ने सु॒त्ययाऽऽपं॑ त्वाऽग्ने॒

[[2416]]

श्रीमत्सायणाचार्यविरचितभाष्यसमेता----(५ पञ्चमकाण्डे----  
(यूपैकत्वादीनामभिधानम्)  
दक्षि॑णाभि॒राप॑ त्वाऽग्नेऽवभृ॒थेनाऽऽपं॑ त्वाऽग्ने  
व॒शयाऽऽपं॑ त्वाऽग्ने स्वगाका॒रेणेत्या॑है॒षा वा  
अ॒ग्नेराप्ति॒स्तयै॒वैन॑माप्नोति॥(५)॥  
(ऐ॒न्द्रि॒या पु॒र उ॑त्त॒राद्धनु॒स्तद॒ग्नय॑ आहा॒ष्टौ च॑)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठके सप्तमोऽनुवाकः॥ ७॥
___________
(अथ पञ्चमकाण्डे पञ्चमप्रपाठके सप्तमोऽनुवाकः)।  
अह्नां रूपाणिरितानि षष्ठे लोकंपृणा तथा।  
अथ सप्तमे यूपैकत्वादीन्युच्यन्ते।  
यदुक्तमश्वमेधकाण्डे — “एकयूषो वैकादाशनी वा। अन्येषां यज्ञानां यूषा भवन्ति। एकविꣳशिन्यश्वमेधस्य” इति। तत्र विकल्पेन प्राप्तां यूपैकादशिनीमपोद्य यूपैकत्वमेव विधत्ते -----  
सुवर्गाय वा एष इति। योऽयमग्निः स एष सुवगार्थं चीयते, यूपैकादशिनी च वज्रसमाना। तत्रैद विचार्यते — किमग्नो पश्वर्थं यूपैकादशिनी कर्तव्या न वेति। यदि तामेकादशिनीं प्रक्षिपेत्तदा तद्रूपेण वज्रैणैनमग्निं स्वर्गलोकादन्तर्हितं कुर्यात्। बहुयूपव्यवधानात्स्वर्गो न दृश्येत। अथ त्वमेकादशिनीं न पक्षिपेत्तदानी पशून्रवरुभिर्वियोजयेत्। स्वरुशब्देन यूपतक्षणकालीनानि शकलान्युच्यन्ते। यूपाभावे च कथं तानि संभवेयुः। तदभावे च स्वरुणा पशुमनक्तित्येतन्न सिध्येत। अत्रोभयदोषपरिहारायैकं यूपं प्रक्षिपेत्। तदानीं वज्रात्मकबहुयूपव्यवधानाभावादिममग्निं स्वर्गादन्तर्हितं न करोति। यूपसद्भावात्तद्वियोगोऽपि नं भविष्यति। अस्य च ब्राह्मणस्य चोदकप्राप्तावादरूपत्वान्नाऽऽन्नाते कस्मिंश्चिदप्यनुवाकेऽन्तर्भावः।  
यदुक्तं सूत्रकारेण — ‘इन्द्रं विश्वा अवीवृधन्नित्युत्तरेण पुच्छाप्ययमन्तर्विधा (र्वेद्या) क्रमणं प्रतीष्टकामुपदध्यात्” इति। पुच्छाप्ययः पुच्छपक्षयोः संविः तदिदं सूत्रोक्तमुपधानं विधत्ते -
_________________________________  
१ क. त्वादाम्या।

[[2417]]

प्रपा० ५ अनु० ७) कृष्णयजुर्वेदीयतैत्तिरीयसंहिता।  
(यूपैकत्वादीनामभिधानम्)  
वि वा एष इति। य उपधानकर्ता चयनकालेऽग्निमधिक्रामति स एष इन्द्रिय(येण) सामर्थ्येन (च) वियुक्तो भवति। अतस्तत्परिहारायाऽऽक्रमणं प्रति पादप्रक्षेपस्थाने कांचिदिष्टकामिन्द्रं विश्वा अवीवृधन्नित्यृचोपदध्यात्। साचाग्निप्रणयनप्रस्तावे समाम्नातत्वात्तत्रैव व्याख्याता। अत्र पुनर्वाचनिकं विनियोगान्तरम्। एतदुपधानेनेन्द्रियसामर्थ्यवियोगो न भवति। एतच्च ब्राह्मणं शंयुं बार्हस्पत्यमित्यदेरश्वाक्रमणब्राह्मणात्पूर्वं द्रष्टव्यम्। अथ धनुर्दानं विधत्ते ---  
रुद्रो वा एष इति। योऽयमिग्निः स एव रुद्रः क्रूरो देवः। रुद्रो वै क्रूर इति ह्यन्यत्राऽऽम्नातम्। तस्य च क्रूरस्य शरव्याः शरेण साध्याः प्रतीच्यादयस्तिस्त्रः शरव्याः। यद्वा हिंसकत्वादिषुरेव शरव्याः। सा च त्रेधा — प्रतीची संमुखमागच्छन्ती, तिरश्वी पार्श्वयोश्च गच्छन्ती, अनूची पृष्ठत आगच्छन्ती चेति। एवं सति योऽग्निं चिनुते स एष ताभ्य इषुभ्यो निमित्तभूताभ्य आवृश्च्यते सर्वतच्छिद्यते ताभिः प्रहृतो भवतीत्यर्थः। अतस्तत्परिहाराय तिसृभिरिषुभिर्युक्तमेकं धनुरयाचितमपि ब्राह्मणाय दद्यात्। तेन दानेन बाधिकाभ्यस्ताभ्य इषुभ्यो नमस्करोत्येव। अपि च ताभ्य इषुभ्यः सकाशादेवाऽऽत्मानं स्वशरीरं निष्क्रीणीते। यदुक्तं सूत्रकारेण — “तिसृधन्वमयाचितं यजमानो ब्राह्मणाय दत्त्वा यत्ते रुद्र पुरो धनुरित्येतैर्यथालिङ्गमुपतिष्ठते” इति। तदेतद्विधातुं मन्त्रानुत्पादयति —  
यत्ते रुद्र पुर इति। हे रुद्र पुरः पूर्वस्यां दिशि ते त्वदीयं यद्धनुरस्ति तदनुसृत्य वातो वातु प्रसरतु। किमर्थं, ते त्वदर्थं त्वत्सहायार्थमित्यर्थः। त्वया बाणे मुक्ते सति यदा वायुरनुकूलो भवति तदा बाणः शीघ्रमुद्रच्छति तदिदं साहाय्यम्। हे रुद्र ते त्वदीयाय तस्मै धनुषे संवत्सरेण कालेन नमोऽस्तु। एकस्मिन्संवत्सरे निरन्तरं नमस्करोमीत्यर्थः। एवमुत्तरत्रापि योज्यम्। प्रभवविभवादीनां षष्टिसंवत्सराणां मध्य एकैकस्मिन्पञ्चके स्थिताः संवत्सराः क्रमेण संवत्सरपरिवत्सरेदावत्सरेदुवत्सरवत्सरशब्दैर्विवक्षिताः। प्रथमः संवत्सरो द्वितीयः परिवत्सरतृतीय इदावत्सरश्चतुर्थ इदुवत्सरः पञ्चमो वत्सरः। एवं सत्येकैकदि-

[[2418]]

श्रीमत्सायणाचार्यविरचितभाष्यसमेता-- (५ पञ्चमकाण्डे —  
(रेतःसिगाद्यभिधानम्)  
ग्वर्तिधनुषे निरन्तरमेकैकस्मिन्संवत्सरे नमस्कारः कृतो भवति। एतन्मन्त्रसाध्यमुषस्थानं विधत्ते --  
रुद्रो वा एष इति। लोके क्रुद्धो व्याघ्रो गर्जन्भक्षणोद्यतो यथा भयंकरस्तिष्ठति, एवमेवैष सम्यक्चितोऽग्निरुग्रः सन्नुपस्थाने सति तन्मन्त्रगतैर्नमस्कारैः शान्तो भवति। तदिदमुपस्थानब्राह्मणं शतरुद्रीयहोमब्राह्मणादूर्ध्वं द्रष्टव्यम्।  
यदूक्तं सूत्रकारेण-येऽग्नयः पुरीष्या इति प्रयास्यन्नाप्तिभिरग्निं यजमान उपतिष्ठते इति, तदिदं विधातुं मन्त्रान्पठति -  
येऽग्नय इति। हेऽग्ने मया चीयमाना ये केचिदन्यैश्चीयमानाः पुरीष्या मृदा निष्पाद्याः पृथिवीमनु प्रविष्टाः सन्ति तेषां मध्ये त्वमुत्तमोऽसि। तादृशस्त्वं नोऽस्माञ्जीवातवे जीवनौषधाय चिरं जीवितुं प्रसुव प्रकर्षेण प्रेरय। हेऽग्ने त्वामापं प्राप्तवानस्मि। सामान्येनोक्ता प्राप्तिः पुनर्विशेष्यते। संकल्पमारम्य वशासूबन्ध्यास्वगाकारपर्यंन्ता ये सोमप्रयोगावयवास्तैः सर्वैस्त्वां प्राप्तोऽस्मि। मनः संकल्पो वचो मन्त्रोच्चारणम्। तपोऽनशनं दानं च। दीक्षा मौनादिनियमः। उपसदो दिनत्रयानुष्ठेया होमाः। सुत्या सोमग्रहहोमः। दक्षिणा द्वादशशतगवादयः। अवभृथो जले होमः। वशाऽनूबन्ध्यापशुः। स्वगाकारोऽवशिष्टावयदसंपूर्त्या स्वाधीनत्वकरणम्। अत्राप्यापं त्वाऽग्न इत्यनुषज्यते।  
एतन्मन्त्रसाध्यं प्रयाणकालीनोपस्थानविधिं मन्त्रव्याख्यानरूपेणार्थवादेनोन्नयति---  
इत्याहैषा वा इति। योऽयं मन्त्रः पठितस्तं मन्त्रमुक्तप्रकारेण प्रयाणकाले ब्रूयात्। एषैव मन्त्रापाठानुष्ठितिरग्नेः प्रापिका। तस्मात्तयैवाग्निं प्राप्नोति॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजु-र्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठके  
सप्तमोऽनुवाकः॥ ७॥
__________________________________  
१ ध. ङ. च. नाप्तीभि।

[[2419]]

प्रपा० ५ अनु० ८) कृष्णयजुर्वेदीयतैत्तिरीयसंहिता।  
(उपस्थानाद्यभिधानम्)  
