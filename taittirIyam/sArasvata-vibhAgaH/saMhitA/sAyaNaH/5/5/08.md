+++
title = "०८"

+++
(अथ पञ्चमाष्टके पञ्चमप्रपाठकेऽष्टमोऽनुवाकः)।  
गाय॒त्रेण॑ पु॒रस्ता॒दुप॑ तिष्ठते प्रा॒णमे॒वास्मि॑  
न्दधाति बृहद्रथंमत॒राभ्यां॑ प॒क्षावोज॑ ए॒वास्मि॑ —  
न्दधात्यृतु॒स्थाय॑ज्ञाय॒ज्ञिये॑न॒ पृच्छ॑मृ॒तुष्वे॒व  
प्रति॑ तिष्ठति पृ॒ष्ठैरुप॑ तिष्ठते॒ तेजो॒ वै पृ॒ष्ठानि॒  
तेज॑ ए॒वास्मि॑न्दधाति प्र॒जाप॑तिर॒ग्निम॑ सृजत॒  
सो॑ऽस्मात्सृ॒ष्टः पराङै॒त्तं वा॑र॒वन्तीये॑नावारयत॒  
तद्वा॑रव॒न्तीय॑स्य वारवन्तीय॒त्वꣳ श्यै॒तेन॑  
श्ये॒ती अ॑कुरु॒त तच्छये॒तस्य॑ श्यैत॒त्वम् (१)  
यद्वा॑रव॒न्तीये॑नोप॒तिष्ठते वा॒रय॑त ए॒वैन ꣳ॑ श्यै  
तेन॑ श्ये॒ती कु॑रुते प्र॒जाप॑ते॒त्द्दद॑येनापिप॒क्षं  
प्रत्युप॑ तिष्ठते प्रे॒माणमे॒वास्य॑ गच्छति॒ प्राच्या॑  
त्वा दि॒शा सा॑दयामि गाय॒त्रेण॒ छन्द॑सा॒ऽ  
ग्निना॑ दे॒वत॑या॒ऽग्नेः शी॒र्ष्णाऽग्ने शिर॒ उप॑  
दधामि॒ दक्षि॑णया त्वा दि॒शा सा॑दयामि॒ त्रै —  
ष्टु॑भेन॒ छन्द॒सेन्द्रे॑ण दे॒वत॑या॒ऽग्नेः प॒क्षेणा॒ग्नेः  
प॒क्षमुप॑ दधामि प्र॒तीच्या॑ त्वा दि॒शा सा॑द  
यामि (२) जाग॑तेन॒ छन्द॑सा सवि॒त्रा  
दे॒वत॑या॒ऽग्नेः पुच्छे॑ना॒ग्नेः पुच्छ॒मुप॑ दधा॒म्यु  
दी॑च्या त्वा दि॒शा सा॑दया॒म्यानु॑ष्टुमेन॒ छन्दः॑  
सा मि॒त्रावरु॒णाभ्यां दे॒वत॑या॒ऽप्नेः प॒क्षेणा॒ग्नेः  
प॒क्षमुप॑ दध म्यू॒र्ध्यया॑ त्वा दि॒शा सा॑दयामि॒

[[2420]]

श्रीमत्सायणाचार्यविरचितभाष्यसमेता-----(५ पञ्चमकाण्डे---  
(उपस्थानाद्यभिधानम्)  
पाङ्क्ते॑न॒ छन्द॑सा॒ बृह॒स्पति॑ना दे॒वत॑या॒ऽग्नेः  
पृ॒ष्ठेना॒ग्नेः पृ॒ष्ठमुप॑ दधामि॒ यो वा अपा॑ —  
त्मानम॒ग्निं चि॑नु॒तेऽपात्मा॒ऽमुष्मि॑ल्लोँ॒के भ॑ —  
वति॒ यः सात्मा॑नं चिनु॒ते सात्मा॒ऽमुष्मि॑ल्लोँ॒के  
भ॑वत्यात्मेष्ट॒का उप॑ दधात्ये॒ष वा अ॒ग्नेरा॒  
त्मा सात्मा॑नमे॒वाग्निं चि॑नुते॒ सात्मा॒ऽमुष्मिं॑  
ल्लोँ॒के भ॑वति॒ य ए॒वं वेद॑ (३)॥  
(श्यै॒त॒त्वं प्र॒तीच्या॑ त्वा दि॒शा सा॑दयामि॒ यः सात्मा॑नं चिनु॒ते द्वावि॑ꣳशतिश्च)।  
इति कृष्णयजुर्वेदीयतैत्तिरीयसंहितायां पञ्चमाष्टके  
पञ्चमप्रपाठकेऽष्टमोऽनुवाकः॥ ८॥
___________
(अथ पञ्चमकाण्डे पञ्चमप्रपाठकेऽष्टमोऽनुवाकः)।  
एकयूपादीविधयः सप्तमे समुदीरिताः  
अथाष्टम उपस्थानादिकमुच्यते।  
यदुक्तं सूत्रकारेण - “पृष्ठैरुपतिष्ठते गायत्रेण पुरस्ताद्बृहद्रथंतराभ्यां पक्षावृतुस्थायज्ञायज्ञिपेन पुच्छं दक्षिणस्यां श्रोण्यां वारवन्तीयेनोत्तरस्यां वामदेव्येनापिपक्षे प्रजापतेः सामानृचं गायति” इति तदेतद्विधत्ते -  
गायत्रेण पुरुस्तादिति। गायत्रादीनि सामविशेषनामानि। तत्सवितर्वरेण्यमित्यस्यामृच्युत्पन्नं गायत्र, तेन शिरोभागस्योपस्याने सत्यस्मिन्नग्नौ प्राणः स्थापितो भवति। त्वामिद्धि हवामहे इत्यस्यामृच्युत्पन्नं बृहत्, अभि त्वा शूरनोनुम इत्यस्यामृच्युत्पन्नं रथंतरम्। ताभ्यां पक्षयोरुपस्थाने सति बलं संपादितं भवति। वसन्तमित्यादिकायामृच्युत्पन्नमृतुस्थायज्ञायज्ञियं तेन पुच्छोपस्थाने सति ऋतुषु प्रतिष्ठितो भवति। यानि पृष्ठस्तोत्रगतानि सामानि तैः सर्वैः कृत्स्त्रमग्निमुपतिष्ठेत। तेन शरीरकान्तिः प्राप्यते।
________________________________  
१ ख. गायन्ति।

[[2421]]

प्रपा० ५ अनु० ८) कृष्णयजुर्वेदीयतैत्तिरीयसंहिता।  
(उपस्थानाद्यभिधानम्)  
अथ श्रोणिद्वयोपस्थानाय सामद्वयं विधत्ते ---  
प्रजापतिरग्निमिति। अश्वं न त्वा वारवन्तमित्यस्यामृच्युत्पन्नं वारवन्तीयं, तेन साम्ना पराचीनं गच्छन्तमग्निं विनिवारयामास निवारणसाधनत्वादेव वारवन्तीयं नाम संपन्नम्। अभि प्र वः सुराधसमित्यस्यामृच्युत्पन्नं श्यैतं, तेन साम्ना तं निवारितमग्निं श्येती स्ववशो यथा भवति तथाऽकुरुत। श्येतीकरणसाधनत्वाच्छ्यैतमिति साम्नो नाम। तेन सामद्वयेन श्रोणिद्वयोपस्थाने सत्यन्यत्र गमनं निवार्य स्वाधीनं करोति। सूत्रे तु शाखान्तरानुसारेण श्यैतस्थाने वामदेव्यमुक्तम्। अथ षक्षसंध्युपस्थानाय सामान्तरं विधत्ते ----  
प्रजाजतेरिति। ऋग्रहितेषु स्तोमेषु यदुत्पन्नं साम प्रजापतेर्ह्रदयमिति नामतेषु स्तोमेष्वेतस्य शब्दस्वभावात्तेन पक्षसंध्युपस्थाने सत्यग्नेः प्रीतिं प्राप्नोति। एतस्योपस्थानस्य विकर्षणानन्तरभावित्वादश्मन्नूर्जमित्यस्मिन्ब्राह्मणानुवाके तदेतद्द्रष्टव्यम्।  
यदुक्तं सूत्रकारेण - “प्राच्या त्वा दिशा सादयामीति पञ्चाऽऽत्मेष्टकाः प्रति दिशमेकां मध्ये” इति, तदेतद्विधातुं मन्त्रानुत्पादयति -  
प्राच्या त्वा दिशेति। येयं प्राची दिग्यच्च गायत्रं छन्दो याऽप्यग्निरूपादेवता यदपि देवतात्मनोऽग्नेः शिरः, सर्वैः सहितोऽहं हे इष्टके त्वामस्य चीयमास्याग्नेः शिरस्थान उपदधामि। एवमुत्तरेष्वपि योज्यम्। इदानीमात्मेष्टका विधत्ते —  
यो वा अपात्मानमिति। आत्मा शरीरं तद्रहितमग्निं चिन्वानः स्वर्गे शरीररहितो भवति। सात्मकमग्निं चिन्वानस्तत्र सात्मक एव भवति। तस्मादात्मेष्टका उपदध्यात्। तन्निष्पादकत्वादेता आत्मेष्टका एष शिरःप्रभृत्यवयवसंघ एवाग्नेः शरीरम्। तस्मादेतदुपधानेन सशरीरमग्निं चिनुते।  
वेदनं प्रशंसति — सात्माऽमुष्मिन्निति।
______________________________________  
१ क घ. ङ. त्यत्र। ख. त्यस्य ग। २ ख. घ. ङ. स्तोभेषु। ३ क. घ ङ. स्तोभेष्वे। ४ ख. घ. ङ. स्य शस। ५ ख. स्य सद्भावा।

[[2422]]

श्रीमत्सायणाचार्यविरचितभाष्यसमेता----(५ पञ्चमकाण्डे-----  
(आहुत्याद्यभिधानम्)  
अथ मीमांसा।  
सप्तमाध्यायस्य तृतीयपादे चतुर्दशाधिकरणे चिन्तितम्----  
पृष्ठैरुपस्थितौ स्तोत्रधर्माः सन्ति न वाऽग्निमः।  
अग्निहोत्रनयान्मेवं मन्त्रोक्तेरात्मनेपदात्॥  
अग्निचयने श्रूयते---“पृष्ठैरुपतिष्ठते” इति। पृष्ठशब्दो ज्योतिष्टोमे प्राध्यदिनसवनगतस्य स्तोत्रकर्मणो नामधेयमिति प्रथमाध्याये निर्णीतम् सोऽग्निचयनगतोपस्थानकर्मणि प्रयुज्यमानोऽग्निहोत्रशब्दन्यायेन पृष्ठस्तोत्रधर्मानुपस्थानेऽतिदिशतीति चेन्मैवम्। अत्र पृष्ठशब्दस्य मन्त्रपरत्वेन कर्मपरत्वाभावात्। मासमग्निहोत्रं जुहोतीत्यत्राग्निहोत्रशब्दो जुहोतिधातुना समानाधिकृथः कर्मपरः। अत्रोपान्मन्त्रकरण इत्येतत्पाणिनीयसूत्रमुपशब्दयुक्तात्तिष्ठतिधातोरात्मनेपदं विदधत्तृतीयान्तस्य पृष्ठशब्दस्य मन्त्रात्मककरणपरतां दर्शयति। यद्यपि स्तोत्रकर्मवाची पृष्ठशब्दस्तथाऽपि तत्साधनभूतान्रथंतरादिसामोपेतानाभि त्वा शूरेत्यादिमन्त्रानुपलक्षयति। न च लक्षणाश्रयणमेव दोष इति वाच्यं त्व पक्षेऽप्याश्रयणीयत्वात्। किंच त्वत्पक्षे यथा नित्याग्निहोत्रवाचिनाऽग्निहोत्रशब्देन तद्धर्मानुपलक्ष्य तैश्च धर्मैस्तद्युक्तं मासाग्निहोत्रात्मकं कर्मान्तरं लक्ष्यते। तथा स्तोत्रवाचिना पृष्टशब्देन तद्धर्मोपलक्षणद्वारेणोपस्थानरूपं कर्मान्तरं लक्षणीयमिति विप्रकृष्यते। तस्मात्पृष्ठशब्दो न स्तोत्रधर्मानतिदिशति। एतच्च ब्राह्मणं नक्षत्रेष्टकाब्राह्मणादूर्ध्वं द्रष्टव्यम्।  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये पञ्चमकाण्डे पञ्चमप्रपाठकेऽ----  
ष्टमोऽनुवाकः॥ ८॥
___________
