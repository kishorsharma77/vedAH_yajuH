+++
title = "०६"

+++
(अथ पञ्चमाष्टके तृतीयप्रपाठके षष्ठोऽनुवाकः)।  
र॒श्मिरित्ये॒वाऽऽदि॒त्यम॑सृजत॒ प्रेति॒रिति॒ धर्म॒ -  
मन्वि॑ति॒रिति दिव॑ꣳ सं॒धि॒रि॒त्य॒न्त॒रि॑क्षं प्रति॒-  
धिरिति॑ पृथि॒वीं वि॑ष्ट॒म्भ इति॒ वृष्टिं प्र॒वेत्य-  
ह॑रनु॒वेति॒ रात्रि॑मु॒शिगिति॒ वसू॑न्प्रके॒त इति॑  
रू॒द्रान्त्सु॑दी॒तिरित्या॑दि॒त्यानोज॒ इ॑ति पि॒तृꣳ  
स्तन्तु॒रिति॑ प्र॒जाः पृ॑तना॒षाडिति प॒शून्रे॒वदि -  
त्योष॑धीरभि॒जिद॑सि यु॒क्तग्रा॑वा (ऽ) इ -  
न्द्रा॑य॒ त्वेन्द्रं॑ जि॒न्वेत्ये॒व द॑क्षिण॒तो वज्रं॒ प

[[2348]]

श्रीमत्सायणाचार्यविरचितभाष्यसमेता----(५ पञ्चमकाण्डे -  
(नाकसदादिपञ्चत्रिधेष्टकाभिधानम्)  
र्यौह॑द॒भिजित्यै॒ ताः प्र॒जा अप॑प्राणा असृजत॒  
तास्वधि॑पतिर॒सीत्ये॒व प्रा॒णम॑दधाद्य॒न्तेपा॒नꣳ  
स॒ꣳ सर्प॒ इति॒ चक्षु॑र्वयो॒धा इति॒ श्रोत्रं॒ ताः  
प्र॒जाः प्रा॑ण॒ती॑रपान॒तीः पश्य॑न्तीः शृण्वती॒र्न  
मि॑थु॒नी अ॑भव॒न्तासु॑ त्रि॒वृद॒सीत्ये॒व मि॑थु॒न -  
म॑दधा॒त्ताः प्र॒जा मि॑थुनी (२) भव॑न्ती॒र्न  
प्राजा॑यन्त॒ ताः स॑ꣳ रो॒हो॑ऽसि नीरो॒हो॑ऽसि -  
त्ये॒व प्राज॑नय॒त्ताः प्र॒जाः प्रजा॑ता॒ न प्रत्य॑ति -  
ष्ठ॒न्ता व॑सु॒कोऽसि॒ वेष॑श्रिरसि॒ वस्य॑ष्टिर॒सी -  
त्ये॒वैषु लो॒केषु॒ प्रत्य॑स्थापय॒द्यदाह॑ वसु॒को॑ऽ  
सि॒ वेष॑श्रिरसि॒ वस्य॑ष्टिर॒सीति॑ प्र॒जा ए॒व  
प्रजाता एषु लोकेषु प्रतिष्ठापयति सात्माऽ  
न्तरि॑क्षꣳ रोहति॒ सप्रा॑णो॒ऽमुष्मिँल्लो॒के प्रति॑  
तिष्ठ॒त्यव्य॑र्धुकः प्राणापा॒नाभ्यां॑ भवति॒ य  
ए॒वं वेद॑ (३)॥  
(यु॒क्तग्रा॑वा प्र॒जा मिथु॑न्य॑न्तरि॑क्षं॒ द्वाद॑श च)।  
इति कृष्णयजुर्वेदीयतैत्तिरीयसंहितायां पञ्चमाष्टके  
तृतीयप्रपाठके षष्ठोऽनुवाकः॥६॥
___________
