+++
title = "११"

+++
(अथ पञ्चमाष्टके तृतीयप्रपाठक एकादशोऽनुवाकः)।  
दे॒वा॒सु॒राः संय॑त्ता आस॒न्कनी॑याꣳ सो दे॒वा  
आस॒न्भूया॒ꣳ सोऽसुरा॒स्ते दे॒वा ए॒ता इष्ट॑का  
अपश्य॒न्ता उपा॑दधत भूय॒स्कृद॒सीत्ये॒व भू-  
या॑ꣳ सोऽभव॒न्वन॒स्पति॑भि॒रोष॑धीभिर्वरिव॒स्कृ  
द॒सीती॒माम॑ जय॒न्प्राच्य॒सीति॒ प्राचीं॒ दिश॑म -  
जयन्नू॒र्धवाऽसीत्य॒मूभ॑जयन्नन्तरिक्ष॒सद॑स्य॒न्त -  
रि॑क्षे सी॒देत्य॒न्तरि॑क्षमजय॒न्ततो॑ दे॒वा अभ॑वन्  
(१) पराऽसुरा॒ यस्यै॒ता उ॑पधी॒यन्ते॒ भूया॑-  
ने॒व भ॑वत्य॒भीमाँल्लो॒कान्ज॑यति॒ भव॑त्या॒त्मना॒  
परा॑ऽस्य भ्रातृ॑व्यो भवत्यप्सु॒षद॒सि श्येन॒स  
द॒सीत्या॑है॒तद्वा अ॒ग्ने रू॒पꣳ रू॒पेणै॒वाग्निमव॑  
रुन्धे पृथि॒व्यास्त्वा॒ द्रवि॑णे सादया॒मीत्या॑हे॒-  
माने॒वैताभि॑र्लो॒कान्द्रवि॑णावतः कुरुत्त आ-  
यु॒ष्या उप॑ दधा॒त्यायुरे॒व (२) अ॒स्मि॒न्द॒धा॒-

[[2355]]

प्रपा० ३ अनु० १२) कृष्णयजुर्वेदीयतैत्तिरीयसंहिता।  
(अश्वमेधविधि.)  
त्यग्ने॒ यत्ते॒ पर॒ꣳ ह्रन्नामेत्या॑है॒तद्वा अ॒ग्नेः  
प्रि॒यं धाम प्रि॒यमे॒वास्य॒ घामोपा॑ऽऽप्नोति ता-  
वेहि॒ सꣳर॑भावहा॒ इत्या॑ह॒ व्ये॑वैने॑न॒ परि॑  
धत्ते॒ पाञ्च॑जन्ये॒ष्वप्यें॑ध्यग्न॒ इत्या॑है॒ष वा अ॒ग्निः  
पाञ्च॑जन्यो॒ यः पञ्च॑चितीक॒स्तस्मा॑दे॒वमा॑ह-  
र्त॒व्या॑ उप॑ दधात्ये॒तद्वा ऋ॑तू॒नां प्रि॒यं धाम॒  
यदृ॑त॒व्या॑ ऋतू॒नामे॒व प्रियं धामाव॑ रुन्धे सु॒-  
मेक इत्याह संवत्सरो वै सुमेकः संवत्सर-  
स्यैव प्रियं धामोपाऽऽप्नोति (३)॥  
(अभवन्नायुरेवर्तव्या उप षड्विꣳ शतिश्च)।  
इति कृष्णयजुर्वेदीयतैत्तिरीयसंहितायां पञ्चमाष्टके  
तृतीयप्रपाठक एकादशोऽनुवाकः॥ ११॥
___________
