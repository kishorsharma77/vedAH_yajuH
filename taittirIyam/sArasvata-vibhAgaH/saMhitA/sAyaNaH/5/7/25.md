+++
title = "२५"

+++
(अथ पञ्चमाष्टके सप्तमप्रपाठके पञ्चविंशोऽनुवाकः)।  
द्यौस्ते॑ पृ॒ष्ठं पृ॑थि॒वी स॒घस्थ॑मा॒त्माऽन्तरि॑–  
क्षꣳ समु॒द्रो योनिः॒ सूर्य॑स्ते॒ चक्षु॒र्वातः॑ प्रा॒ण–  
श्चन्द्रमाः॒ श्रोत्रं॒ मासा॑श्चार्धमा॒साश्च॒ पर्वा॑  
ण्यृ॒तवोऽङ्गा॑नि संवत्स॒रो म॑हि॒मा (१)॥  
(द्यौस्ते॒ पञ्च॑विंꣳशतिः)।  
इति कृष्णयजुर्वेदीयतैत्तिरीयसंहितायां पञ्चमाष्टके सप्तम–  
प्रपाठके पञ्चविंशोऽनुवाकः॥ २५॥  
-----–  
(अथ पञ्चमकाण्डे सप्तमप्रपाठके पञ्चविंशोऽनुवाकः)।  
एवमाज्याहुतिसाधनभूताश्चतुर्दशानुवाकगता मन्त्रा उक्ताः।  
अथ यद्विहितमश्वमेधब्राह्मणे-----“द्यौस्ते पृष्ठं पृथिवी सघस्थमित्यश्वमनुमन्त्रयते” इति, तं मन्त्रमास्मिन्पञ्चविंशानुवाके पठति —  
द्यौस्ते पृष्ठमिति। हेऽश्व येयं द्यौः सा ते तव पृष्ठमुपरिभागः। या च पृथिवी सा यजमानादिभिः सह तवावस्थानहेतुः। यच्चान्तरिक्षं तत्तवाऽऽत्मोदरभागः। योऽयं समुद्रः स त्वदीययोनिः ‘अप्सुयोनिर्वा अश्वः’ इति श्रुत्यन्तरात्। यः सूर्यः स विराड्रूपस्य तव चक्षुः। यो वातः स तव प्राणः। यश्चन्द्रमाः स तव श्रोत्रम्। मासाः पक्षाश्च तव पर्वाणि। वसन्ताद्युतवस्तव हस्तपादाद्यङ्गानि। संवत्सरस्तव युद्धजयादिरूपो महिमा।

[[2556]]

श्रीमत्सायणाचार्यविरचितभाष्यसमेता — (५ पञ्चमकाण्डे —  
(अश्वमेधब्राह्मणोक्ताग्नि, पशुरितिमन्त्राभिधानम्)  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय– तैत्तिरीयसंहिताभाष्ये पञ्चमकाण्डे सप्तमप्रपाठके  
पञ्चविंशोऽनुवाकः॥ २५॥  
-----–  
