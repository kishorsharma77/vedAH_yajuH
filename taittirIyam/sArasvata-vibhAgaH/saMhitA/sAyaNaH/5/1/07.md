+++
title = "०७"

+++
(अथ पञ्चमाष्टके प्रथमप्रपाठके सप्तमोऽनुवाकः)।  
स॒प्तभि॑र्धूपयति स॒प्त वै शी॑र्ष॒ण्याः॑ प्रा॒णाः  
शिर ए॒तद्य॒ज्ञस्य॒ यदु॒खा शी॒र्षन्ने॒व य॒ज्ञस्य॑  
प्रा॒णान्दधाति॒ तस्मा॑त्स॒प्त शी॒र्षन्प्रा॒णाअ॑श्व-  
श॒केन॑ धूपयति प्राजाप॒त्यो वा अश्वः॑ सयो-  
नित्वायादि॑ति॒स्त्वेत्या॑हे॒यं वा अदिति॒रदि॑त्यै  
वादि॑त्यां खनत्य॒स्या अक्रू॑रंकाराय॒ न हि  
स्वः स्वꣳ हि॒नस्ति दे॒वानां॑ त्वा॒ पत्नी॒रित्या॑ह  
दे॒वाना॑म् (१) वा ए॒तां पत्न॒योऽग्रेंऽकुर्व॒-

[[2295]]

प्रपा० १ अनु० ८) कृष्णयजुर्वेदीयतैत्तिरीयसंहिता।  
(उखासंस्कारः)  
न्ताभि॑रे॒वैनां॑ दधाति धि॒षणा॒स्त्वेत्या॑ह वि॒द्या  
वै धि॒षणा॑ वि॒द्याभि॑रे॒वैनाम॒मीन्धे॒ ग्नास्त्वे-  
त्या॑ह॒ छन्दा॑ꣳसि॒ वै ग्नाश्छन्दो॑भिरे॒वैना॑ꣳ  
श्रपयति॒ वरू॑त्रय॒स्त्वेत्या॑ह॒ होत्रा॒ वै वरू॑-  
त्रयो॒ होत्रा॑भिरे॒वैनां॑ पचति॒ जन॑य॒स्त्वेत्या॑ह  
दे॒वानां॒ वै पत्नीः॑ (२) जन॑य॒स्ताभि॑रे॒वैनां॑  
षचति ष॒ड्भिः प॑चति॒ षड्वा ऋ॒तव॑ ऋ॒तुभि॑-  
रे॒वैनां॑ पचति॒ द्विः पच॒न्त्वित्या॑ह॒ तस्मा॒द्द्विः  
सं॑वत्स॒रस्य॑ स॒स्यं प॑च्यते वारु॒ण्यु॑खाऽभीद्धा॑  
मै॒त्रियोपै॑ति॒ शान्त्यै॑ दे॒वस्त्वा॑ सवि॒तोद्व॑प॒-  
त्वित्या॑ह सवितृप्र॑सूत ए॒वैनां॒ ब्रह्म॑णा दे॒वता॑-  
भि॒रुद्व॑प॒त्यप॑द्यमाना पृथि॒व्याशा॒ दिश॒ आ  
पृ॑ण (३) इत्या॑ह॒ तस्मा॑द॒ग्निः सर्वा॒ दिशोऽनु॒  
वि भा॒त्युत्ति॑ष्ठ बृह॒ती भ॑वो॒र्ध्वा ति॑ष्ठ ध्रु॒वा  
त्वमित्या॑ह॒ प्रति॑ष्ठित्या असु॒र्यं॑ पात्रमना॑च्छृ-  
ण्ण॒माच्छृ॑ त्ति देव॒त्राऽक॑रजक्षी॒रेणाऽऽ-  
च्छृ॑णत्ति पर॒मं वा ए॒तत्पयो॒ यद॑जक्षी॒रं  
प॑र॒मेणै॒वैनां॒ पय॒साऽऽ च्छृ॑णत्ति॒ यजु॑षा॒  
व्यावृ॑त्त्यै॒ छन्दो॑भि॒रा च्छृ॑णत्ति॒ छन्दो॑भि॒र्वा  
ए॒षा क्रि॑यते॒ छन्दो॑भिरे॒व छन्दा॒ꣳस्था  
च्छृ॑णत्ति (४)॥  
(आ॒ह॒ दे॒वानां॒ वै पत्नीः॑ पृणै॒षा षट् च॑)।

[[2296]]

श्रीमत्सायणाचार्यविरचितभाष्यसमेता- (५पञ्चमकाण्डे-  
(वन्हिपशव)  
इति कृष्णयजुर्वेदीयतैत्तिरीयसंहितायां पञ्चमाष्टके  
प्रथमप्रपाठके सप्तमोऽनुवाकः॥७॥
