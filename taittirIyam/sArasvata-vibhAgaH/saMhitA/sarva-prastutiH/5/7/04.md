+++
title = "०४"

+++

<details><summary>मूलम् (संयुक्तम्)</summary>

चित्ति॑ञ्जुहोमि॒ मन॑सा घृ॒तेनेत्या॒हादा॑भ्या॒ वै नामै॒षाहु॑तिर्वैश्वकर्म॒णी नैन॑ञ्चिक्या॒नम्भ्रातृ॑व्यो दभ्नो॒त्यथो॑ दे॒वता॑ ए॒वाव॑ रु॒न्द्धे
</details>
<details open><summary>विश्वास-प्रस्तुतिः - ब्राह्मणम्</summary>

"चित्ति॑ञ् जुहोमि॒ मन॑सा घृ॒तेन॑"+ इत्या॑ह ।  
अदा॑भ्या॒ वै नामै॒षाहु॑तिर् वैश्वकर्म॒णी ।  
नैन॑ञ् चिक्या॒नम् भ्रातृ॑व्यो दभ्नोति ।  
अथो॑ दे॒वता॑ ए॒वाव॑ रुन्धे ।  
</details>
<details><summary>मूलम्</summary>

"चित्ति॑ञ् जुहोमि॒ मन॑सा घृ॒तेन॑"+ इत्या॑ह ।  
अदा॑भ्या॒ वै नामै॒षाहु॑तिर् वैश्वकर्म॒णी ।  
नैन॑ञ् चिक्या॒नम् भ्रातृ॑व्यो दभ्नोति ।  
अथो॑ दे॒वता॑ ए॒वाव॑ रुन्धे ।  
</details>
<details><summary>भट्टभास्कर-टीका</summary>

1चित्तिं जुहोमीति ॥ 'चित्तिं जुहोमि' इत्यनया ऋचा या वैश्व- कर्मणी स्वयमातृण्णायां होतव्येति पूर्वमुक्ता एषाऽऽहुतिरदाभ्यानाम वेदितव्या। इदानीं नामधेयानि ब्रूते । नैनमिति । एतदाहुतिविशिष्टमग्निं चिक्यानं चितवन्तं यजमानं भ्रातृव्यं शत्रुं न दभ्नोति नाभिभवति । तस्मात् दभ्यन्ते नम्यन्ते अनयेति करणे कृत्यः 'दभेश्चेतिवक्तव्यम्' इति । दम्भिः प्रकृत्यन्तरमस्तीत्याहुः । अथो अपि च देवता अवरुन्धे च 'यथा देवा इहागमन्' इति मन्त्रलिङ्गात् । चिनोतेः लिटः कानच्, 'विभाषाञ्चेः' इति कुत्वम् ॥
</details>
<details><summary>मूलम् (संयुक्तम्)</summary>

ऽग्ने॒ तम॒द्येति॑ प॒ङ्क्त्या जु॑होति प॒ङ्क्त्याहु॑त्या यज्ञमु॒खमार॑भते
</details>
<details open><summary>विश्वास-प्रस्तुतिः - ब्राह्मणम्</summary>

अग्ने॒ तम॒द्येति॑ ।  
प॒ङ्क्त्या जु॑होति ।  
प॒ङ्क्त्याऽऽहु॑त्या यज्ञमु॒खमार॑भते ।  
</details>
<details><summary>मूलम्</summary>

अग्ने॒ तम॒द्येति॑ ।  
प॒ङ्क्त्या जु॑होति ।  
प॒ङ्क्त्याऽऽहु॑त्या यज्ञमु॒खमार॑भते ।  
</details>
<details><summary>भट्टभास्कर-टीका</summary>

2'अग्ने तमद्य' इत्यक्षरपङ्क्त्या होमः कर्तव्यः । उक्तं तस्याः पङ्क्तित्वमत्र स्तूयते । प्रयोजनं चेते ........ पाङ्क्तत्वाद्यज्ञस्य पङ्क्त्याऽनयाहुतिकरणेन हेतुना यज्ञमुखमुपक्रमभारभत इति । आरभ्य यज्ञत्वमस्य क्रियत इति ॥
</details>
<details><summary>मूलम् (संयुक्तम्)</summary>

स॒प्त ते॑ अग्ने स॒मिध॑स्स॒प्त जि॒ह्वा इत्या॑ह॒ होत्रा॑ ए॒वाव॑ रुन्द्धे॒
</details>
<details open><summary>विश्वास-प्रस्तुतिः - ब्राह्मणम्</summary>

स॒प्त ते॑ अग्ने स॒मिध॑स् स॒प्त जि॒ह्वा इत्या॑ह ।  
होत्रा॑ ए॒वाव॑ रुन्धे ।  
</details>
<details><summary>मूलम्</summary>

स॒प्त ते॑ अग्ने स॒मिध॑स् स॒प्त जि॒ह्वा इत्या॑ह ।  
होत्रा॑ ए॒वाव॑ रुन्धे ।  
</details>
<details><summary>भट्टभास्कर-टीका</summary>

3सप्त त इत्यादि ॥ 'सप्तते अग्ने ' इत्यनया अग्निहोत्रहोमः कर्तव्यः । तत्प्रयोजनं होतॄणामृत्विजां लोलः सप्तहोत्र इति लिङ्गात् ॥
</details>
<details><summary>मूलम् (संयुक्तम्)</summary>

ऽग्निर्दे॒वेभ्योऽपा॑क्रामद्भाग॒धेय॑म् [13]  
इ॒च्छमा॑न॒स्तस्मा॑ ए॒तद्भा॑ग॒धेय॒म्प्राय॑च्छन्ने॒तद्वा अ॒ग्नेर॑ग्निहो॒त्रमे॒तर्‌हि॒ खलु॒ वा ए॒ष जा॒तो यर्‌हि॒ सर्व॑श्चि॒तो जा॒तायै॒वास्मा॒ अन्न॒मपि॑ दधाति॒ स ए॑नम्प्री॒तᳶ प्री॑णाति॒ वसी॑यान्भवति
</details>
<details open><summary>विश्वास-प्रस्तुतिः - ब्राह्मणम्</summary>

अ॒ग्निर्दे॒वेभ्योऽपा॑क्रामद्भाग॒धेय॑म् - इ॒च्छमा॑नः ।  
तस्मा॑ ए॒तद् भा॑ग॒धेय॒म् प्राय॑च्छन् ।  
ए॒तद्वा अ॒ग्नेर् अ॑ग्निहो॒त्रम् ।  
ए॒तर्‌हि॒ खलु॒ वा ए॒ष जा॒तो यर्‌हि॒ सर्व॑श्चि॒तः ।  
जा॒तायै॒वास्मा॒ अन्न॒मपि॑ दधाति ।  
स ए॑नम् प्री॒तᳶ प्री॑णाति ।  वसी॑यान् भवति ।  
</details>
<details><summary>मूलम्</summary>

अ॒ग्निर्दे॒वेभ्योऽपा॑क्रामद्भाग॒धेय॑म् - इ॒च्छमा॑नः ।  
तस्मा॑ ए॒तद् भा॑ग॒धेय॒म् प्राय॑च्छन् ।  
ए॒तद्वा अ॒ग्नेर् अ॑ग्निहो॒त्रम् ।  
ए॒तर्‌हि॒ खलु॒ वा ए॒ष जा॒तो यर्‌हि॒ सर्व॑श्चि॒तः ।  
जा॒तायै॒वास्मा॒ अन्न॒मपि॑ दधाति ।  
स ए॑नम् प्री॒तᳶ प्री॑णाति ।  वसी॑यान् भवति ।  
</details>
<details><summary>भट्टभास्कर-टीका</summary>

4अग्निर्देवेभ्य इति ॥ गतमेतत् । एतद्वा इति । यस्मादेवं तस्मादेतमग्निहोत्रमग्नेरेव स्वं देवैस्तथा कृतत्वात् । एतर्हीत्यादि । अस्मिन्काले एषोग्निर्जातो भवति । यर्हि यदा सर्वश्चितो भवति । तस्माज्जातायान्नप्रदानसममिदमग्निहोत्रमिति । स एनमित्यादि । गतम् ॥
</details>
<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ यदे॒ष गार्‌ह॑पत्यश्ची॒यतेऽथ॒ क्वा॑स्याहव॒नीय॒ इत्य॒सावा॑दि॒त्य इति॑ ब्रूयादे॒तस्मि॒न्‌हि सर्वा॑भ्यो दे॒वता॑भ्यो॒ जुह्व॑ति [14]  
य ए॒वव्ँवि॒द्वान॒ग्निञ्चि॑नु॒ते सा॒क्षादे॒व दे॒वता॑ ऋध्नो॒त्य्...
</details>
<details open><summary>विश्वास-प्रस्तुतिः - ब्राह्मणम्</summary>

ब्र॒ह्म॒वादिनो॑ वदन्ति॒ -  
"यदे॒ष गार्‌ह॑पत्यश् ची॒यते ऽथ॒ क्वा॑स्याहव॒नीय॒" इति॑ ।  
अ॒सावा॑दि॒त्य इति॑  ब्रूयात् ।  
ए॒तस्मि॒न्‌हि सर्वा॑भ्यो दे॒वता॑भ्यो॒ जुह्व॑ति ।   
य ए॒वव्ँवि॒द्वान॒ग्निञ् चि॑नु॒ते, सा॒क्षादे॒व दे॒वता॑ ऋध्नोति ।  
</details>
<details><summary>मूलम्</summary>

ब्र॒ह्म॒वादिनो॑ वदन्ति॒ -  
"यदे॒ष गार्‌ह॑पत्यश् ची॒यते ऽथ॒ क्वा॑स्याहव॒नीय॒" इति॑ ।  
अ॒सावा॑दि॒त्य इति॑  ब्रूयात् ।  
ए॒तस्मि॒न्‌हि सर्वा॑भ्यो दे॒वता॑भ्यो॒ जुह्व॑ति ।   
य ए॒वव्ँवि॒द्वान॒ग्निञ् चि॑नु॒ते, सा॒क्षादे॒व दे॒वता॑ ऋध्नोति ।  
</details>
<details><summary>भट्टभास्कर-टीका</summary>

5ब्रह्मवादिन इत्यादि ॥ यत् यद्येवमेष गार्हपत्यश्चीयते अग्नेरेव होमात् अथेदानीं क्वास्य भवति यः यत्र देवताभ्यो हूयत इति ब्रह्मवादिन आहुः । अत्रोत्तरमित्थं ब्रूयादित्याह - असावादित्य इति । अथाहवनीयत्वं समर्थयते - एतस्मिन्हीति । यत् सर्वाभ्यो देवताभ्यः हुतं तदेतस्मिन् तिष्ठतीति । यथा - अग्नौ प्रास्ताहुतिः सम्यगादित्यमुपतिष्ठते इति । तस्मात्स एवाहवनीयो भवतीति । य एवमित्यादि । गतम् ॥
</details>
<details><summary>भास्करोक्त-विनियोगः</summary>

6अथ राष्ट्रभृत उपदधाति - अग्ने यशस्विन्नित्याद्याश्चतस्त्रः सर्वाः त्रिष्टुभः, प्रथमा जगती वा ॥ तत्र प्रथमां - 
</details>
<details><summary>मूलम् (संयुक्तम्)</summary>

अग्ने॑ यशस्वि॒न्‌यश॑से॒मम॑र्प॒येन्द्रा॑वती॒मप॑चितीमि॒हा व॑ह । अ॒यम्मू॒र्धा प॑रमे॒ष्ठी सु॒वर्चाः॑ समा॒नाना॑मुत्त॒मश्लो॑को अस्तु ।
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/04/23_agne_yashasvin.md">
<details open><summary><h4>विश्वास-प्रस्तुतिः ...{Loading}...</h4></summary>

अग्ने॑ यशस्वि॒न्‌ यश॑से॒मम् +++(यजमानं)+++ **अ॑र्प॒य**  
+इन्द्रा॑वती॒म् अप॑चितीम्+++(=पूजां)+++ **इ॒हाव॑ह** ।
अ॒यम् मू॒र्धा प॑रमे॒ष्ठी सु॒वर्चाः॑,  
समा॒नाना॑म् **उत्त॒मश्लो॑को अस्तु** ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/5/7/04/23_agne_yashasvin.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

अग्ने॑ यशस्वि॒न्‌यश॑से॒मम॑र्प॒येन्द्रा॑वती॒मप॑चितीमि॒हा व॑ह ।

अ॒यम् मू॒र्धा प॑रमे॒ष्ठी सु॒वर्चाः॑ समा॒नाना॑म् - उत्त॒मश्लो॑को अस्तु ।
</details>
<details><summary>भट्टभास्कर-टीका</summary>

हे अग्ने यशस्विन् इमं यजमानं **यशसा अर्पय** प्रापय । 'नामन्त्रिते समानाधिकरणे' इति पूर्वस्यामन्त्रितस्य अविद्यमानत्वाभावः । **इन्द्रावतीं** इन्द्रयोग्यां **अपचितीं** पूजां इह अस्मिन्कर्मणि आवह आनय इन्द्रयोग्यां पूजां यथाऽयं समर्थस्स्यात् तथा कुर्वित्यर्थः । उभयत्रापि वर्णव्यत्ययेन दीर्घत्वम् । किमर्थमित्याह - अयं यजमानः मूर्धा प्रधानभूतः परमे महिम्नि स्थितः । उणादिषु निपात्यते । सुवर्चाः शोभनदीप्तिः । 'सोर्मनसी' इत्युत्तरपदाद्युदात्तत्वम् । समानानां समानजातानां मध्ये उत्तमश्लोक: उत्तमकीर्तिश्चास्तु एवमर्थ इति । उत्तमशब्द उञ्छादिरन्तोदात्तः ॥
</details>
<details><summary>मूलम् (संयुक्तम्)</summary>

भ॒द्रम्पश्य॑न्त॒ उप॑ सेदु॒रग्रे॒ तपो॑ दी॒क्षामृष॑यस्सुव॒र्विदः॑ । ततः॑ क्ष॒त्रम्बल॒मोज॑श्च जा॒तन्तद॒स्मै दे॒वा अ॒भि सन्न॑मन्तु ।
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/04/27_bhadram_pashyanta.md">
<details open><summary><h4>विश्वास-प्रस्तुतिः ...{Loading}...</h4></summary>

भ॒द्रम् **पश्य॑न्त॒ उप॑ सेदु॒र्** अग्रे॒  
तपो॑ +++(उपसल्-लक्षणां)+++ दी॒क्षाम् ऋष॑यस् सुव॒र्-विदः॑ ।  
ततः॑ क्ष॒त्रम् बल॒म् ओज॑श् च **जा॒तन्**  
तद् अ॒स्मै दे॒वा **अ॒भि सन्न॑मन्तु** ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/5/7/04/27_bhadram_pashyanta.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

भ॒द्रम्पश्य॑न्त॒ उप॑ सेदु॒रग्रे॒ तपो॑ दी॒क्षामृष॑यस् सुव॒र्विदः॑ ।  
ततः॑ क्ष॒त्रम्बल॒मोज॑श् च जा॒तन् तद॒स्मै दे॒वा अ॒भि सन्न॑मन्तु ।
</details>
<details><summary>भट्टभास्कर-टीका</summary>

7अथ द्वितीया - भद्रमिति ॥ **भद्रं** कल्याणं फलं **पश्यन्तः** शास्त्रदृष्ट्या विचिन्वानाः तपश्च उपसल्-लक्षणं **दीक्षां चाग्रे उपसेदुः** उपासाञ्चक्रिरे ऋषयः सुवर्विदः परमसुखज्ञाः ।  
**ततश् च** तेषां **क्षत्रं** धनं **बलं** सामर्थ्यं **ओजो** दीप्तिश्च **जातं** भद्रं उत्पादितं  
तद् भद्रम् अस्मै यजमानाय **देवा अभिसन्नमन्तु** आभिमुख्येनानयन्तु ॥
</details>
<details><summary>मूलम् (संयुक्तम्)</summary>

धा॒ता वि॑धा॒ता प॑र॒मा [15]  
उ॒त स॒न्दृक्प्र॒जाप॑तिᳶ परमे॒ष्ठी वि॒राजा॑ । स्तोमा॒श्छन्दाँ॑सि नि॒विदो॑ म आहुरे॒तस्मै॑ रा॒ष्ट्रम॒भि सन्न॑माम ।
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/04/31_dhAtA_vidhAtA.md">
<details open><summary><h4>विश्वास-प्रस्तुतिः ...{Loading}...</h4></summary>

धा॒ता वि॑धा॒ता प॑र॒मोत स॒न्दृक्  
प्र॒जाप॑तिᳶ परमे॒ष्ठी वि॒राजा॑ ।  
स्तोमा॒श् छन्दाँ॑सि नि॒विदो॑ म **आहुर्**  
ए॒तस्मै॑ रा॒ष्ट्रम् **अ॒भि सन्न॑माम** ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/5/7/04/31_dhAtA_vidhAtA.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

धा॒ता वि॑धा॒ता प॑र॒मोत स॒न्दृक् प्र॒जाप॑तिᳶ परमे॒ष्ठी वि॒राजा॑ ।  
स्तोमा॒श् छन्दाँ॑सि नि॒विदो॑ म आहुर् ए॒तस्मै॑ रा॒ष्ट्रम् अ॒भि सन्न॑माम ।
</details>
<details><summary>भट्टभास्कर-टीका</summary>

8अथ तृतीया - धातेति ॥ **धाता** धारकः **विधाता** विधारकः **परमो** रक्षितः परमस्रष्टा **उत** अपि च परमात्मा **संदृक्** उत्तमो द्रष्टा अचितदशिः [अवितथदर्शी] परमेश्वरः प्रजापतिः हिरण्यगर्भः परमेष्ठी परमे कारणभावे स्थितः परमात्मा विराजा एकस्रष्ट्रा सह स्तोमास्त्रिवृदादयः छन्दांसि गायत्र्यादीनि निविदः शस्त्राणि निविदः पदान्येव वा सर्वाण्येतानि मे आहुः । कथम् **एतस्मै** यजमानाय **राष्ट्रं** पदसमूहं आभिमुख्येन संनमामेति राष्ट्रस्याभिसन्नमने आभिमुख्यं भजतामित्यर्थः ॥
</details>
<details><summary>मूलम् (संयुक्तम्)</summary>

अ॒भ्याव॑र्तध्व॒मुप॒ मेत॑ सा॒कम॒यँ शा॒स्ताधि॑पतिर्वो अस्तु । अ॒स्य वि॒ज्ञान॒मनु॒ सँ र॑भध्वमि॒मम्प॒श्चादनु॑ जीवाथ॒ सर्वे॑ ।
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/04/35_abhyAvartadhvam_upa.md">
<details open><summary><h4>विश्वास-प्रस्तुतिः ...{Loading}...</h4></summary>

**अ॒भ्याव॑र्तध्व॒म्** उप॒ मेत॑ सा॒कम्  
अ॒यँ शा॒स्ता ऽधि॑पतिर् वो **अस्तु** ।  
अ॒स्य वि॒ज्ञान॒म् **अनु॒ सँ र॑भध्वम्**  
इ॒मम् प॒श्चाद् **अनु॑ जीवाथ॒** सर्वे॑ ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/5/7/04/35_abhyAvartadhvam_upa.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

अ॒भ्याव॑र्तध्व॒मुप॒ मेत॑ सा॒कम॒यँ शा॒स्ताधि॑पतिर्वो अस्तु ।  

अ॒स्य वि॒ज्ञान॒मनु॒ सँ र॑भध्वम् इ॒मम् प॒श्चादनु॑ जीवाथ॒ सर्वे॑ ।
</details>
<details><summary>भट्टभास्कर-टीका</summary>

9अथ चतुर्थी - अभ्यावर्तध्वमिति ॥ मनुष्या उच्यन्ते । अभ्यावर्तध्वं आभिमुख्येनास्माकमागच्छतम् । उपरक्ताः परागच्छत । 'गतिर्गतौ' इति प्रथमो गतिः अनुदात्तः । तेन पृथक् पदत्वाभावः । सर्वेऽपि साकं सम्भूय ऐकमत्यं गता मामुपेत उपगच्छत । धातूपसर्गसंयोगे कृते 'ओमाङोश्च' इति पररूपत्वम् । इदमुच्यध्वे - वः युष्काकं अयं यजमानः शास्ता अधिपतिश्चास्तु । 'ग्रसितस्कभित' इत्यादौ शास्तेति इडभावो निपात्यते । इदं चाप्युच्यध्वे - अयमप्यस्य यजमानस्य विज्ञानमनुसंरभध्वं यथाऽनेन विज्ञातं तथाऽनुसरन्तः कर्माण्यारभध्वम् । पश्चादिमं जीवन्तमनुजीवाथ सर्वेऽपि यद्ययं जीवति ततो यूयं जीवय । तस्मादिमं जीवन्तमनुजीवतेति । लेट्याडागमः ॥
</details>
<details><summary>मूलम् (संयुक्तम्)</summary>

रा॒ष्ट्रभृत॑ ए॒ता उप॑ दधात्ये॒षा वा अ॒ग्नेश्चिती॑ राष्ट्र॒भृत्तयै॒वास्मि॑न्रा॒ष्ट्रन्द॑धाति रा॒ष्ट्रमे॒व भ॑वति॒ नास्मा॑द्रा॒ष्ट्रम्भ्रँ॑शते ॥ [16]
</details>
</details>
</div>
<details open><summary>विश्वास-प्रस्तुतिः - ब्राह्मणम्</summary>

रा॒ष्ट्र॒भृत॑ ए॒ता **उप॑ दधाति** ।  
ए॒षा वा अ॒ग्नेश् चिती॑ **राष्ट्र॒भृत्** ।  
तयै॒वास्मि॑न् **रा॒ष्ट्रन् द॑धाति** ।  
**रा॒ष्ट्रम् ए॒व** भ॑वति ।  
**नास्मा॑द्** रा॒ष्ट्रम् **भ्रँ॑शते** ॥ [16]  
</details>
<details><summary>मूलम्</summary>

रा॒ष्ट्र॒भृत॑ ए॒ता उप॑ दधाति ।  
ए॒षा वा अ॒ग्नेश्चिती॑ राष्ट्र॒भृत् ।  
तयै॒वास्मि॑न् रा॒ष्ट्रन् द॑धाति ।  
रा॒ष्ट्रमे॒व भ॑वति ।  
नास्मा॑द् रा॒ष्ट्रम् भ्रँ॑शते ॥ [16]  
</details>
<details><summary>भट्टभास्कर-टीका</summary>

10अथासां ब्राह्मणम् - राष्ट्रभृत इत्यादि ॥ एषेति । एषा राष्ट्रमेवेति विधेयीकृतराष्ट्रतां दर्शयितुं ताच्छब्द्यम् । तदारभ्य नास्मात् राष्ट्रं भ्रंशत इति ॥

इति पञ्चमे सप्तमे चतुर्थोनुवाकः ॥  
</details>
