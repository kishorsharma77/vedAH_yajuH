+++
title = "२१"

+++


<details><summary>मूलम् (संयुक्तम्)</summary>

सु॒प॒र्णᳶ पा᳚र्ज॒न्यो ह॒ꣳ॒सो वृको॑ वृषद॒ꣳ॒शस्त ऐ॒न्द्रा अ॒पामु॒द्रो᳚ऽर्य॒म्णे लो॑पा॒शस्सि॒ꣳ॒हो न॑कु॒लो व्या॒घ्रस्ते म॑हे॒न्द्राय॒ कामा॑य॒ पर॑स्वान् ॥ [59]  
</details>

<details open><summary>विश्वास-प्रस्तुतिः</summary>

सु॒प॒र्णᳶ पा᳚र्ज॒न्यः ।  
ह॒ꣳ॒सो वृको॑ वृषद॒ꣳ॒शस् त ऐ॒न्द्राः ।  
अ॒पामु॒द्रः ।  
अ॒र्य॒म्णे लो॑पा॒शः ।  
सि॒ꣳ॒हो न॑कु॒लो व्या॒घ्रस्ते म॑हे॒न्द्राय॑ ।  
कामा॑य॒ पर॑स्वान् ॥ [59]  
</details>

<details><summary>मूलम्</summary>

सु॒प॒र्णᳶ पा᳚र्ज॒न्यः ।  
ह॒ꣳ॒सो वृको॑ वृषद॒ꣳ॒शस् त ऐ॒न्द्राः ।  
अ॒पामु॒द्रः ।  
अ॒र्य॒म्णे लो॑पा॒शः ।  
सि॒ꣳ॒हो न॑कु॒लो व्या॒घ्रस्ते म॑हे॒न्द्राय॑ ।  
कामा॑य॒ पर॑स्वान् ॥ [59]  
</details>

<details><summary>भट्टभास्कर-टीका</summary>

सुपर्णः प्रसिद्धः हंसादयस्त्रय ऐन्द्राः । हंसो गतः । वृकः लोहितश्वा । वृषदंशः मार्जारसदृशः । अपामुद्र उक्तः । अर्यम्णे लोपाशः क्रोष्टा । सिंहादयस्त्रयो महेन्द्राय गताः । कामाय परस्वान्महिषः । गर्दभ इत्येके ॥

इति पञ्चमे पञ्चमे एकविंशोनुवाकः ॥  
</details>
