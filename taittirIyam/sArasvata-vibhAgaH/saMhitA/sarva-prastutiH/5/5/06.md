+++
title = "०६"

+++


<details><summary>मूलम् (संयुक्तम्)</summary>

अग्न॒ आ या॑हि वी॒तय॒ इत्या॒हाह्व॑तै॒वैन॑म॒ग्निन्दू॒तव्ँवृ॑णीमह॒ इत्या॑ह हू॒त्वैवैन॑व्ँवृणीते॒ऽग्निना॒ग्निस्समि॑ध्यत॒ इत्या॑ह॒ समि॑न्द्ध ए॒वैन॑म॒ग्निर्वृ॒त्राणि॑ जङ्घन॒दित्या॑ह॒ समि॑द्ध ए॒वास्मि॑न्निन्द्रि॒यन्द॑धात्य॒ग्नेस्स्तोम॑म्मनामह॒ इत्या॑ह मनु॒त ए॒वैन॑म्...
</details>

<details open><summary>विश्वास-प्रस्तुतिः</summary>

अग्न॒ आ या॑हि वी॒तय॒ इत्या॑ह + आह्व॑तै॒वैन᳚म् ।  
अ॒ग्निन् दू॒तव्ँ वृ॑णीमह॒ इत्या॑ह , हू॒त्वैवैन॑व्ँ वृणीते
अ॒ग्निना॒ऽग्निस् समि॑ध्यत॒ इत्या॑ह॒ , समि॑न्द्ध ए॒वैन᳚म् ।  
अ॒ग्निर् वृ॒त्राणि॑ जङ्घन॒दित्या॑ह॒ , समि॑द्ध ए॒वास्मि॑न्न् इन्द्रि॒यन् द॑धाति ।  
अ॒ग्नेस् स्तोम॑म् मनामह॒ इत्या॑ह , मनु॒त ए॒वैन᳚म् ।  
</details>

<details><summary>मूलम्</summary>

अग्न॒ आ या॑हि वी॒तय॒ इत्या॑ह + आह्व॑तै॒वैन᳚म् ।  
अ॒ग्निन् दू॒तव्ँ वृ॑णीमह॒ इत्या॑ह , हू॒त्वैवैन॑व्ँ वृणीते
अ॒ग्निना॒ऽग्निस् समि॑ध्यत॒ इत्या॑ह॒ , समि॑न्द्ध ए॒वैन᳚म् ।  
अ॒ग्निर् वृ॒त्राणि॑ जङ्घन॒दित्या॑ह॒ , समि॑द्ध ए॒वास्मि॑न्न् इन्द्रि॒यन् द॑धाति ।  
अ॒ग्नेस् स्तोम॑म् मनामह॒ इत्या॑ह , मनु॒त ए॒वैन᳚म् ।  
</details>

<details><summary>भट्टभास्कर-टीका</summary>

1अग्न आ याहीत्यादिर्विभक्तीनां विधिः । पञ्चस्वहस्सु पञ्च चितयः । तत्रान्वहं चितेर्विभागार्था एता ऋचः । तत्र 'अग्न आयाहि' इत्यनया प्रथमेऽह्नि प्रथमायां चितौ चयनादेनमग्निमाह्वयते आह्वयति । छान्दसो लुङ्, 'आत्मनेपदेष्वन्यतरस्याम्' इत्यङ् । ततो हूत्वा आहूय द्वितीयायां चितौ अग्निं दूतं वृणीते अग्निमात्मसात्करोति । ततस्तृतीयायां 'अग्निनाऽग्निस्समिध्यते' इति एनमग्रिं समिन्धे दीपयति ततश्चतुर्थ्या 'अग्निर्वृत्राणि' इति समिन्धेऽग्नौ इन्द्रियं वीर्यं दधाति । ततः पञ्चम्यामग्नेस्स्तोमं मनामहे इति एतं महावीर्यं मनुते जानाति स्तोतुं धारयितुं वा ॥
</details>

<details><summary>मूलम् (संयुक्तम्)</summary>

ए॒तानि॒ वा अह्नाꣳ॑ रू॒पाणि॑ [26]  
अ॒न्व॒हमे॒वैन॑ञ्चिनु॒तेऽवाह्नाꣳ॑ रू॒पाणि॑ रुन्द्धे
</details>

<details open><summary>विश्वास-प्रस्तुतिः</summary>

ए॒तानि॒ वा अह्नाꣳ॑ रू॒पाणि॑ ।[26]  
अ॒न्व॒हमे॒वैन॑ञ् चिनुते ।  
अवाह्नाꣳ॑ रू॒पाणि॑ रुन्धे ।  
</details>

<details><summary>मूलम्</summary>

ए॒तानि॒ वा अह्नाꣳ॑ रू॒पाणि॑ ।[26]  
अ॒न्व॒हमे॒वैन॑ञ् चिनुते ।  
अवाह्नाꣳ॑ रू॒पाणि॑ रुन्धे ।  
</details>

<details><summary>भट्टभास्कर-टीका</summary>

2एतानि वा इत्यादि ॥ अहस्सम्बन्धीनि चितिरूपाणि चितिवैलक्षण्यात्मकानि । अन्वहमिति । अन्वहमेताभिश्चयनादह्नां रूपाण्यवरुन्धे विशिष्टां शरीरावस्थां लभते यजमानः ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ कस्मा᳚थ्स॒त्याद्या॒तया᳚म्नीर॒न्या इष्ट॑का॒ अया॑तयाम्नी लोकम्पृ॒णेत्य्...
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति॒ -  
कस्मा᳚थ् स॒त्याद् या॒तया᳚म्नीर् अ॒न्या इष्ट॑का॒ अया॑तयाम्नी लोकम्पृ॒णेति॑ ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति॒ -  
कस्मा᳚थ् स॒त्याद् या॒तया᳚म्नीर् अ॒न्या इष्ट॑का॒ अया॑तयाम्नी लोकम्पृ॒णेति॑ ।  
</details>

<details><summary>भट्टभास्कर-टीका</summary>

3ब्रह्मवादिन इत्यादि ॥ अत्र यत्र यातयाम्न्यो गतरसाः अन्या इष्टका अपस्यादयः सकृदुपहिता न पुनरुपधीयन्ते लोकंपृणा तु अयातयाम्नी यतः पुनःपुनरुपधीयते तदेतद्वैचित्र्यं कस्मात्काराणादिति ब्रह्मवादिनः प्रश्नं वदन्ति । 'अन उपधालोपिनः' इति ङीप् ॥
</details>

<details><summary>मूलम् (संयुक्तम्)</summary>

ऐ᳚न्द्रा॒ग्नी हि बा॑र्हस्प॒त्येति॑ ब्रूयादिन्द्रा॒ग्नी च॒ हि दे॒वाना॒म्बृह॒स्पति॒श्चाया॑तयामानो...
</details>

<details open><summary>विश्वास-प्रस्तुतिः</summary>

ऐ᳚न्द्रा॒ग्नी हि बा॑र्हस्प॒त्या + इति॑ ब्रूयात् ।  
इ॒न्द्रा॒ग्नी च॒ हि दे॒वाना॒म् बृह॒स्पति॒श् चाया॑तयामानः ।  
</details>

<details><summary>मूलम्</summary>

ऐ᳚न्द्रा॒ग्नी हि बा॑र्हस्प॒त्या + इति॑ ब्रूयात् ।  
इ॒न्द्रा॒ग्नी च॒ हि दे॒वाना॒म् बृह॒स्पति॒श् चाया॑तयामानः ।  
</details>

<details><summary>भट्टभास्कर-टीका</summary>

4ऐन्द्राग्नी इत्यादि ॥ ऐन्द्राग्नी बार्हस्पत्या च लोकंपृणा । इन्द्रग्नी बृहस्पतिश्च देवानां मध्ये अयातयामानः तस्मादयातयाम्नी लोकंपृणेति तेभ्य उत्तरं ब्रूयात् ॥
</details>

<details><summary>मूलम् (संयुक्तम्)</summary>

ऽनुच॒रव॑ती भव॒त्यजा॑मित्वायानु॒ष्टुभानु॑ चरत्या॒त्मा वै लो॑कम्पृ॒णा प्रा॒णो॑ऽनु॒ष्टुप्तस्मा᳚त्प्रा॒णस्सर्वा॒ण्यङ्गा॒न्यनु॑ चरति॒
</details>

<details open><summary>विश्वास-प्रस्तुतिः</summary>

अ॒नु॒चरव॑ती भवति ।  
अजा॑मित्वाय ।  
अ॒नु॒ष्टुभाऽनु॑ चरति ।  
आ॒त्मा वै लो॑कम्पृ॒णा प्रा॒णो॑ऽनु॒ष्टुप् , तस्मा᳚त् प्रा॒णस् सर्वा॒ण्यङ्गा॒न्यनु॑ चरति ।  
</details>

<details><summary>मूलम्</summary>

अ॒नु॒चरव॑ती भवति ।  
अजा॑मित्वाय ।  
अ॒नु॒ष्टुभाऽनु॑ चरति ।  
आ॒त्मा वै लो॑कम्पृ॒णा प्रा॒णो॑ऽनु॒ष्टुप् , तस्मा᳚त् प्रा॒णस् सर्वा॒ण्यङ्गा॒न्यनु॑ चरति ।  
</details>

<details><summary>भट्टभास्कर-टीका</summary>

5अनुचरवतीति ॥ सूददोहसा तद्वती भवति । अजामित्वायेति । एकाकिनो हि पुनःपुनः प्रवृत्तौ जामित्वमालस्यं स्यात् । अनुष्टुभेति । अनुचरो विशेष्यते । 'ता अस्य सूददोहसः' इत्येतया अनुष्टुभा पश्चादुच्चार्यभाणया लोकंपृणामनुवर्तते अध्वर्युरुपधीयमानाम् । आत्मा वा इत्यादि । आत्मस्थानीयां लोकंपृणां प्राणस्थानीया अनुष्टुक् यस्मादनुचरति तस्मात्प्राणस्सर्वाण्यङ्गान्यनुचरति ॥
</details>

<details><summary>मूलम् (संयुक्तम्)</summary>

ता अ॑स्य॒ सूद॑दोहसः [27]  
इत्या॑ह॒ तस्मा॒त्परु॑षिपरुषि॒ रस॒स्सोमꣳ॑ श्रीणन्ति॒ पृश्ञ॑य॒ इत्या॒ह...
</details>

<details open><summary>विश्वास-प्रस्तुतिः</summary>

ता अ॑स्य॒ सूद॑दोहस॒ इत्या॑ह ।[27]  
तस्मा॒त् परु॑षिपरुषि॒ रस॒स् सोमꣳ॑ श्रीणन्ति॒ पृश्न॑य॒ इत्या॑ह ।  
</details>

<details><summary>मूलम्</summary>

ता अ॑स्य॒ सूद॑दोहस॒ इत्या॑ह ।[27]  
तस्मा॒त् परु॑षिपरुषि॒ रस॒स् सोमꣳ॑ श्रीणन्ति॒ पृश्न॑य॒ इत्या॑ह ।  
</details>

<details><summary>भट्टभास्कर-टीका</summary>

6ता अस्येति ॥ मन्त्रावयवानां स्तुतिः । परुषिपरुषीति । पर्वणिपर्वणि सोमस्य रसो दुह्यते 'सदूदोहसः' इति लिङ्गात् ॥
</details>

<details><summary>मूलम् (संयुक्तम्)</summary>

अन्न॒व्ँवै पृश्ञ्यन्न॑मे॒वाव॑ रुन्द्धे॒ऽर्को वा अ॒ग्निर॒र्कोऽन्न॒मन्न॑मे॒वाव॑ रुन्द्धे॒ जन्म॑न्दे॒वाना॒व्ँविश॑स्त्रि॒ष्वा रो॑च॒ने दि॒व इत्या॑ह...
</details>

<details open><summary>विश्वास-प्रस्तुतिः</summary>

अन्न॒व्ँ वै पृश्ञ्यन्न् अ॑मे॒वाव॑ रुन्धे ।  
अ॒र्को वा अ॒ग्निर् , अ॒र्को ऽन्न॒म् अन्न॑मे॒वाव॑ रुन्धे ।  
"जन्म॑न् दे॒वाना॒व्ँ विश॑स् त्रि॒ष्वा रो॑च॒ने दि॒व" इत्या॑ह ।  
</details>

<details><summary>मूलम्</summary>

अन्न॒व्ँ वै पृश्ञ्यन्न् अ॑मे॒वाव॑ रुन्धे ।  
अ॒र्को वा अ॒ग्निर् , अ॒र्को ऽन्न॒म् अन्न॑मे॒वाव॑ रुन्धे ।  
"जन्म॑न् दे॒वाना॒व्ँ विश॑स् त्रि॒ष्वा रो॑च॒ने दि॒व" इत्या॑ह ।  
</details>

<details><summary>भट्टभास्कर-टीका</summary>

7अन्नं वा इति ॥ शुक्लत्वात् अन्नाख्या वा तत्र साधनत्वात् सूददोहस उच्यन्ते । अर्को वा इति । अर्चनीयत्वादग्निरर्कः । अर्चनत्वादन्नम् ॥
</details>

<details><summary>मूलम् (संयुक्तम्)</summary>

इ॒माने॒वास्मै॑ लो॒काञ्ज्योति॑ष्मतᳵ करोति॒
</details>

<details open><summary>विश्वास-प्रस्तुतिः</summary>

इ॒माने॒वास्मै॑ लो॒काञ् ज्योति॑ष्मतᳵ करोति ।  
</details>

<details><summary>मूलम्</summary>

इ॒माने॒वास्मै॑ लो॒काञ् ज्योति॑ष्मतᳵ करोति ।  
</details>

<details><summary>भट्टभास्कर-टीका</summary>

8इमानेवेति ॥ 'त्रिष्वा रोचने' इति लिङ्गात् । अनुचरवतीलोकंष्टणयोः इतरेभ्यो विशेषवचनादेतद्विषयैव सूददोहाः । यो वा इष्टकानामिति सामान्यवचनात्तद्देवतं सर्वविषयमिति वेदितव्यम् ॥
</details>

<details><summary>मूलम् (संयुक्तम्)</summary>

यो वा इष्ट॑कानाम्प्रति॒ष्ठाव्ँवेद॒ प्रत्ये॒व ति॑ष्ठति॒ तया॑ दे॒वत॑याङ्गिर॒स्वद्ध्रु॒वा सी॒देत्या॑है॒षा वा इष्ट॑कानाम्प्रति॒ष्ठा य ए॒वव्ँवेद॒ प्रत्ये॒व ति॑ष्ठति ॥ [28]  
</details>

<details open><summary>विश्वास-प्रस्तुतिः</summary>

यो वा इष्ट॑कानाम् प्रति॒ष्ठाव्ँ वेद॒ प्रत्ये॒व ति॑ष्ठति ।  
तया॑ दे॒वत॑या ऽङ्गिर॒स्वद्ध्रु॒वा सी॒द इत्या॑ह ।  
ए॒षा वा इष्ट॑कानाम् प्रति॒ष्ठा, य ए॒वव्ँ वेद॒ प्रत्ये॒व ति॑ष्ठति ॥ [28]  
</details>

<details><summary>मूलम्</summary>

यो वा इष्ट॑कानाम् प्रति॒ष्ठाव्ँ वेद॒ प्रत्ये॒व ति॑ष्ठति ।  
तया॑ दे॒वत॑या ऽङ्गिर॒स्वद्ध्रु॒वा सी॒द इत्या॑ह ।  
ए॒षा वा इष्ट॑कानाम् प्रति॒ष्ठा, य ए॒वव्ँ वेद॒ प्रत्ये॒व ति॑ष्ठति ॥ [28]  
</details>

<details><summary>भट्टभास्कर-टीका</summary>

9यो वा इत्यादि ॥ गतम् । एतेनोपहिता इष्टकाः प्रतिष्ठिता भवन्ति । एषेति । प्ततिष्ठापेक्षया लिङ्गनिर्देशः ॥

इति पञ्चमे पञ्चमे षष्ठोनुवाकः ॥  
</details>
