+++
title = "०३"

+++

<details><summary>मूलम् (संयुक्तम्)</summary>

यजु॑षा॒ वा ए॒षा क्रि॑यते॒ यजु॑षा पच्यते॒ यजु॑षा॒ वि मु॑च्यते॒ यदु॒खा सा वा ए॒षैतर्हि॑ या॒तया᳚म्नी॒ सा न पुनᳶ॑ प्र॒युज्येत्या॑हु॒रग्ने॑ यु॒ख्ष्वा हि ये तव॑ यु॒ख्ष्वा हि दे॑व॒हूत॑मा॒ꣳ॒ इत्यु॒खाया᳚ञ्जुहोति॒ तेनै॒वैना॒म्पुन॒ᳶ प्र यु॑ङ्क्ते॒ तेनाया॑तयाम्नी॒
</details>

<details open><summary>विश्वास-प्रस्तुतिः</summary>

यजु॑षा॒ वा ए॒षा क्रि॑यते॒, यजु॑षा पच्यते॒, यजु॑षा॒ वि मु॑च्यते॒ यदु॒खा ।  

"सा वा ए॒षैतर्हि॑ या॒तया᳚म्नी॒ सा न पुनᳶ॑ प्र॒युज्या᳚ " + इत्या॑हुः ।  

अग्ने॑ यु॒ख्ष्वा हि ये तव॑ यु॒ख्ष्वा हि दे॑व॒हूत॑मा॒ꣳ॒ इत्यु॒खाया᳚ञ् जुहोति ।  

तेनै॒वैना॒म् पुन॒ᳶ प्र यु॑ङ्क्ते॒ तेनाया॑तयाम्नी ।  
</details>

<details><summary>मूलम्</summary>

यजु॑षा॒ वा ए॒षा क्रि॑यते॒, यजु॑षा पच्यते॒, यजु॑षा॒ वि मु॑च्यते॒ यदु॒खा ।  

"सा वा ए॒षैतर्हि॑ या॒तया᳚म्नी॒ सा न पुनᳶ॑ प्र॒युज्या᳚ " + इत्या॑हुः ।  

अग्ने॑ यु॒ख्ष्वा हि ये तव॑ यु॒ख्ष्वा हि दे॑व॒हूत॑मा॒ꣳ॒ इत्यु॒खाया᳚ञ् जुहोति ।  

तेनै॒वैना॒म् पुन॒ᳶ प्र यु॑ङ्क्ते॒ तेनाया॑तयाम्नी ।  
</details>

<details><summary>भट्टभास्कर-टीका</summary>

1यजुषा वा इत्यादि ॥ उखानाम मन्त्रेण 'वि पाजसा' इत्यादिना क्रियते । 'धिषणास्त्वा' इत्यादिना पच्यते । 'मित्र' इत्यादिना विमुच्यते । सेयमेतर्हि इदानीं उपधानकाले यातयाम्नी निर्गतरसा पुनर्मन्त्रोपयोगात् । 'अन उपधालोपिनः' इति ङीप् । न सा पुनरपि प्रयोज्या पुनरपि तां न प्रयोक्तुमर्हति । अयातयाम्नी चैवं भवति ॥
</details>

<details><summary>मूलम् (संयुक्तम्)</summary>

यो वा अ॒ग्निय्ँयोग॒ आग॑ते यु॒नक्ति॑ यु॒ङ्क्ते यु॑ञ्जा॒नेष्वग्ने᳚ [15]  
यु॒ख्ष्वा हि ये तव॑ यु॒ख्ष्वा हि दे॑व॒हूत॑मा॒ꣳ॒ इत्या॑है॒ष वा अ॒ग्नेर्योग॒स्तेनै॒वैन॑य्ँयुनक्ति यु॒ङ्क्ते यु॑ञ्जा॒नेषु॑
</details>

<details open><summary>विश्वास-प्रस्तुतिः</summary>

यो वा अ॒ग्निय्ँ योग॒ आग॑ते यु॒नक्ति॑ यु॒ङ्क्ते यु॑ञ्जा॒नेषु ।  
अग्ने॑ यु॒ख्ष्वा हि ये तव॑ यु॒ख्ष्वा हि दे॑व॒हूत॑मा॒ꣳ॒ इत्या॑ह ।[15]  
ए॒ष वा अ॒ग्नेर्योगः॑ ।  
तेनै॒वैन॑य्ँ युनक्ति यु॒ङ्क्ते यु॑ञ्जा॒नेषु॑ ।  
</details>

<details><summary>मूलम्</summary>

यो वा अ॒ग्निय्ँ योग॒ आग॑ते यु॒नक्ति॑ यु॒ङ्क्ते यु॑ञ्जा॒नेषु ।  
अग्ने॑ यु॒ख्ष्वा हि ये तव॑ यु॒ख्ष्वा हि दे॑व॒हूत॑मा॒ꣳ॒ इत्या॑ह ।[15]  
ए॒ष वा अ॒ग्नेर्योगः॑ ।  
तेनै॒वैन॑य्ँ युनक्ति यु॒ङ्क्ते यु॑ञ्जा॒नेषु॑ ।  
</details>

<details><summary>भट्टभास्कर-टीका</summary>

2यो वा इत्यादयो अग्नियोगकाले आगते युनक्ति स युञ्जानेषु आत्मानं युङ्क्ते योक्तृव्यपदेशं लभते । कर्त्रभिप्रायमात्मनेपदम् । एते ऋचौ अग्नियोगसंज्ञे । अस्मिन्काले अब्रुवन् अग्निं युनक्ति युञ्जानेषु चात्मानं युङ्क्ते ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति न्य॑ङ्ङ॒ग्निश्चे॑त॒व्या(३) उ॑त्ता॒ना(३) इति॒ वय॑सा॒व्ँवा ए॒ष प्र॑ति॒मया॑ चीयते॒ यद॒ग्निर्यन्न्य॑ञ्चञ्चिनु॒यात्पृ॑ष्टि॒त ए॑न॒माहु॑तय ऋच्छेयु॒र्यदु॑त्ता॒नन्न पति॑तुꣳ शक्नुया॒दसु॑वर्ग्योऽस्य स्यात्...
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति "न्य॑ङ्ङ॒ग्निश् चे॑त॒व्या(३) उ॑त्ता॒ना(३)" इति॑ ।  
वय॑सा॒व्ँ वा ए॒ष प्र॑ति॒मया॑ चीयते॒ यद॒ग्निः ।  
यन् न्य॑ञ्चञ् चिनु॒यात् पृ॑ष्टि॒त ए॑न॒माहु॑तय ऋच्छेयुः ।   
यदु॑त्ता॒नन् न पति॑तुꣳ शक्नुया॒दसु॑वर्ग्योऽस्य स्यात् ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति "न्य॑ङ्ङ॒ग्निश् चे॑त॒व्या(३) उ॑त्ता॒ना(३)" इति॑ ।  
वय॑सा॒व्ँ वा ए॒ष प्र॑ति॒मया॑ चीयते॒ यद॒ग्निः ।  
यन् न्य॑ञ्चञ् चिनु॒यात् पृ॑ष्टि॒त ए॑न॒माहु॑तय ऋच्छेयुः ।   
यदु॑त्ता॒नन् न पति॑तुꣳ शक्नुया॒दसु॑वर्ग्योऽस्य स्यात् ।  
</details>

<details><summary>भट्टभास्कर-टीका</summary>

3अथ उत्तानपुरुषशीर्षोपधानार्थं ब्रह्मचारिभिर्विचारं प्रस्तौति - ब्रह्मवादिन इति ॥ ब्रह्मवादिनो विचारं वदन्ति, किं अधोमुखोग्निश्चेतव्यः? उत ऊर्ध्वमुखः? इति । 'विचार्यमाणानाम्' इति प्लुतः । ...पक्षद्वयमिति । वयसामित्यादि । अयमग्निः पक्षिणां प्रतिमा प्रतिच्छन्देन चीयते नेष्टकासङ्घातमात्रम् । विकृत्यर्थं बहुवचनम् । तत्र तत्तत्प्रतिमाम्नातं अग्निमयं चिनुयात् ष्टष्टितः पृष्टितयः एनमाहुतयः प्राप्नुयुः । यदुत्तानमिति । चिनुयादित्येव । चयनप्रातिकूल्यात् पतितुं न शक्नुयात् । ततश्चायं यजमानस्य असुवर्ग्यस्स्यात् । 'गोद्व्यचः' इति यत् ॥
</details>

<details><summary>मूलम् (संयुक्तम्)</summary>

प्रा॒चीन॑मुत्ता॒नम् [16]  
पु॒रु॒ष॒शी॒र्षमुप॑ दधाति मुख॒त ए॒वैन॒माहु॑तय ऋच्छन्ति॒ नोत्ता॒नञ्चि॑नुते सुव॒र्ग्यो᳚ऽस्य भवति
</details>

<details open><summary>विश्वास-प्रस्तुतिः</summary>

प्रा॒चीन॑मुत्ता॒नम् पु॑रुषशी॒र्॒षमुप॑ दधाति । [16]  
मु॒ख॒त ए॒वैन॒माहु॑तय ऋच्छन्ति॒, नोत्ता॒नञ् चि॑नुते, सुव॒र्ग्यो᳚ऽस्य भवति ।  
</details>

<details><summary>मूलम्</summary>

प्रा॒चीन॑मुत्ता॒नम् पु॑रुषशी॒र्॒षमुप॑ दधाति । [16]  
मु॒ख॒त ए॒वैन॒माहु॑तय ऋच्छन्ति॒, नोत्ता॒नञ् चि॑नुते, सुव॒र्ग्यो᳚ऽस्य भवति ।  
</details>

<details><summary>भट्टभास्कर-टीका</summary>

4समाधत्ते-प्राचीनमित्यादि ॥ पुरुषशीर्षमात्रं प्राचीनमुत्तानमुपदधाति । मुखत एवाहुतयः प्राप्नुवन्ति । अग्निं तु नोत्तानं चिनुते न्यञ्चमेव च चिनुयात् । तेनायं स्वर्ग्यो भवति ॥
</details>

<details><summary>मूलम् (संयुक्तम्)</summary>

सौ॒र्या जु॑होति॒ चख्षु॑रे॒वास्मि॒न्प्रति॑ दधाति॒
</details>

<details open><summary>विश्वास-प्रस्तुतिः</summary>

सौ॒र्या जु॑होति ।  
चख्षु॑र् ए॒वास्मि॒न् प्रति॑ दधाति ।   
</details>

<details><summary>मूलम्</summary>

सौ॒र्या जु॑होति ।  
चख्षु॑र् ए॒वास्मि॒न् प्रति॑ दधाति ।   
</details>

<details><summary>भट्टभास्कर-टीका</summary>

5सौर्येति ॥ 'चित्रं देवानां' इति । ऋचा तस्मिन्पुरुषशिरसि जुहोति । उदात्तनिवृत्तिस्वरेण ङीप उदात्तत्वे 'उदात्तयणः' इति तृतीयाया उदात्तत्वम् ॥
</details>

<details><summary>मूलम् (संयुक्तम्)</summary>

द्विर्जु॑होति॒ द्वे हि चख्षु॑षी समा॒न्या जु॑होति समा॒नꣳ हि चख्षु॒स्समृ॑द्ध्यै
</details>

<details open><summary>विश्वास-प्रस्तुतिः</summary>

द्विर् जु॑होति॒ , द्वे हि चख्षु॑षी ।  
स॒मा॒न्या जु॑होति, समा॒नꣳ हि चख्षु॒स् समृ॑द्ध्यै ।  
</details>

<details><summary>मूलम्</summary>

द्विर् जु॑होति॒ , द्वे हि चख्षु॑षी ।  
स॒मा॒न्या जु॑होति, समा॒नꣳ हि चख्षु॒स् समृ॑द्ध्यै ।  
</details>

<details><summary>भट्टभास्कर-टीका</summary>

6द्विरिति ॥ द्वित्वाच्चक्षुषः । समान्येति । एकयैवर्चा द्वयोश्चक्षुषोः जुहोति । 'केवलमामक' इति ङीप्, पूर्ववत्तृतीयाया उदात्तत्वम् । समानं एकमेव हि चक्षुरिन्द्रियं अधिष्ठानभेदात्तु भिन्नमिव लक्ष्यते । समृद्ध्या इति । अनुरूपत्वाय भवति । 'तादौ च' इति गतेः प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

देवासु॒रास्सय्ँय॑त्ता आस॒न्ते वा॒मव्ँवसु॒ सन्न्य॑दधत॒ तद्दे॒वा वा॑म॒भृता॑वृञ्जत॒ तद्वा॑म॒भृतो॑ वामभृ॒त्त्वय्ँयद्वा॑म॒भृत॑मुप॒दधा॑ति वा॒ममे॒व तया॒ वसु॒ यज॑मानो॒ भ्रातृ॑व्यस्य वृङ्क्ते॒
</details>

<details open><summary>विश्वास-प्रस्तुतिः</summary>

दे॒वा॒सु॒राः सय्ँय॑त्ता आसन् ।  
ते वा॒मव्ँ वसु॒ सन्न्य॑दधत ।  
तद् दे॒वा वा॑म॒भृता॑वृञ्जत ।  
तद् वा॑म॒भृतो॑ वामभृ॒त्त्वम् ।   
यद् वा॑म॒भृत॑मुप॒दधा॑ति, वा॒ममे॒व तया॒ वसु॒ यज॑मानो॒ भ्रातृ॑व्यस्य वृङ्क्ते ।  
</details>

<details><summary>मूलम्</summary>

दे॒वा॒सु॒राः सय्ँय॑त्ता आसन् ।  
ते वा॒मव्ँ वसु॒ सन्न्य॑दधत ।  
तद् दे॒वा वा॑म॒भृता॑वृञ्जत ।  
तद् वा॑म॒भृतो॑ वामभृ॒त्त्वम् ।   
यद् वा॑म॒भृत॑मुप॒दधा॑ति, वा॒ममे॒व तया॒ वसु॒ यज॑मानो॒ भ्रातृ॑व्यस्य वृङ्क्ते ।  
</details>

<details><summary>भट्टभास्कर-टीका</summary>

7देवासुरा इत्यादि ॥ असुराः वामं वननीयं चयनरसं न्यदधत गूढं क्वचित्संभूय स्थापितवन्तः । देवास्तु तद्वामभृन्नाम्न्या इष्टकया अवृञ्जत आददत । तत् वामं वसु भ्रियतेऽनयेति वामभृत् । करणे क्विप्, 'हृग्रहोर्भः' इति भत्वम् ॥
</details>

<details><summary>मूलम् (संयुक्तम्)</summary>

हिर॑ण्यमूर्ध्नी भवति॒ ज्योति॒र्वै हिर॑ण्य॒ञ्ज्योति॑र्वा॒मञ्ज्योति॑षै॒वास्य॒ ज्योति॑र्वा॒मव्ँवृ॑ङ्क्ते द्विय॒जुर्भ॑वति॒ प्रति॑ष्ठित्यै ॥ [17]  
</details>

<details open><summary>विश्वास-प्रस्तुतिः</summary>

हिर॑ण्यमूर्ध्नी भवति ।  
ज्योति॒र् वै हिर॑ण्य॒ञ् ज्योति॑र् वा॒मम् ।  
ज्योति॑षै॒वास्य॒ ज्योति॑र् वा॒मव्ँ वृ॑ङ्क्ते ।  
द्वि॒य॒जुर् भ॑वति॒, प्रति॑ष्ठित्यै ॥ [17]  
</details>

<details><summary>मूलम्</summary>

हिर॑ण्यमूर्ध्नी भवति ।  
ज्योति॒र् वै हिर॑ण्य॒ञ् ज्योति॑र् वा॒मम् ।  
ज्योति॑षै॒वास्य॒ ज्योति॑र् वा॒मव्ँ वृ॑ङ्क्ते ।  
द्वि॒य॒जुर् भ॑वति॒, प्रति॑ष्ठित्यै ॥ [17]  
</details>

<details><summary>भट्टभास्कर-टीका</summary>

8हिरण्यमूर्ध्नीति ॥ हिरण्यं मूर्ध्नि उपरिभागे यस्याः । पूर्ववत् ङीप् । ज्योतिरिति । हिरण्यं द्योतनशीलं वामं वसु । तस्मात्तादृशेन तादृशं वसु भ्रातृव्यस्याददते । द्वियजुरिति । द्वाभ्यां मन्त्राभ्यां 'यास्ते अग्रे सूर्ये रुचः' 'या वो देवाः सूर्ये रुचः' इत्येताभ्यां यजुष्कृतावयजुष्कृति वा । त्रिचक्रादित्वादुत्तरपदान्तोदात्तत्वम् । प्रतिष्ठित्या इति । द्वित्वलाभाद्गतेः प्रकृतिस्वरत्वम् ॥

इति पञ्चमे पञ्चमे तृतीयोनुवाकः ॥  
</details>
