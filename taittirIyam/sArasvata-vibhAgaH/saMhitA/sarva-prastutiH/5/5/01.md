+++
title = "०१"

+++

<details><summary>मूलम् (संयुक्तम्)</summary>

यदेके॑न सꣳस्था॒पय॑ति य॒ज्ञस्य॒ सन्त॑त्या॒ अवि॑च्छेदायै॒न्द्राᳶ प॒शवो॒ ये मु॑ष्क॒रा यदै॒न्द्रास्सन्तो॒ऽग्निभ्य॑ आल॒भ्यन्ते॑ दे॒वता᳚भ्यस्स॒मद॑न्दधात्य्...
</details>

<details open><summary>विश्वास-प्रस्तुतिः</summary>

यदेके॑न सꣳस्था॒पय॑ति य॒ज्ञस्य॒ सन्त॑त्या॒ अवि॑च्छेदाय ।  

ऐ॒न्द्राᳶ प॒शवो॒ ये मु॑ष्क॒राः ।  

यदै॒न्द्रास् सन्तो॒ऽग्निभ्य॑ आल॒भ्यन्ते॑,  दे॒वता᳚भ्यस् स॒मद॑न्दधाति ।  
</details>

<details><summary>मूलम्</summary>

यदेके॑न सꣳस्था॒पय॑ति य॒ज्ञस्य॒ सन्त॑त्या॒ अवि॑च्छेदाय ।  

ऐ॒न्द्राᳶ प॒शवो॒ ये मु॑ष्क॒राः ।  

यदै॒न्द्रास् सन्तो॒ऽग्निभ्य॑ आल॒भ्यन्ते॑,  दे॒वता᳚भ्यस् स॒मद॑न्दधाति ।  
</details>

<details><summary>भट्टभास्कर-टीका</summary>

1अतः परमग्निकाण्डमेव अग्न्यार्षेयम् । एवं चतुर्थकाण्ड आम्नातानां मन्त्राणां परिसमाप्त्या इदानीं अग्निप्रयोगविहितान् कांश्चिद्धर्मविशेषान्वक्तुं द्वितीयं काण्डमारभ्यते । तत्र यदुक्तं 'अग्निभ्यः पशूनालभते' इत्यारभ्य 'प्राजापत्येन संस्थापयति' इत्यन्तेतन पक्षद्वयमग्निभ्यः पशूनालभ्य तान् पर्यग्निकृतानुत्सृज्य प्राजापत्येनैव संस्थापयेत् सर्वेषां संस्थापयेदिति, तत्र शेषविवक्षया प्रथमः पक्षोऽनूद्यते-यदेकेनेत्यादि ॥ यत्प्राजाप- तेनैकेन पशुना संस्थापयति यज्ञस्य सन्तत्यै साकल्येन निवृत्त्यर्थं भवति । तच्चाविच्छेदार्थं मध्ये विच्छेदो माभूदिति । पर्यग्नि- कृतानां उत्सर्गात् विच्छेदस्स्यात् प्राजापत्येन संस्थापनया तत्परिह्रियत इति । अथ द्वितीये पक्षे विशेषमाह- ऐन्द्राः खल्वेते पशवः ये मुष्करा मुष्कवन्तः अनुत्पातितवृषणाः 'ऊषसुषि- मुष्कमथो रः ' इत्यादिना रः । ऐन्द्रास्सन्तो ये अग्निभ्यः आलभ्यन्ते संज्ञप्यन्ते च ते सर्वे देवताभ्यः समदं कलहं दधाति उत्पादयति । इन्द्रस्याग्न्यादीनां च समानं माद्यन्त्यस्यामिति समत्कलहः । क्विप्, ' समानस्य छन्दसि ' इति सभावः ॥
</details>

<details><summary>मूलम् (संयुक्तम्)</summary>

आग्ने॒यीस्त्रि॒ष्टुभो॑ याज्यानुवा॒क्याः᳚ कुर्या॒द्यदा᳚ग्ने॒यीस्तेना᳚ग्ने॒या यत्त्रि॒ष्टुभ॒स्तेनै॒न्द्रास्समृ॑द्ध्यै॒ न दे॒वता᳚भ्यस्स॒मद॑न्दधाति
</details>

<details open><summary>विश्वास-प्रस्तुतिः</summary>

आ॒ग्ने॒यीस्त्रि॒ष्टुभो॑ याज्यानुवा॒क्या॑ᳵ कुर्यात् ।  
यदा᳚ग्ने॒यीस् तेना᳚ग्ने॒याः ।  
यत्त्रि॒ष्टुभ॒स्तेनै॒न्द्राः । समृ॑द्ध्यै ।  
न दे॒वता᳚भ्यस् स॒मद॑न्दधाति
</details>

<details><summary>मूलम्</summary>

आ॒ग्ने॒यीस्त्रि॒ष्टुभो॑ याज्यानुवा॒क्या॑ᳵ कुर्यात् ।  
यदा᳚ग्ने॒यीस् तेना᳚ग्ने॒याः ।  
यत्त्रि॒ष्टुभ॒स्तेनै॒न्द्राः । समृ॑द्ध्यै ।  
न दे॒वता᳚भ्यस् स॒मद॑न्दधाति
</details>

<details><summary>भट्टभास्कर-टीका</summary>

2आग्नेयीरित्यादि ॥ गतम् ॥
+++(सम्पादकटिप्पनी - विस्तृतं व्याख्यानमन्यत्र मृग्यम् ।)+++
</details>

<details><summary>मूलम् (संयुक्तम्)</summary>

वा॒यवे॑ नि॒युत्व॑ते तूप॒रमा ल॑भते॒ तेजो॒ऽग्नेर्वा॒युस्तेज॑स ए॒ष आ ल॑भ्यते॒ तस्मा᳚द्य॒द्रिय॑ङ्वा॒युः [1]  
वाति॑ त॒द्रिय॑ङ्ङ॒ग्निर्द॑हति॒ स्वमे॒व तत्तेजोऽन्वे॑ति॒
</details>

<details open><summary>विश्वास-प्रस्तुतिः</summary>

वा॒यवे॑ नि॒युत्व॑ते तूप॒रमा ल॑भते॒ तेजो॒ऽग्नेर्वा॒युः ।  
तेज॑स ए॒ष आ ल॑भ्यते ।  
तस्मा᳚द् य॒द्रिय॑ङ्वा॒युर् वाति॑ त॒द्रिय॑ङ्ङ॒ग्निर् द॑हति ।[1]  
स्वमे॒व तत्तेजो ऽन्वे॑ति ।  
</details>

<details><summary>मूलम्</summary>

वा॒यवे॑ नि॒युत्व॑ते तूप॒रमा ल॑भते॒ तेजो॒ऽग्नेर्वा॒युः ।  
तेज॑स ए॒ष आ ल॑भ्यते ।  
तस्मा᳚द् य॒द्रिय॑ङ्वा॒युर् वाति॑ त॒द्रिय॑ङ्ङ॒ग्निर् द॑हति ।[1]  
स्वमे॒व तत्तेजो ऽन्वे॑ति ।  
</details>

<details><summary>भट्टभास्कर-टीका</summary>

3अधुना तृतीयमपि पक्षं समर्थयति-वायवे नियुत्वत इति ॥ सर्वेषामेतेषां स्थाने एक एव वायव्यः पशुस्तूपर आलभ्यते । तूपरः शृङ्गहीनः । तेज इति । तद्धेतुत्वात्ताच्छव्यम् । वायुना अभिध्यायमानो अग्निस्तेजस्वीभवति । तस्माद्यद्रियङ् यद्दिगभिमुखो वाति वायुः अग्निरपि तद्रियङ् तद्दिगभिमुखो दहति गच्छतीति यावत् । यदञ्चति तदञ्चतीति ऋत्विगादिना क्विन्, ' विष्वग्देवयोश्च ' इत्यद्र्यादेशः । अद्रिसक्रियोरन्तोदात्तत्वनिपातः कृत्स्नरनिवृत्त्यर्थम्, 'क्विन्प्रत्ययस्य कुः' इति कुत्वम् । आत्मनस्तेजोहेतुत्वमनुगच्छति वायुः ॥
</details>

<details><summary>मूलम् (संयुक्तम्)</summary>

यन्न नि॒युत्व॑ते॒ स्यादुन्मा᳚द्ये॒द्यज॑मानो नि॒युत्व॑ते भवति॒ यज॑मान॒स्यानु॑न्मादाय
</details>

<details open><summary>विश्वास-प्रस्तुतिः</summary>

यन्न नि॒युत्व॑ते॒ स्याद् उन्मा᳚द्ये॒द्यज॑मानः ।  
नि॒युत्व॑ते भवति॒ यज॑मान॒स्यानु॑न्मादाय ।  
</details>

<details><summary>मूलम्</summary>

यन्न नि॒युत्व॑ते॒ स्याद् उन्मा᳚द्ये॒द्यज॑मानः ।  
नि॒युत्व॑ते भवति॒ यज॑मान॒स्यानु॑न्मादाय ।  
</details>

<details><summary>भट्टभास्कर-टीका</summary>

4यदिति ॥ केवलवायव्यत्वे यजमान उन्माद्येत् ॥
</details>

<details><summary>मूलम् (संयुक्तम्)</summary>

वायु॒मती᳚ श्वे॒तव॑ती याज्यानुवा॒क्ये॑ भवतस्सतेज॒स्त्वाय॑
</details>

<details open><summary>विश्वास-प्रस्तुतिः</summary>

वा॒यु॒मती᳚ श्वे॒तव॑ती याज्यानुवा॒क्ये॑ भवतः ।  
स॒ते॒ज॒स्त्वाय॑ ।  
</details>

<details><summary>मूलम्</summary>

वा॒यु॒मती᳚ श्वे॒तव॑ती याज्यानुवा॒क्ये॑ भवतः ।  
स॒ते॒ज॒स्त्वाय॑ ।  
</details>

<details><summary>भट्टभास्कर-टीका</summary>

5वायुमतीति ॥ 'पीवोन्नात्' इत्येवमाद्ये नियुत्वत्यौ श्वेत- वत्यौ 'वा छन्दसि' इति पूर्वसवर्णदीर्घत्वम् । सतेजस्त्वायेति । स्वतोस्य तेजस्त्वात् ॥
</details>

<details><summary>मूलम् (संयुक्तम्)</summary>

हिरण्यग॒र्भस्सम॑वर्त॒ताग्र॒ इत्या॑घा॒रमा घा॑रयति प्र॒जाप॑ति॒र्वै हि॑रण्यग॒र्भᳶ प्र॒जाप॑तेरनुरूप॒त्वाय॒
</details>

<details open><summary>विश्वास-प्रस्तुतिः</summary>

"हि॒र॒ण्य॒ग॒र्भस् सम॑वर्त॒ताग्र॒" इत्या॑घा॒रमा घा॑रयति ।  
प्र॒जाप॑ति॒र् वै हि॑रण्यग॒र्भः ।  
प्र॒जाप॑तेरनुरूप॒त्वाय॑ ।  
</details>

<details><summary>मूलम्</summary>

"हि॒र॒ण्य॒ग॒र्भस् सम॑वर्त॒ताग्र॒" इत्या॑घा॒रमा घा॑रयति ।  
प्र॒जाप॑ति॒र् वै हि॑रण्यग॒र्भः ।  
प्र॒जाप॑तेरनुरूप॒त्वाय॑ ।  
</details>

<details><summary>भट्टभास्कर-टीका</summary>

6हिरण्यगर्भ इति ॥ स्रुचैव विधीयते । प्रजापतेरिति । एवं हि प्रजापतेरनुरूपत्वं भवतीति ।
</details>

<details><summary>मूलम् (संयुक्तम्)</summary>

सर्वा॑णि॒ वा ए॒ष रू॒पाणि॑ पशू॒नाम्प्रत्या ल॑भ्यते॒ यच्छ्म॑श्रु॒णस्तत् [2]  
पुरु॑षाणाꣳ रू॒पम्यत्तू॑प॒रस्तदश्वा॑ना॒य्ँयद॒न्यतो॑द॒न्तद्गवा॒य्ँयदव्या॑ इव श॒फास्तदवी॑ना॒य्ँयद॒जस्तद॒जाना᳚व्...
</details>

<details open><summary>विश्वास-प्रस्तुतिः</summary>

सर्वा॑णि॒ वा ए॒ष रू॒पाणि॑ पशू॒नाम् प्रत्या ल॑भ्यते ।  
यच्छ्म॑श्रु॒णस् तत् पुरु॑षाणाꣳ रू॒पम् । [2]  
यत् तू॑प॒रस् तदश्वा॑नाम् ।  
यद॒न्यतो॑द॒न् तद् गवा᳚म् ।  
यदव्या॑ इव श॒फास् तदवी॑नाम् ।  
यद॒जस् तद॒जाना᳚म् ।  
</details>

<details><summary>मूलम्</summary>

सर्वा॑णि॒ वा ए॒ष रू॒पाणि॑ पशू॒नाम् प्रत्या ल॑भ्यते ।  
यच्छ्म॑श्रु॒णस् तत् पुरु॑षाणाꣳ रू॒पम् । [2]  
यत् तू॑प॒रस् तदश्वा॑नाम् ।  
यद॒न्यतो॑द॒न् तद् गवा᳚म् ।  
यदव्या॑ इव श॒फास् तदवी॑नाम् ।  
यद॒जस् तद॒जाना᳚म् ।  
</details>

<details><summary>भट्टभास्कर-टीका</summary>

7सर्वाणीति ॥ पशूनां सर्वाणि रूपाणि प्रत्येषः य आलभ्यते प्राजापत्याम्नातमेवे त्यर्थः । कथमित्याह-यदित्यादि । श्मश्रुणत्वात् पुरुषाणां रूपं प्रत्यालभते । तूपरत्वादश्वानाम् । अन्यतोदत्त्वात् गवाम् । ' छन्दसि च ' इति तद्भावः । अवितुल्यशफत्वात् अवीनाम् । अजत्वात् अजानां सर्वेषाम् ॥
</details>

<details><summary>मूलम् (संयुक्तम्)</summary>

वा॒युर्वै प॑शू॒नाम्प्रि॒यन्धाम॒ यद्वा॑य॒व्यो॑ भव॑त्ये॒तमे॒वैन॑म॒भि स॑ञ्जाना॒नाᳶ प॒शव॒ उप॑ तिष्ठन्ते
</details>

<details open><summary>विश्वास-प्रस्तुतिः</summary>

वा॒युर्वै प॑शू॒नाम् प्रि॒यन्धाम॑ ।  
यद् वा॑य॒व्यो॑ भव॑त्य् - ए॒तमे॒वैन॑म् अ॒भि स॑ञ्जाना॒नाᳶ प॒शव॒ उप॑ तिष्ठन्ते ।  
</details>

<details><summary>मूलम्</summary>

वा॒युर्वै प॑शू॒नाम् प्रि॒यन्धाम॑ ।  
यद् वा॑य॒व्यो॑ भव॑त्य् - ए॒तमे॒वैन॑म् अ॒भि स॑ञ्जाना॒नाᳶ प॒शव॒ उप॑ तिष्ठन्ते ।  
</details>

<details><summary>भट्टभास्कर-टीका</summary>

8वायुर्वा इति ॥ वृष्ट्यादिद्वारेणोत्पत्तिहेतुत्वात् पशूनां प्रियं स्थानम् । तस्माद्वायव्यत्वे एवमेकप्रियस्थानात्मकं वायुमेवाभिसञ्जानानाः प्रत्यभिजानन्तः पशव एवैनं पशव उपतिष्ठन्ते अतश्च सर्वपशुप्रत्याम्नातमितीदं पशोस्स्तुतिः ॥
</details>

<details><summary>मूलम् (संयुक्तम्)</summary>

वाय॒व्य॑ᳵ का॒र्या(३)ᳶ प्रा॑जाप॒त्या(३) इत्या॑हु॒र्यद्वा॑य॒व्य॑ङ्कु॒र्यात्प्र॒जाप॑तेरिया॒द्यत्प्रा॑जाप॒त्यङ्कु॒र्याद्वा॒योः [3]  
इ॒या॒द्यद्वा॑य॒व्यᳶ॑ प॒शुर्भव॑ति॒ तेन॑ वा॒योर्नैति॒ यत्प्रा॑जाप॒त्यᳶ पु॑रो॒डाशो॒ भव॑ति॒ तेन॑ प्रा॒जाप॑ते॒र्नैति॒ यद्द्वाद॑शकपाल॒स्तेन॑ वैश्वान॒रान्नैत्य्...
</details>

<details open><summary>विश्वास-प्रस्तुतिः</summary>

वा॒य॒व्य॑ᳵ का॒र्या(३)ᳶ प्रा॑जाप॒त्या(३) इत्या॑हुः ।  
यद् वा॑य॒व्य॑ङ् कु॒र्यात्, प्र॒जाप॑तेरियात् ।  
यत् प्रा॑जाप॒त्यङ् कु॒र्याद् , वा॒योर् इ॑यात्  । [3]  
यद् वा॑य॒व्यᳶ॑ प॒शुर्भव॑ति॒ , तेन॑ वा॒योर् नैति॑ ।  
यत् प्रा॑जाप॒त्यᳶ पु॑रो॒डाशो॒ भव॑ति॒ तेन॑ प्रा॒जाप॑ते॒र् नैति॑ ।  
यद् द्वाद॑शकपाल॒स् तेन॑ वैश्वान॒रान् नैति॑ ।  
</details>

<details><summary>मूलम्</summary>

वा॒य॒व्य॑ᳵ का॒र्या(३)ᳶ प्रा॑जाप॒त्या(३) इत्या॑हुः ।  
यद् वा॑य॒व्य॑ङ् कु॒र्यात्, प्र॒जाप॑तेरियात् ।  
यत् प्रा॑जाप॒त्यङ् कु॒र्याद् , वा॒योर् इ॑यात्  । [3]  
यद् वा॑य॒व्यᳶ॑ प॒शुर्भव॑ति॒ , तेन॑ वा॒योर् नैति॑ ।  
यत् प्रा॑जाप॒त्यᳶ पु॑रो॒डाशो॒ भव॑ति॒ तेन॑ प्रा॒जाप॑ते॒र् नैति॑ ।  
यद् द्वाद॑शकपाल॒स् तेन॑ वैश्वान॒रान् नैति॑ ।  
</details>

<details><summary>भट्टभास्कर-टीका</summary>

9वायव्यार्थे प्राजापत्यस्य पशुपुरोडाशस्य विधानार्थं पशोर्विचारः । 'विचार्यमाणानाम्' इति प्लुतः । यदित्यादि ॥ इयात् अपगच्छेत् सम्बन्धोस्य न स्यात् तत्र पशोर्वायव्यत्वात् पशुपुरोडाशस्य च प्राजापत्यत्वात् दोषद्वयं परिहृतम् । इदं चापरमुच्यते तस्य पशुपुरोडाशस्य द्वादशकपालत्वात् वैश्वानरान्नापगमः ॥
</details>

<details><summary>मूलम् (संयुक्तम्)</summary>

आ᳚ग्नावैष्ण॒वमेका॑दशकपाल॒न्निर्व॑पति दीख्षि॒ष्यमा॑णो॒ऽग्निस्सर्वा॑ दे॒वता॒ विष्णु॑र्य॒ज्ञो दे॒वता᳚श्चै॒व य॒ज्ञञ्चा र॑भते॒ऽग्निर॑व॒मो दे॒वता॑ना॒व्ँविष्णुᳶ॑ पर॒मो यदा᳚ग्नावैष्ण॒वमेका॑दशकपालन्नि॒र्वप॑ति दे॒वताः᳚ [4]  
ए॒वोभ॒यतᳶ॑ परि॒गृह्य॒ यज॑मा॒नोऽव॑ रुन्द्धे
</details>

<details open><summary>विश्वास-प्रस्तुतिः</summary>

अ॒ग्ना॒वै॒ष्ण॒वमेका॑दशकपाल॒न् निर्व॑पति, दीख्षि॒ष्यमा॑णः ।  
अ॒ग्निस् सर्वा॑ दे॒वता॒ विष्णु॑र्य॒ज्ञः ।  
दे॒वता᳚श् चै॒व य॒ज्ञञ् चाऽऽ र॑भते ।  
अ॒ग्निर॑व॒मो दे॒वता॑ना॒व्ँ विष्णुᳶ॑ पर॒मः ।  

यदा᳚ग्नावैष्ण॒वमेका॑दशकपालन् नि॒र्वप॑ति,  
दे॒वता॑ ए॒वोभ॒यतᳶ॑ परि॒गृह्य॒ यज॑मा॒नोऽव॑ रुन्धे । [4]  
</details>

<details><summary>मूलम्</summary>

अ॒ग्ना॒वै॒ष्ण॒वमेका॑दशकपाल॒न् निर्व॑पति, दीख्षि॒ष्यमा॑णः ।  
अ॒ग्निस् सर्वा॑ दे॒वता॒ विष्णु॑र्य॒ज्ञः ।  
दे॒वता᳚श् चै॒व य॒ज्ञञ् चाऽऽ र॑भते ।  
अ॒ग्निर॑व॒मो दे॒वता॑ना॒व्ँ विष्णुᳶ॑ पर॒मः ।  

यदा᳚ग्नावैष्ण॒वमेका॑दशकपालन् नि॒र्वप॑ति,  
दे॒वता॑ ए॒वोभ॒यतᳶ॑ परि॒गृह्य॒ यज॑मा॒नोऽव॑ रुन्धे । [4]  
</details>

<details><summary>भट्टभास्कर-टीका</summary>

10शाखान्तरे येद्वेश्वानरस्य पुरोडाशं तदप्येतेनोपसंहृतमिति दर्शयति-आग्नावैष्णावमित्यादि ॥ दीक्षणीयायां 'तस्मा एतमाग्रावैप्णवं' इति प्रकृतौ विहितस्यानुवादोऽयं विशेषविधानार्थम् । अग्निस्सर्वा इत्यादि । सर्वदेवतात्वेन अग्नेस्स्तुतिः, यज्ञत्वेन विष्णोः । अवमः पश्चिमः । परम उत्कृष्टः । यज्ञभुजां देवानां सीमानावेतौ आभ्यां देवानुभयतः परिगृह्य अवरुन्धे लभते यजमान एताम् एतत्साध्यं वा फलम् ॥
</details>

<details><summary>मूलम् (संयुक्तम्)</summary>

पुरो॒डाशे॑न॒ वै दे॒वा अ॒मुष्मि॑ल्ँलो॒क आ᳚र्ध्नुवञ्च॒रुणा॒स्मिन्यᳵ का॒मये॑ता॒मुष्मि॑ल्ँलो॒क ऋ॑ध्नुया॒मिति॒ स पु॑रो॒डाश॑ङ्कुर्वीता॒मुष्मि॑न्ने॒व लो॒क ऋ॑ध्नोति॒ यद॒ष्टाक॑पाल॒स्तेना᳚ग्ने॒यो यत्त्रि॑कपा॒लस्तेन॑ वैष्ण॒वस्समृ॑द्ध्यै॒ यᳵ का॒मये॑ता॒स्मिल्ँ लो॒क ऋ॑ध्नुया॒मिति॒ स च॒रुङ्कु॑र्वीता॒ग्नेर्घृ॒तव्ँविष्णो᳚स्तण्डु॒लास्तस्मा᳚त् [5]  
च॒रुᳵ का॒र्यो᳚ऽस्मिन्ने॒व लो॒क ऋ॑ध्नोत्य्...
</details>

<details open><summary>विश्वास-प्रस्तुतिः</summary>

पु॒रो॒डाशे॑न॒ वै दे॒वा अ॒मुष्मि॑ल्ँ लो॒क आ᳚र्ध्नुवञ् च॒रुणा॒स्मिन् ।  
यᳵ का॒मये॑त + अ॒मुष्मि॑ल्ँ लो॒क ऋ॑ध्नुया॒म् इति॒ ,
स पु॑रो॒डाश॑ङ्कुर्वीत ।  

अ॒मुष्मि॑न्ने॒व लो॒क ऋ॑ध्नोति ।  
यद॒ष्टाक॑पाल॒स् तेना᳚ग्ने॒यः ।   
यत् त्रि॑कपा॒लस् तेन॑ वैष्ण॒वः । समृ॑द्ध्यै ।  
यᳵ का॒मये॑त + अ॒स्मिल्ँ  लो॒क ऋ॑ध्नुया॒मिति॒ , स च॒रुङ् कु॑र्वीत ।  
अ॒ग्नेर् घृ॒तव्ँ विष्णो᳚स् तण्डु॒लाः ।  
तस्मा᳚च्  च॒रुᳵ का॒र्यो᳚ ऽस्मिन्ने॒व लो॒क ऋ॑ध्नोति ।[5]  
</details>

<details><summary>मूलम्</summary>

पु॒रो॒डाशे॑न॒ वै दे॒वा अ॒मुष्मि॑ल्ँ लो॒क आ᳚र्ध्नुवञ् च॒रुणा॒स्मिन् ।  
यᳵ का॒मये॑त + अ॒मुष्मि॑ल्ँ लो॒क ऋ॑ध्नुया॒म् इति॒ ,
स पु॑रो॒डाश॑ङ्कुर्वीत ।  

अ॒मुष्मि॑न्ने॒व लो॒क ऋ॑ध्नोति ।  
यद॒ष्टाक॑पाल॒स् तेना᳚ग्ने॒यः ।   
यत् त्रि॑कपा॒लस् तेन॑ वैष्ण॒वः । समृ॑द्ध्यै ।  
यᳵ का॒मये॑त + अ॒स्मिल्ँ  लो॒क ऋ॑ध्नुया॒मिति॒ , स च॒रुङ् कु॑र्वीत ।  
अ॒ग्नेर् घृ॒तव्ँ विष्णो᳚स् तण्डु॒लाः ।  
तस्मा᳚च्  च॒रुᳵ का॒र्यो᳚ ऽस्मिन्ने॒व लो॒क ऋ॑ध्नोति ।[5]  
</details>

<details><summary>भट्टभास्कर-टीका</summary>

11पुरोडाशेनेति ॥ विशेषविधिः । अमुष्मिन् लोके ऋद्धिकामस्य पुरोडाशः । अस्मिन्लोके ऋद्धिकामस्य चरुः । गतमन्यत् ॥
</details>

<details><summary>मूलम् (संयुक्तम्)</summary>

आदि॒त्यो भ॑वती॒यव्ँवा अदि॑तिर॒स्यामे॒व प्रति॑ तिष्ठ॒त्यथो॑ अ॒स्यामे॒वाधि॑ य॒ज्ञन्त॑नुते॒
</details>

<details open><summary>विश्वास-प्रस्तुतिः</summary>

आ॒दि॒त्यो भ॑वति ।  
इ॒यव्ँ वा अदि॑तिः ।  
अ॒स्यामे॒व प्रति॑ तिष्ठ॒त्य् अथो॑ अ॒स्याम् ए॒वाधि॑ य॒ज्ञन् त॑नुते ।  
</details>

<details><summary>मूलम्</summary>

आ॒दि॒त्यो भ॑वति ।  
इ॒यव्ँ वा अदि॑तिः ।  
अ॒स्यामे॒व प्रति॑ तिष्ठ॒त्य् अथो॑ अ॒स्याम् ए॒वाधि॑ य॒ज्ञन् त॑नुते ।  
</details>

<details><summary>भट्टभास्कर-टीका</summary>

12आदित्य इति ॥ कः आन (?) । अथो अपि च अस्यां पृथिव्यां अधियज्ञं तनुते आदित्यं सर्वा पृथिवी देवी यजमानमिति ॥
</details>

<details><summary>मूलम् (संयुक्तम्)</summary>

यो वै स॑व्ँवथ्स॒रमुख्य॒मभृ॑त्वा॒ग्निञ्चि॑नु॒ते यथा॑ सा॒मि गर्भो॑ऽव॒पद्य॑ते ता॒दृगे॒व तदार्ति॒मार्च्छे᳚द्वैश्वान॒रन्द्वाद॑शकपालम्पु॒रस्ता॒न्निर्व॑पेथ्सव्ँवथ्स॒रो वा अ॒ग्निर्वै᳚श्वान॒रो यथा॑ सव्ँवथ्स॒रमा॒प्त्वा [6]  
का॒ल आग॑ते वि॒जाय॑त ए॒वमे॒व स॑व्ँवथ्स॒रमा॒प्त्वा का॒ल आग॑ते॒ऽग्निञ्चि॑नुते॒ नार्ति॒मार्च्छ॑त्य्
</details>

<details open><summary>विश्वास-प्रस्तुतिः</summary>

यो वै स॑व्ँवथ्स॒रमुख्य॒मभृ॑त्वा॒ ऽग्निञ् चि॑नु॒ते, यथा॑ सा॒मि गर्भो॑ऽव॒पद्य॑ते ता॒दृगे॒व तत् ।  
आर्ति॒मार्च्छे᳚त् ।  
वै॒श्वा॒न॒रन्द्वाद॑शकपालम् पु॒रस्ता॒न् निर्व॑पेत् ।  
स॒व्ँव॒थ्स॒रो वा अ॒ग्निर् वै᳚श्वान॒रः ।  
यथा॑ सव्ँवथ्स॒रम् आ॒प्त्वा  का॒ल आग॑ते वि॒जाय॑त ,  
ए॒वमे॒व स॑व्ँवथ्स॒रमा॒प्त्वा का॒ल आग॑ते॒ ऽग्निञ् चि॑नुते ।[6]  
नार्ति॒मार्च्छ॑ति ।  
</details>

<details><summary>मूलम्</summary>

यो वै स॑व्ँवथ्स॒रमुख्य॒मभृ॑त्वा॒ ऽग्निञ् चि॑नु॒ते, यथा॑ सा॒मि गर्भो॑ऽव॒पद्य॑ते ता॒दृगे॒व तत् ।  
आर्ति॒मार्च्छे᳚त् ।  
वै॒श्वा॒न॒रन्द्वाद॑शकपालम् पु॒रस्ता॒न् निर्व॑पेत् ।  
स॒व्ँव॒थ्स॒रो वा अ॒ग्निर् वै᳚श्वान॒रः ।  
यथा॑ सव्ँवथ्स॒रम् आ॒प्त्वा  का॒ल आग॑ते वि॒जाय॑त ,  
ए॒वमे॒व स॑व्ँवथ्स॒रमा॒प्त्वा का॒ल आग॑ते॒ ऽग्निञ् चि॑नुते ।[6]  
नार्ति॒मार्च्छ॑ति ।  
</details>

<details><summary>भट्टभास्कर-टीका</summary>

13यो वा इत्यादि ॥ संवत्सरमुख्यस्याभरणे वैश्वानराग्रिविधिः । सामीति । गर्भकालस्यैकादशापगमे आर्तिमार्छेदिति । यजमानः वैश्वानरस्य संवत्सरत्वात् । संवत्सरकार्यलाभः । ततः काले च यजनात् यजमानस्य आर्त्यभावः ॥
</details>

<details><summary>मूलम् (संयुक्तम्)</summary>

ए॒षा वा अ॒ग्नेᳶ प्रि॒या त॒नूर्यद्वै᳚श्वान॒रᳶ प्रि॒यामे॒वास्य॑ त॒नुव॒मव॑ रुन्द्धे॒
</details>

<details open><summary>विश्वास-प्रस्तुतिः</summary>

ए॒षा वा अ॒ग्नेᳶ प्रि॒या त॒नूर् यद् वै᳚श्वान॒रः।  
प्रि॒यामे॒वास्य॑ त॒नुव॒मव॑ रुन्धे ।  
</details>

<details><summary>मूलम्</summary>

ए॒षा वा अ॒ग्नेᳶ प्रि॒या त॒नूर् यद् वै᳚श्वान॒रः।  
प्रि॒यामे॒वास्य॑ त॒नुव॒मव॑ रुन्धे ।  
</details>

<details><summary>भट्टभास्कर-टीका</summary>

14एषेति ॥ गतम् ॥
+++( सम्पादकटिप्पनी - विस्तृतं व्याख्यानमन्यत्र मृग्यम्। )+++
</details>

<details><summary>मूलम् (संयुक्तम्)</summary>

त्रीण्ये॒तानि॑ ह॒वीꣳषि॑ भवन्ति॒ त्रय॑ इ॒मे लो॒का ए॒षाल्ँलो॒काना॒ꣳ॒ रोहा॑य ॥ [7]  
</details>

<details open><summary>विश्वास-प्रस्तुतिः</summary>

त्रीण्ये॒तानि॑ ह॒वीꣳषि॑ भवन्ति ।  
त्रय॑ इ॒मे लो॒काः ।  
ए॒षाल्ँ लो॒काना॒ꣳ॒ रोहा॑य ॥ [7]  
</details>

<details><summary>मूलम्</summary>

त्रीण्ये॒तानि॑ ह॒वीꣳषि॑ भवन्ति ।  
त्रय॑ इ॒मे लो॒काः ।  
ए॒षाल्ँ लो॒काना॒ꣳ॒ रोहा॑य ॥ [7]  
</details>

<details><summary>भट्टभास्कर-टीका</summary>

15त्रीणीति ॥ वैश्वानरान्तानि नित्यानीति मन्यन्ते । विकल्पवचनं विकृत्यर्थं स्यादिति ॥

इति पञ्चमे पञ्चमे प्रथमोनुवाकः ॥  
</details>
