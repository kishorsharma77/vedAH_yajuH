+++
title = "२४"

+++


<details><summary>मूलम् (संयुक्तम्)</summary>

अ॒ग्नयेऽनी॑कवते॒ रोहि॑ताञ्जिरन॒ड्वान॒धोरा॑मौ सावि॒त्रौ पौ॒ष्णौ र॑ज॒तना॑भी वैश्वदे॒वौ पि॒शङ्गौ॑ तूप॒रौ मा॑रु॒तᳵ क॒ल्माष॑ आग्ने॒यᳵ कृ॒ष्णो॑ऽजस्सा॑रस्व॒ती मे॒षी वा॑रु॒णᳵ कृ॒ष्ण एक॑शितिपा॒त्पेत्वः॑ ॥ [62]  
</details>

<details open><summary>विश्वास-प्रस्तुतिः</summary>

अ॒ग्नये ऽनी॑कवते॒ रोहि॑ताञ्जिरन॒ड्वान् ।  
अ॒धोरा॑मौ सावि॒त्रौ ।  
पौ॒ष्णौ र॑ज॒तना॑भी ।  
वै॒श्व॒दे॒वौ पि॒शङ्गौ॑ तूप॒रौ ।  
मा॒रु॒तᳵ क॒ल्माषः॑ ।  
आ॒ग्ने॒यᳵ कृ॒ष्णो॑ऽजस् ।  
सा॒र॒स्व॒ती मे॒षी ।  
वा॒रु॒णᳵ कृ॒ष्ण एक॑शितिपा॒त्पेत्वः॑ ॥ [62]  
</details>

<details><summary>मूलम्</summary>

अ॒ग्नये ऽनी॑कवते॒ रोहि॑ताञ्जिरन॒ड्वान् ।  
अ॒धोरा॑मौ सावि॒त्रौ ।  
पौ॒ष्णौ र॑ज॒तना॑भी ।  
वै॒श्व॒दे॒वौ पि॒शङ्गौ॑ तूप॒रौ ।  
मा॒रु॒तᳵ क॒ल्माषः॑ ।  
आ॒ग्ने॒यᳵ कृ॒ष्णो॑ऽजस् ।  
सा॒र॒स्व॒ती मे॒षी ।  
वा॒रु॒णᳵ कृ॒ष्ण एक॑शितिपा॒त्पेत्वः॑ ॥ [62]  
</details>

<details><summary>भट्टभास्कर-टीका</summary>

1अग्नयेऽनीकवते रोहिताञ्जिरनड्वान् रोहितलिङ्गः । रक्त इत्येके । अधोरामौ उक्तौ । पौष्णौ रजतनाभी शुक्लनाभी । वैश्वदेवौ पिशङ्गौ तूपरौ उक्तौ । मारुतः कल्माषः आग्नेयः कृष्णोजः । गतः । सारस्वती मेषी । गता । वारुणः कृष्णः एकशितिपात् श्वेतैकपादः । पेत्व उक्तः ॥


इति भट्टभास्करमिश्रविरचिते यजुर्वेदभाष्ये ज्ञानयज्ञाख्ये पञ्चमे काण्डे पञ्चमे प्रपाठके चतुर्विंशोनुवाकः ॥

समाप्तः प्रपाठकः ॥
हरिः ओम् ॥  

</details>