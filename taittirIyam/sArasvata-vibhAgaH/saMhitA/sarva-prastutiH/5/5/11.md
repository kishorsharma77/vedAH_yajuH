+++
title = "११"

+++

<details><summary>मूलम् (संयुक्तम्)</summary>

इन्द्रा॑य॒ राज्ञे॑ सूक॒रो वरु॑णाय॒ राज्ञे॒ कृष्णो॑ य॒माय॒ राज्ञ॒ ऋश्य॑ ऋष॒भाय॒ राज्ञे॑ गव॒यश्शा᳚र्दू॒लाय॒ राज्ञे॑ गौ॒रᳶ पु॑रुषरा॒जाय॑ म॒र्कटः॑ ख्षिप्रश्ये॒नस्य॒ वर्ति॑का॒ नील॑ङ्गो॒ᳵ क्रिमि॒स्सोम॑स्य॒ राज्ञ॑ᳵ कुलु॒ङ्गस्सिन्धोः᳚ शिꣳशु॒मारो॑ हि॒मव॑तो ह॒स्ती ॥ [49]  
</details>

<details open><summary>विश्वास-प्रस्तुतिः</summary>

इन्द्रा॑य॒ राज्ञे॑ सूक॒रः ।  
वरु॑णाय॒ राज्ञे॒ कृष्णः॑ ।  
य॒माय॒ राज्ञ॒ ऋश्यः॑ ।  
ऋ॒ष॒भाय॒ राज्ञे॑ गव॒यः ।  
शा॒र्दू॒लाय॒ राज्ञे॑ गौ॒रः ।  
पु॒रु॒ष॒रा॒जाय॑ म॒र्कटः॑ ।  
ख्षि॒प्र॒श्ये॒नस्य॒ वर्ति॑का ।  
नील॑ङ्गो॒ᳵ क्रिमिः॑ ।  
सोम॑स्य॒ राज्ञ॑ᳵ कुलु॒ङ्गः ।  
सिन्धोः᳚ शिꣳशु॒मारः॑ ।  
हि॒मव॑तो ह॒स्ती ॥ [49]  
</details>

<details><summary>मूलम्</summary>

इन्द्रा॑य॒ राज्ञे॑ सूक॒रः ।  
वरु॑णाय॒ राज्ञे॒ कृष्णः॑ ।  
य॒माय॒ राज्ञ॒ ऋश्यः॑ ।  
ऋ॒ष॒भाय॒ राज्ञे॑ गव॒यः ।  
शा॒र्दू॒लाय॒ राज्ञे॑ गौ॒रः ।  
पु॒रु॒ष॒रा॒जाय॑ म॒र्कटः॑ ।  
ख्षि॒प्र॒श्ये॒नस्य॒ वर्ति॑का ।  
नील॑ङ्गो॒ᳵ क्रिमिः॑ ।  
सोम॑स्य॒ राज्ञ॑ᳵ कुलु॒ङ्गः ।  
सिन्धोः᳚ शिꣳशु॒मारः॑ ।  
हि॒मव॑तो ह॒स्ती ॥ [49]  
</details>

<details><summary>भट्टभास्कर-टीका</summary>

1अथाश्वमेधिकाः पशवो विधीयन्ते । वैश्वदेवं काण्डम् । 'इन्द्राय राज्ञे सूकरः' इत्यारभ्य एकाशीत्यः एकादशानुवाकाम्नाता आरण्या वेदितव्याः । आद्या एकादशिनी - दुर्ग्रहांस्तान् सिंहादीन् चित्रपटे लिखित्वा उपाकरणादि कुर्यात् इत्येके । ग्राम्याणां साधारण्येऽप्यारण्या एव ग्रहीतव्याः । तत्र चतुर्थ्या षष्ठ्यन्तेन च देवतासम्बन्धः प्रतिपाद्यते । इन्द्राय देवानां राज्ञे सूकरो वराह आलभ्यते । वरुणाय अपां राज्ञे कृष्णः कृष्णमृगः । यमाय धर्माणां राज्ञे ऋश्यः मृगविशेषः । गुणविहीनवान् [विहीनो वा] । ऋषभाय गवां राज्ञे गवयः गोसदृशः सास्नारहितः । शार्दूलाय आरण्यानां राज्ञे गौरः गौरमृगः । रक्त इत्येके । शुक्ल इत्यन्ये । पुरुषाणां राज्ञे प्रधानाय मर्कटः वानरः । क्षिप्रश्येनस्य क्षिप्रगतेश्शकुनराजस्य श्येनविशेषस्य वर्तिका याअक[चटका]सदृशी । नीलङ्गोः नीलप्रभस्य सर्पविशेषस्य सरीसृपाणां राज्ञे क्रिमिः गोमयपिण्डकरी । सोमस्य राज्ञः ओषधीनां कुलुङ्गः चित्ता कटुकस्वनः । सिन्धोः शिंशुमारः ग्राहः । हिमवतो हस्ती गजः ॥

इति पञ्चमे पञ्चमे एकादशोनुवाकः ॥  
</details>
