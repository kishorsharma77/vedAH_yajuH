+++
title = "०६"

+++

<details><summary>मूलम् (संयुक्तम्)</summary>

वा॒रु॒णो वा अ॒ग्निरुप॑नद्धो॒ वि पाज॒सेति॒ वि स्रꣳ॑सयति सवि॒तृप्र॑सूत ए॒वास्य॒ विषू॑चीव्ँवरुणमे॒निव्ँवि सृ॑जत्य॒प उप॑ सृज॒त्यापो॒ वै शा॒न्ताश्शा॒न्ताभि॑रे॒वास्य॒ शुचꣳ॑ शमयति ति॒सृभि॒रुप॑ सृजति त्रि॒वृद्वा अ॒ग्निर्यावा॑ने॒वाग्निस्तस्य॒ शुचꣳ॑ शमयति मि॒त्रस्स॒ꣳ॒सृज्य॑ पृथि॒वीमित्या॑ह मि॒त्रो वै शि॒वो दे॒वाना॒न्तेनै॒व [31]  
ए॒न॒ꣳ॒ सꣳ सृ॑जति॒ शान्त्यै॒
</details>

<details open><summary>विश्वास-प्रस्तुतिः</summary>

वा॒रु॒णो वा अ॒ग्निरुप॑नद्धः ।  
वि पाज॒सेति॒ वि स्रꣳ॑सयति ।  
स॒वि॒तृप्र॑सूत ए॒वास्य॒ विषू॑चीव्ँ वरुणमे॒निव्ँ वि सृ॑जति ।   

अ॒प उप॑ सृजति ।  
आपो॒ वै शा॒न्ताः ।  शा॒न्ताभि॑रे॒वास्य॒ शुचꣳ॑ शमयति ।   
ति॒सृभि॒रुप॑ सृजति । त्रि॒वृद् वा अ॒ग्निः ।  
यावा॑ने॒वाग्निस् तस्य॒ शुचꣳ॑ शमयति ।  
"मि॒त्रस्स॒ꣳ॒सृज्य॑ पृथि॒वीम्" इत्या॑ह ।  
मि॒त्रो वै शि॒वो दे॒वाना᳚म् ।   
तेनै॒व  ए॒न॒ꣳ॒ सꣳ सृ॑जति [31]।  शा॑न्त्यै᳚ ।   
</details>

<details><summary>मूलम्</summary>

वा॒रु॒णो वा अ॒ग्निरुप॑नद्धः ।  
वि पाज॒सेति॒ वि स्रꣳ॑सयति ।  
स॒वि॒तृप्र॑सूत ए॒वास्य॒ विषू॑चीव्ँ वरुणमे॒निव्ँ वि सृ॑जति ।   

अ॒प उप॑ सृजति ।  
आपो॒ वै शा॒न्ताः ।  शा॒न्ताभि॑रे॒वास्य॒ शुचꣳ॑ शमयति ।   
ति॒सृभि॒रुप॑ सृजति । त्रि॒वृद् वा अ॒ग्निः ।  
यावा॑ने॒वाग्निस् तस्य॒ शुचꣳ॑ शमयति ।  
"मि॒त्रस्स॒ꣳ॒सृज्य॑ पृथि॒वीम्" इत्या॑ह ।  
मि॒त्रो वै शि॒वो दे॒वाना᳚म् ।   
तेनै॒व  ए॒न॒ꣳ॒ सꣳ सृ॑जति [31]।  शा॑न्त्यै᳚ ।   
</details>

<details><summary>भट्टभास्कर-टीका</summary>

1वरुणो वा इत्यादि ॥ विषूचीं विष्वग्गमनां वरुणमेनिं वरुणशरीरं विसृजति विश्लथयति अनेन विस्रंसनेन । अप उपसृजतीति । आपोहिष्ठादिभिः । त्रिवृद्वा इति । साहचर्यात्ताच्छब्द्यम् । त्रिरूपत्वात्त्रिवृत्त्वम् । मित्रस्संसृज्येति द्वाभ्यामर्मकपालादिभिरेनं संसृजतीति ॥
</details>

<details><summary>मूलम् (संयुक्तम्)</summary>

यद्ग्रा॒म्याणा॒म्पात्रा॑णाङ्क॒पालैः᳚ सꣳसृ॒जेद्ग्रा॒म्याणि॒ पात्रा॑णि शु॒चार्प॑येदर्मकपा॒लैस्सꣳ सृ॑जत्ये॒तानि॒ वा अ॑नुपजीवनी॒यानि॒ तान्ये॒व शु॒चार्प॑यति॒ शर्क॑राभि॒स्सꣳ सृ॑जति॒ धृत्या॒ अथो॑ श॒न्त्वाय
</details>

<details open><summary>विश्वास-प्रस्तुतिः</summary>

यद्ग्रा॒म्याणा॒म् पात्रा॑णाङ् क॒पालैः᳚ सꣳसृ॒जेद्ग्रा॒म्याणि॒ पात्रा॑णि शु॒चार्प॑येत् ।  
अ॒र्म॒क॒पा॒लैस् सꣳ सृ॑जति ।  
ए॒तानि॒ वा अ॑नुपजीवनी॒यानि॑ ।  
तान्ये॒व शु॒चा ऽर्प॑यति ।  
शर्क॑राभि॒स् सꣳ सृ॑जति ।  
धृत्यै᳚ । अथो॑ श॒न्त्वाय॑ ।  
</details>

<details><summary>मूलम्</summary>

यद्ग्रा॒म्याणा॒म् पात्रा॑णाङ् क॒पालैः᳚ सꣳसृ॒जेद्ग्रा॒म्याणि॒ पात्रा॑णि शु॒चार्प॑येत् ।  
अ॒र्म॒क॒पा॒लैस् सꣳ सृ॑जति ।  
ए॒तानि॒ वा अ॑नुपजीवनी॒यानि॑ ।  
तान्ये॒व शु॒चा ऽर्प॑यति ।  
शर्क॑राभि॒स् सꣳ सृ॑जति ।  
धृत्यै᳚ । अथो॑ श॒न्त्वाय॑ ।  
</details>

<details><summary>भट्टभास्कर-टीका</summary>

2यद्ग्राम्याणामित्यादि ॥ अर्मकपालानि पुरातनशून्याधिवासलोष्ठानि । शर्कराः शुक्ला मृत्परिणामाः । अथो अपि च शंत्वाय सुखस्थानाय ॥
</details>

<details><summary>मूलम् (संयुक्तम्)</summary>

अ॑जलो॒मैस्सꣳ सृ॑जत्ये॒षा वा अ॒ग्नेᳶ प्रि॒या त॒नूर्यद॒जा प्रि॒ययै॒वैन॑न्त॒नुवा॒ सꣳ सृ॑ज॒त्यथो॒ तेज॑सा कृष्णाजि॒नस्य॒ लोम॑भि॒स्सम् [32]  
सृ॒ज॒ति॒
</details>

<details open><summary>विश्वास-प्रस्तुतिः</summary>

अ॒ज॒लो॒मैस्सम् सꣳ सृ॑जति ।
ए॒षा वा अ॒ग्नेᳶ प्रि॒या त॒नूर् यद॒जा ।  
प्रि॒ययै॒वैन॑न् त॒नुवा॒ सꣳ सृ॑ज॒त्य् अथो॒ तेज॑सा ।  
कृ॒ष्णा॒जि॒नस्य॒ लोम॑भि॒स् सꣳ सृ॑जति । [32]  
</details>

<details><summary>मूलम्</summary>

अ॒ज॒लो॒मैस्सम् सꣳ सृ॑जति ।
ए॒षा वा अ॒ग्नेᳶ प्रि॒या त॒नूर् यद॒जा ।  
प्रि॒ययै॒वैन॑न् त॒नुवा॒ सꣳ सृ॑ज॒त्य् अथो॒ तेज॑सा ।  
कृ॒ष्णा॒जि॒नस्य॒ लोम॑भि॒स् सꣳ सृ॑जति । [32]  
</details>

<details><summary>भट्टभास्कर-टीका</summary>

3अजलोमैरिति ॥ 'अच्प्रत्यन्ववपूर्वात्' इति योगविभागादच् समासान्तः । अग्नेः प्रिया तनूरिति । 'आग्नेयी वा एषा' । यदजा' इति । अथो अपि च तेजसैवैनं संसृजति अजलोमव्याजेन ॥
</details>

<details><summary>मूलम् (संयुक्तम्)</summary>

य॒ज्ञो वै कृ॑ष्णाजि॒नय्ँय॒ज्ञेनै॒व य॒ज्ञꣳ सꣳ सृ॑जति रु॒द्रास्स॒म्भृत्य॑ पृथि॒वीमित्या॑है॒ता वा ए॒तन्दे॒वता॒ अग्रे॒ सम॑भर॒न्ताभि॑रे॒वैन॒ꣳ॒ सम्भ॑रति म॒खस्य॒ शिरो॒ऽसीत्या॑ह य॒ज्ञो वै म॒खस्तस्यै॒तच्छिरो॒ यदु॒खा तस्मा॑दे॒वमा॑ह य॒ज्ञस्य॑ प॒दे स्थ॒ इत्या॑ह य॒ज्ञस्य॒ ह्ये॑ते [33]  
प॒दे अथो॒ प्रति॑ष्ठित्यै॒
</details>

<details open><summary>विश्वास-प्रस्तुतिः</summary>

य॒ज्ञो वै कृ॑ष्णाजि॒नम् । य॒ज्ञेनै॒व य॒ज्ञꣳ सꣳ सृ॑जति ।  
"रु॒द्रास्स॒म्भृत्य॑ पृथि॒वीम्" इत्या॑ह ।  
ए॒ता वा ए॒तन् दे॒वता॒ अग्रे॒ सम॑भरन् ।  
ताभि॑रे॒वैन॒ꣳ॒ सम्भ॑रति ।  
"म॒खस्य॒ शिरो॒ऽसि"+ इत्या॑ह ।  
य॒ज्ञो वै म॒खः ।  
तस्यै॒तच् छिरो॒ यदु॒खा ।  
तस्मा॑द् ए॒वमा॑ह ।  
य॒ज्ञस्य॑ प॒दे स्थ॒ इत्या॑ह ।  
य॒ज्ञस्य॒ ह्ये॑ते प॒दे  [33]। अथो॒ प्रति॑ष्ठित्यै ।  
</details>

<details><summary>मूलम्</summary>

य॒ज्ञो वै कृ॑ष्णाजि॒नम् । य॒ज्ञेनै॒व य॒ज्ञꣳ सꣳ सृ॑जति ।  
"रु॒द्रास्स॒म्भृत्य॑ पृथि॒वीम्" इत्या॑ह ।  
ए॒ता वा ए॒तन् दे॒वता॒ अग्रे॒ सम॑भरन् ।  
ताभि॑रे॒वैन॒ꣳ॒ सम्भ॑रति ।  
"म॒खस्य॒ शिरो॒ऽसि"+ इत्या॑ह ।  
य॒ज्ञो वै म॒खः ।  
तस्यै॒तच् छिरो॒ यदु॒खा ।  
तस्मा॑द् ए॒वमा॑ह ।  
य॒ज्ञस्य॑ प॒दे स्थ॒ इत्या॑ह ।  
य॒ज्ञस्य॒ ह्ये॑ते प॒दे  [33]। अथो॒ प्रति॑ष्ठित्यै ।  
</details>

<details><summary>भट्टभास्कर-टीका</summary>

4यज्ञो वै कृष्णाजिनमिति ॥ प्रधानाङ्गत्वात् । यज्ञेनैव यज्ञजन्यमग्निं संसृजति । रुद्रास्संभृत्येति मृदं संक्षिपति । मखस्य शिरोसीति पिण्डकरणमन्त्रः । यज्ञस्य शिरस्थानीया उखा; प्रधानत्वात्, आहवनीयधारणाच्च । अस्य मन्त्रस्य रुद्रास्संभृत्येति संभवरणानन्तरभावित्वे संसृष्टामित्याद्यतिक्रमेणास्मिन्नाम्नानं समानजातीयासाहित्यलाभाय । यज्ञस्य पदे स्थ इति मृदमङ्गुष्ठाभ्यां उपनिगृह्णाति ॥
</details>

<details><summary>मूलम् (संयुक्तम्)</summary>

प्रान्याभि॒र्यच्छ॒त्यन्व॒न्यैर्म॑न्त्रयते मिथुन॒त्वाय॒ त्र्यु॑द्धिङ्करोति॒ त्रय॑ इ॒मे लो॒का ए॒षाल्ँलो॒काना॒माप्त्यै॒ छन्दो॑भिᳵ करोति वी॒र्य॑व्ँवै छन्दाꣳ॑सि वी॒र्ये॑णै॒वैना᳚ङ्करोति॒ यजु॑षा॒ बिल॑ङ्करोति॒ व्यावृ॑त्त्या॒
</details>

<details open><summary>विश्वास-प्रस्तुतिः</summary>

प्रान्याभि॒र् यच् छ॒त्यन्व॒न्यैर्म॑न्त्रयते ।  
मि॒थु॒न॒त्वाय॑ ।  
त्र्यु॑द्धिङ्करोति॒ , त्रय॑ इ॒मे लो॒का , ए॒षाल्ँ लो॒काना॒माप्त्यै᳚ ॥  
छन्दो॑भिᳵ करोति । वी॒र्य॑व्ँ वै छन्दाꣳ॑सि ।  
वी॒र्ये॑णै॒वैना᳚ङ् करोति ।  
यजु॑षा॒ बिल॑ङ्करोति । व्यावृ॑त्त्यै ।  
</details>

<details><summary>मूलम्</summary>

प्रान्याभि॒र् यच् छ॒त्यन्व॒न्यैर्म॑न्त्रयते ।  
मि॒थु॒न॒त्वाय॑ ।  
त्र्यु॑द्धिङ्करोति॒ , त्रय॑ इ॒मे लो॒का , ए॒षाल्ँ लो॒काना॒माप्त्यै᳚ ॥  
छन्दो॑भिᳵ करोति । वी॒र्य॑व्ँ वै छन्दाꣳ॑सि ।  
वी॒र्ये॑णै॒वैना᳚ङ् करोति ।  
यजु॑षा॒ बिल॑ङ्करोति । व्यावृ॑त्त्यै ।  
</details>

<details><summary>भट्टभास्कर-टीका</summary>

5प्रान्याभिरिति ॥ अन्याभिः ऋग्भिः प्रत्तान् पिण्डान् अन्यैः यजुर्भिरनुमन्त्रयत इति यावत् । 'संसृष्टां वसुभिः' इत्याद्या ऋचः । 'वसवस्त्वा कृण्वन्तु' इत्यादियजूंषि । अन्याभ्यां तृतीयम् । उद्धीयत इति उद्धिः उन्नतोऽवयवः । त्र्युद्धिं उखां करोति । त्रित्वान्वयात् लोकत्रयावाप्त्यै भवति । छन्दोभिरिति, 'वसवस्त्वा कृण्वन्तु' इत्युख्यैः चतुर्भिः पिण्डानुमन्त्रणैः । वीर्यं वा इति । तद्धेतुत्वात्ताच्छब्द्यम् । यजुषेति । 'अदितिस्ते बिलं' इति छन्दोरहितेन ॥
</details>

<details><summary>मूलम् (संयुक्तम्)</summary>

इय॑तीङ्करोति प्र॒जाप॑तिना यज्ञमु॒खेन॒ सम्मि॑तान्द्विस्त॒नाङ्क॑रोति॒ द्यावा॑पृथि॒व्योर्दोहा॑य॒ चतु॑स्स्तनाङ्करोति पशू॒नान्दोहा॑या॒ष्टास्त॑नाङ्करोति॒ छन्द॑सा॒न्दोहा॑य॒
</details>

<details open><summary>विश्वास-प्रस्तुतिः</summary>

इय॑तीङ् करोति ।
प्र॒जाप॑तिना यज्ञमु॒खेन॒ सम्मि॑ताम् ।  
द्वि॒स्त॒नाङ्क॑रोति । द्यावा॑पृथि॒व्योर् दोहा॑य ।  
चतु॑स् स्तनाङ्करोति ।  
प॒शू॒नान् दोहा॑य ।  
अ॒ष्टास्त॑नाङ्करोति । छन्द॑सा॒न् दोहा॑य ।  
</details>

<details><summary>मूलम्</summary>

इय॑तीङ् करोति ।
प्र॒जाप॑तिना यज्ञमु॒खेन॒ सम्मि॑ताम् ।  
द्वि॒स्त॒नाङ्क॑रोति । द्यावा॑पृथि॒व्योर् दोहा॑य ।  
चतु॑स् स्तनाङ्करोति ।  
प॒शू॒नान् दोहा॑य ।  
अ॒ष्टास्त॑नाङ्करोति । छन्द॑सा॒न् दोहा॑य ।  
</details>

<details><summary>भट्टभास्कर-टीका</summary>

6इयतीमिति ॥ केनचित्परिमाणेन परिमितमिति यावत् । प्रादेशमिति केचित् । इदं परिमाणमस्य 'किमिदंभ्यां वोघः' इति वतुप् घकारश्च । 'इदं किमोरीश्की', यस्येति लोपः । उदात्तनिवृत्तिस्वरेण उदात्तः । प्रादेशमात्रमूर्ध्वप्रमाणेन अरत्निमात्रं तिर्यक्प्रमाणेन व्यायाममात्रं समन्तपरिमाणेन । प्रजापतिनेति । मुखं च प्रादेशमात्रं 'यज्ञमुखं वै प्रजापतिः' इति, तेनैव संमिता कृता भवति । द्विस्तनामिति । द्वौ स्तनावस्याः अश्रीणां रास्नायाश्च सन्धाविति । क्रोडादित्वात् ङीषभावः । 'सङ्ख्यायास्स्तनः' इत्युत्तरपदान्तोदात्तत्वम् । चतुस्स्तनामिति । 'विभाषा छन्दसि' इति अन्तोदात्ताभावे बहुव्रीहिस्वरः । एवमष्टास्तनामिति छान्दसमात्वम् । छन्दसामिति । गायत्र्यादीनि सादिच्छन्दांस्यष्टौ ॥
</details>

<details><summary>मूलम् (संयुक्तम्)</summary>

नवा᳚श्रिमभि॒चर॑तᳵ कुर्यात्त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑रति॒ स्तृत्यै॑ कृ॒त्वाय॒ सा म॒हीमु॒खामिति॒ नि द॑धाति दे॒वता᳚स्वे॒वैना॒म्प्रति॑ ष्ठापयति ॥ [34]  
</details>

<details open><summary>विश्वास-प्रस्तुतिः</summary>

नवा᳚श्रिमभि॒चर॑तᳵ कुर्यात् ।  
त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑रति । स्तृत्यै᳚ ।  
कृ॒त्वाय॒ सा म॒हीमु॒खामिति॒ नि द॑धाति ।  
दे॒वता᳚स्व् ए॒वैना॒म् प्रति॑ ष्ठापयति ॥ [34]  
</details>

<details><summary>मूलम्</summary>

नवा᳚श्रिमभि॒चर॑तᳵ कुर्यात् ।  
त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑रति । स्तृत्यै᳚ ।  
कृ॒त्वाय॒ सा म॒हीमु॒खामिति॒ नि द॑धाति ।  
दे॒वता᳚स्व् ए॒वैना॒म् प्रति॑ ष्ठापयति ॥ [34]  
</details>

<details><summary>भट्टभास्कर-टीका</summary>

7नवाश्रिमिति ॥ अभिचरतोन्यत्र चतुरश्रिमष्टाश्रिं वा । त्रिवृतमिति । त्र्यवयवात्त्रिवृत्त्वम् । वज्रस्य स्तृत्यै छादनाय भवति । कृत्वायेति खरे उखानिधानमन्त्रः ॥

इति पञ्चमे प्रथमे षष्ठोनुवाकः ॥  
</details>
