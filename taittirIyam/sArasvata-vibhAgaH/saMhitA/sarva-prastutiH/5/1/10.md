+++
title = "१०"

+++

<details><summary>मूलम् (संयुक्तम्)</summary>

न ह॑ स्म॒ वै पु॒राग्निरप॑रशुवृक्णन्दहति॒ तद॑स्मै प्रयो॒ग ए॒वर्षि॑रस्वदय॒द्
</details>

<details open><summary>विश्वास-प्रस्तुतिः</summary>

न ह॑ स्म॒ वै पु॒राग्निरप॑रशुवृक्णन् दहति ।  
तद॑स्मै प्रयो॒ग ए॒वर्षि॑रस्वदयत् ।  
</details>

<details><summary>मूलम्</summary>

न ह॑ स्म॒ वै पु॒राग्निरप॑रशुवृक्णन् दहति ।  
तद॑स्मै प्रयो॒ग ए॒वर्षि॑रस्वदयत् ।  
</details>

<details><summary>भट्टभास्कर-टीका</summary>

1न ह स्मेति ॥ अपरशुना परशुव्यतिरिक्तेन वृक्णं छिन्नम् । निष्ठायां 'ओदितश्च' इति नत्वम् । तस्यासिद्धत्वात् 'खरि च' इति चर्त्वम् । 'तृतीया कर्मणि' इति पूर्वपदप्रकृतिस्वरत्वम् । तच्च अव्ययपूर्वपदप्रकृतिस्वरत्वम् । अपरशुवृक्णं न ददाह अस्वादुत्वात् । 'लट् स्मे' इति लट् । तदपरशुवृक्णमपि अस्मै अग्नये । यं प्रयुज्य य एव ऋषिः मन्त्रोऽस्वदयत् स्वादूकृतवान् । ष्वद स्वद आस्वादने, चुरादिरदन्तः ॥
</details>

<details><summary>मूलम् (संयुक्तम्)</summary>

यद॑ग्ने॒ यानि॒ कानि॒ चेति॑ स॒मिध॒मा द॑धा॒त्यप॑रशुवृक्णमे॒वास्मै᳚ स्वदयति॒ सर्व॑मस्मै स्वदते॒ य ए॒वव्ँवेदौदु॑म्बरी॒मा द॑धा॒त्यूर्ग्वा उ॑दु॒म्बर॒ ऊर्ज॑मे॒वास्मा॒ अपि॑ दधाति
</details>

<details open><summary>विश्वास-प्रस्तुतिः</summary>

यद॑ग्ने॒ यानि॒ कानि॒ चेति॑ स॒मिध॒मा द॑धाति ।  
अप॑रशुवृक्णम् ए॒वास्मै᳚ स्वदयति ।  
सर्व॑मस्मै स्वदते॒ य ए॒वव्ँ वेद॑ ।  
औदु॑म्बरी॒मा द॑धाति ।  
ऊर्ग्वा उ॑दु॒म्बरः॑ । ऊर्ज॑मे॒वास्मा॒ अपि॑ दधाति ।  
</details>

<details><summary>मूलम्</summary>

यद॑ग्ने॒ यानि॒ कानि॒ चेति॑ स॒मिध॒मा द॑धाति ।  
अप॑रशुवृक्णम् ए॒वास्मै᳚ स्वदयति ।  
सर्व॑मस्मै स्वदते॒ य ए॒वव्ँ वेद॑ ।  
औदु॑म्बरी॒मा द॑धाति ।  
ऊर्ग्वा उ॑दु॒म्बरः॑ । ऊर्ज॑मे॒वास्मा॒ अपि॑ दधाति ।  
</details>

<details><summary>भट्टभास्कर-टीका</summary>

2कः पुनरसौ प्रयोक्तव्यः ऋषिरित्याह - यदग्न इति ॥ पञ्चभिर्मन्त्रैः पञ्चकृत्वः औदुम्बरीं समिधमादधाति अपरशुवृक्णं सर्वमप्यस्मै स्वदयति । किच य एवं वेद तस्मै च सर्वं स्वदते । औदुम्बरमिति । 'अनुदात्तादेश्च' इत्यञ् ॥
</details>

<details><summary>मूलम् (संयुक्तम्)</summary>

प्र॒जाप॑तिर॒ग्निम॑सृजत॒ तꣳ सृ॒ष्टꣳ रख्षाꣳ॑सि [51]  
अ॒जि॒घा॒ꣳ॒स॒न्थ्स ए॒तद्रा᳚ख्षो॒घ्नम॑पश्य॒त्तेन॒ वै स रख्षा॒ꣳ॒स्यपा॑हत॒ यद्रा᳚ख्षो॒घ्नम्भव॑त्य॒ग्नेरे॒व तेन॑ जा॒ताद्रख्षा॒ꣳ॒स्यप॑ ह॒न्त्याश्व॑त्थी॒मा द॑धात्य्
</details>

<details open><summary>विश्वास-प्रस्तुतिः</summary>

प्र॒जाप॑तिर॒ग्निम॑सृजत ।   
तꣳ सृ॒ष्टꣳ रख्षाꣳ॑स्यजिघाꣳसन् । [51]  
स ए॒तद्रा᳚ख्षो॒घ्नम॑पश्यत् ।  
तेन॒ वै स रख्षा॒ꣳ॒स्यपा॑हत ।  
यद्रा᳚ख्षो॒घ्नम् भव॑त्य् अ॒ग्नेरे॒व तेन॑ जा॒ताद्रख्षा॒ꣳ॒स्यप॑ हन्ति ।  
आश्व॑त्थी॒मा द॑धाति ।  
</details>

<details><summary>मूलम्</summary>

प्र॒जाप॑तिर॒ग्निम॑सृजत ।   
तꣳ सृ॒ष्टꣳ रख्षाꣳ॑स्यजिघाꣳसन् । [51]  
स ए॒तद्रा᳚ख्षो॒घ्नम॑पश्यत् ।  
तेन॒ वै स रख्षा॒ꣳ॒स्यपा॑हत ।  
यद्रा᳚ख्षो॒घ्नम् भव॑त्य् अ॒ग्नेरे॒व तेन॑ जा॒ताद्रख्षा॒ꣳ॒स्यप॑ हन्ति ।  
आश्व॑त्थी॒मा द॑धाति ।  
</details>

<details><summary>भट्टभास्कर-टीका</summary>

3प्रजापतिरित्यादि ॥ राक्षोघ्नं रक्षसां हन्तुः अग्नेः स्वं 'यदग्ने यानि' इत्यादिकं सूक्तम् । 'षपूर्वहन्' इत्यल्लोपः । आश्वत्थिमिति । तिस्रो नानावृक्षीया आश्वत्थीं वैकङ्कतीं शमीमयीं इति ॥
</details>

<details><summary>मूलम् (संयुक्तम्)</summary>

अश्व॒त्थो वै वन॒स्पती॑नाꣳ सपत्नसा॒हो विजि॑त्यै॒ वैक॑ङ्कती॒मा द॑धाति॒ भा ए॒वाव॑ रुन्द्धे शमी॒मयी॒मा द॑धाति॒ शान्त्यै॒
</details>

<details open><summary>विश्वास-प्रस्तुतिः</summary>

अ॒श्व॒त्थो वै वन॒स्पती॑नाꣳ सपत्नसा॒हो विजि॑त्यै ।  
वैक॑ङ्कती॒मा द॑धाति ।  
भा ए॒वाव॑ रुन्धे ।  
श॒मी॒मयी॒मा द॑धाति । शान्त्यै᳚ ।  
</details>

<details><summary>मूलम्</summary>

अ॒श्व॒त्थो वै वन॒स्पती॑नाꣳ सपत्नसा॒हो विजि॑त्यै ।  
वैक॑ङ्कती॒मा द॑धाति ।  
भा ए॒वाव॑ रुन्धे ।  
श॒मी॒मयी॒मा द॑धाति । शान्त्यै᳚ ।  
</details>

<details><summary>भट्टभास्कर-टीका</summary>

4समिधमादधाति - 'दंष्ट्राभ्याम्' इति । तिसृभिः सपत्नसाहः सपत्नानां अभिभविता । अश्वत्थशब्दात् 'अनुदात्तादेश्च' इत्यञ् । इतरौ व्याख्यातौ । एवं प्रथमया शत्रूणामभिभवः । द्वितीयया तेजस्वी भवति । तृतीयया शान्तिः सुखं भवति । तस्मादग्निचितः अग्निविदश्च पापं न कीर्तयेत् न चानिष्टं चिन्तयेत् इति ॥
</details>

<details><summary>मूलम् (संयुक्तम्)</summary>

सꣳ॑शितम्मे॒ ब्रह्मोदे॑षाम्बा॒हू अ॑तिर॒मित्यु॑त्त॒मे औदु॑म्बरी [52]  
वा॒च॒य॒ति॒
</details>

<details open><summary>विश्वास-प्रस्तुतिः</summary>

सꣳ॑शितम्मे॒ ब्रह्मोदे॑षाम्बा॒हू अ॑तिर॒मित्य् उ॑त्त॒मे औदु॑म्बरी वाचयति । [52]   
</details>

<details><summary>मूलम्</summary>

सꣳ॑शितम्मे॒ ब्रह्मोदे॑षाम्बा॒हू अ॑तिर॒मित्य् उ॑त्त॒मे औदु॑म्बरी वाचयति । [52]   
</details>

<details><summary>भट्टभास्कर-टीका</summary>

5संशितमित्यादि ॥ एते उत्तमे सूक्तस्य ऋचौ यजमानं वाचयति, किं कुर्वन् - औदुम्बरीसमिधौ तूष्णीमादधानः । पूर्ववदङि 'सुपां सुलुक्' इति द्वितीयाद्विवचनस्य लुक् । 'वा छन्दसि' इति वा पूर्वसवर्णः । उत्तमशब्दः उञ्छादिः अन्तोदात्तः ॥
</details>

<details><summary>मूलम् (संयुक्तम्)</summary>

ब्रह्म॑णै॒व ख्ष॒त्रꣳ सꣳ श्य॑ति ख्ष॒त्रेण॒ ब्रह्म॒ तस्मा᳚द्ब्राह्म॒णो रा॑ज॒न्य॑वा॒नत्य॒न्यम्ब्रा᳚ह्म॒णन्तस्मा᳚द्राज॒न्यो᳚ ब्राह्म॒णवा॒नत्य॒न्यꣳ रा॑ज॒न्य॑म्
</details>

<details open><summary>विश्वास-प्रस्तुतिः</summary>

ब्रह्म॑णै॒व ख्ष॒त्रꣳ सꣳ श्य॑ति , ख्ष॒त्रेण॒ ब्रह्म॑ ।  
तस्मा᳚द् ब्राह्म॒णो रा॑ज॒न्य॑वा॒नत्य॒न्यम् ब्रा᳚ह्म॒णम् ।
तस्मा᳚द् राज॒न्यो᳚ ब्राह्म॒णवा॒नत्य् अ॒न्यꣳ रा॑ज॒न्य᳚म् ।  
</details>

<details><summary>मूलम्</summary>

ब्रह्म॑णै॒व ख्ष॒त्रꣳ सꣳ श्य॑ति , ख्ष॒त्रेण॒ ब्रह्म॑ ।  
तस्मा᳚द् ब्राह्म॒णो रा॑ज॒न्य॑वा॒नत्य॒न्यम् ब्रा᳚ह्म॒णम् ।
तस्मा᳚द् राज॒न्यो᳚ ब्राह्म॒णवा॒नत्य् अ॒न्यꣳ रा॑ज॒न्य᳚म् ।  
</details>

<details><summary>भट्टभास्कर-टीका</summary>

6ब्रह्मणैवेति ॥ ब्रह्मक्षत्रशब्दौ जातिवचनौ । संश्यति तीक्ष्णं करोति । क्षत्रेण ब्रह्म संश्यतीत्येव । तस्मादित्यादि । राजन्येन सहायेन तद्वान् ब्राह्मणोऽन्यं राजन्यं ब्राह्मणमतिक्रामति क्रियाबलेन । ससाधनक्रिया उपसर्गेणोच्यते । एतेन राजन्यो व्याख्यातः ॥
</details>

<details><summary>मूलम् (संयुक्तम्)</summary>

मृ॒त्युर्वा ए॒ष यद॒ग्निर॒मृत॒ꣳ॒ हिर॑ण्यꣳ रु॒क्ममन्त॑र॒म्प्रति॑ मुञ्चते॒ऽमृत॑मे॒व मृ॒त्योर॒न्तर्ध॑त्त॒
</details>

<details open><summary>विश्वास-प्रस्तुतिः</summary>

मृ॒त्युर्वा ए॒ष यद॒ग्निः ।  
अ॒मृत॒ꣳ॒ हिर॑ण्यम् ।  
रु॒क्ममन्त॑र॒म् प्रति॑ मुञ्चते ।  
अ॒मृत॑मे॒व मृ॒त्योर् अ॒न्तर्ध॑त्ते ।  
</details>

<details><summary>मूलम्</summary>

मृ॒त्युर्वा ए॒ष यद॒ग्निः ।  
अ॒मृत॒ꣳ॒ हिर॑ण्यम् ।  
रु॒क्ममन्त॑र॒म् प्रति॑ मुञ्चते ।  
अ॒मृत॑मे॒व मृ॒त्योर् अ॒न्तर्ध॑त्ते ।  
</details>

<details><summary>भट्टभास्कर-टीका</summary>

7मृत्युर्वा इत्यादि ॥ दाहकत्वान्मृत्युरिवाग्निः । अमृतत्वहेतु र्हिरण्यम् । तस्मात् सूत्रोतं रुक्ममन्तरं निर्बाधं प्रतिमुञ्चते यजमानः । अमृतमेव कृत्वा मृत्योरन्तर्हितं करोति वृत्राहको हिरण्यजितोरो रुक्मम् ॥
</details>

<details><summary>मूलम् (संयुक्तम्)</summary>

एक॑विꣳशतिनिर्बाधो भव॒त्येक॑विꣳशति॒र्वै दे॑वलो॒का द्वाद॑श॒ मासा॒ᳶ पञ्च॒र्तव॒स्त्रय॑ इ॒मे लो॒का अ॒सावा॑दि॒त्यः [53]  
ए॒क॒वि॒ꣳ॒श ए॒ताव॑न्तो॒ वै दे॑वलो॒कास्तेभ्य॑ ए॒व भ्रातृ॑व्यम॒न्तरे॑ति निर्बा॒धैर्वै दे॒वा असु॑रान्निर्बा॒धे॑ऽकुर्वत॒ तन्नि॑र्बा॒धाना᳚न्निर्बाध॒त्वन्नि॑र्बा॒धी भ॑वति॒ भ्रातृ॑व्याने॒व नि॑र्बा॒धे कु॑रुते
</details>

<details open><summary>विश्वास-प्रस्तुतिः</summary>

एक॑विꣳशतिनिर्बाधो भव॒ति ।  
एक॑विꣳशति॒र्वै दे॑वलो॒का , द्वाद॑श॒ मासा॒ᳶ , पञ्च॒र्तव॒स् , त्रय॑ इ॒मे लो॒का अ॒सावा॑दि॒त्य ए॑कवि॒ꣳ॒शः । [53]  
ए॒ताव॑न्तो॒ वै दे॑वलो॒काः ।  
तेभ्य॑ ए॒व भ्रातृ॑व्यम॒न्तरे॑ति ।  
नि॒र्बा॒धैर्वै दे॒वा असु॑रान् निर्बा॒धे॑ऽकुर्वत ।
तन्नि॑र्बा॒धाना᳚न् निर्बाध॒त्वम् ।  
नि॒र्बा॒धी भ॑वति ।  
भ्रातृ॑व्याने॒व नि॑र्बा॒धे कु॑रुते ।  
</details>

<details><summary>मूलम्</summary>

एक॑विꣳशतिनिर्बाधो भव॒ति ।  
एक॑विꣳशति॒र्वै दे॑वलो॒का , द्वाद॑श॒ मासा॒ᳶ , पञ्च॒र्तव॒स् , त्रय॑ इ॒मे लो॒का अ॒सावा॑दि॒त्य ए॑कवि॒ꣳ॒शः । [53]  
ए॒ताव॑न्तो॒ वै दे॑वलो॒काः ।  
तेभ्य॑ ए॒व भ्रातृ॑व्यम॒न्तरे॑ति ।  
नि॒र्बा॒धैर्वै दे॒वा असु॑रान् निर्बा॒धे॑ऽकुर्वत ।
तन्नि॑र्बा॒धाना᳚न् निर्बाध॒त्वम् ।  
नि॒र्बा॒धी भ॑वति ।  
भ्रातृ॑व्याने॒व नि॑र्बा॒धे कु॑रुते ।  
</details>

<details><summary>भट्टभास्कर-टीका</summary>

8एकविंशतिनिर्बाध इति ॥ निर्बाधः निष्फलानि । पञ्चर्तवः । हेमन्तशिशिरयोरेकत्वात् । निश्चयेन बाध्यते भ्रातृव्यः एभिरिति निर्बाधः ॥
</details>

<details><summary>मूलम् (संयुक्तम्)</summary>

सावित्रि॒या प्रति॑ मुञ्चते॒ प्रसू᳚त्यै॒ नक्तो॒षासेत्युत्त॑रयाहोरा॒त्राभ्या॑मे॒वैन॒मुद्य॑च्छते
</details>

<details open><summary>विश्वास-प्रस्तुतिः</summary>

सा॒वि॒त्रि॒या प्रति॑ मुञ्चते । प्रसू᳚त्यै ।  
न॒क्तो॒षासेत्य् उत्त॑रया ।
अ॒हो॒रा॒त्राभ्या॑म् ए॒वैन॒म् उद्य॑च्छते ।  
</details>

<details><summary>मूलम्</summary>

सा॒वि॒त्रि॒या प्रति॑ मुञ्चते । प्रसू᳚त्यै ।  
न॒क्तो॒षासेत्य् उत्त॑रया ।
अ॒हो॒रा॒त्राभ्या॑म् ए॒वैन॒म् उद्य॑च्छते ।  
</details>

<details><summary>भट्टभास्कर-टीका</summary>

9सावित्रियेति ॥ 'विश्वा रूपाणि' इत्यनया शिक्यपाशं प्रतिमुञ्चते तस्यानुज्ञयेति । नक्तोषासेति । इयमपि शिक्यपाशप्रतिमोचनी । रुक्मपाशप्रतिमोचनी इत्येके । उत्तरयेति । प्रतिमुञ्चतीत्येव । अहोरात्राभ्यामेवैनमुद्यच्छते उग्राजानिदेवैर्धारितम् । 'समुदाञ्भ्यः' इत्यात्मनेपदम् ॥
</details>

<details><summary>मूलम् (संयुक्तम्)</summary>

दे॒वा अ॒ग्निन्धा॑रयन्द्रविणो॒दा इत्या॑ह प्रा॒णा वै दे॒वा द्र॑विणो॒दा अ॑होरा॒त्राभ्या॑मे॒वैन॑मु॒द्यत्य॑ [54]  
प्रा॒णैर्दा॑धा॒र
</details>

<details open><summary>विश्वास-प्रस्तुतिः</summary>

दे॒वा अ॒ग्निन्धा॑रयन् द्रविणो॒दा इत्या॑ह ।  
प्रा॒णा वै दे॒वा द्र॑विणो॒दाः ।  
अ॒हो॒रा॒त्राभ्या॑म् ए॒वैन॑मु॒द्यत्य॑  प्रा॒णैर्दा॑धार । [54]  
</details>

<details><summary>मूलम्</summary>

दे॒वा अ॒ग्निन्धा॑रयन् द्रविणो॒दा इत्या॑ह ।  
प्रा॒णा वै दे॒वा द्र॑विणो॒दाः ।  
अ॒हो॒रा॒त्राभ्या॑म् ए॒वैन॑मु॒द्यत्य॑  प्रा॒णैर्दा॑धार । [54]  
</details>

<details><summary>भट्टभास्कर-टीका</summary>

10यदुक्तं प्राणैर्दाधारेति तदाह - देवा अग्निमित्यादि ॥ द्रविणोदा द्रविणस्य दाता । छान्दसः सकारोपजनः । शब्दान्तरं वा सकारान्तं द्रष्टव्यम् । दाधारेति छान्दसो लिट् । 'तुजादीनाम्' इत्यभ्यासस्य दीर्घत्वम् ॥
</details>

<details><summary>मूलम् (संयुक्तम्)</summary>

आसी॑न॒ᳶ प्रति॑ मुञ्चते॒ तस्मा॒दासी॑नाᳶ प्र॒जाᳶ प्र जा॑यन्ते कृष्णाजि॒नमुत्त॑र॒न्तेजो॒ वै हिर॑ण्य॒म्ब्रह्म॑ कृष्णाजि॒नन्तेज॑सा चै॒वैन॒म्ब्रह्म॑णा चोभ॒यत॒ᳶ परि॑ गृह्णाति॒  
</details>

<details open><summary>विश्वास-प्रस्तुतिः</summary>

आसी॑न॒ᳶ प्रति॑ मुञ्चते ।  
तस्मा॒दासी॑नाᳶ प्र॒जाᳶ प्र जा॑यन्ते ।  
कृ॒ष्णा॒जि॒नमुत्त॑रम् ।   
तेजो॒ वै हिर॑ण्य॒म् ब्रह्म॑ कृष्णाजि॒नम् ।  
तेज॑सा चै॒वैन॒म् ब्रह्म॑णा चोभ॒यत॒ᳶ परि॑ गृह्णाति ।  
</details>

<details><summary>मूलम्</summary>

आसी॑न॒ᳶ प्रति॑ मुञ्चते ।  
तस्मा॒दासी॑नाᳶ प्र॒जाᳶ प्र जा॑यन्ते ।  
कृ॒ष्णा॒जि॒नमुत्त॑रम् ।   
तेजो॒ वै हिर॑ण्य॒म् ब्रह्म॑ कृष्णाजि॒नम् ।  
तेज॑सा चै॒वैन॒म् ब्रह्म॑णा चोभ॒यत॒ᳶ परि॑ गृह्णाति ।  
</details>

<details><summary>भट्टभास्कर-टीका</summary>

11आसीन इति ॥ रुक्मं शिक्यं च पाशं च । उत्तरमिति । रुक्मशिक्यपाशयोरुपरि उत्तरलोमेत्येके । तेजः तेजोहेतुः । ब्रह्मेति । ब्रह्मवर्चसहेतुः । उभयत इति । अन्तः बहिश्च । आद्यादिभ्यस्तसिः सश्चेति तसि लिति प्रत्ययात् पूर्वस्योदात्तत्वम् ॥
</details>

<details><summary>मूलम् (संयुक्तम्)</summary>

षडु॑द्यामꣳ शि॒क्य॑म्भवति॒ षड्वा ऋ॒तव॑ ऋ॒तुभि॑रे॒वैन॒मुद्य॑च्छते॒ यद्द्वाद॑शोद्यामꣳ सव्ँवथ्स॒रेणै॒व मौ॒ञ्जम्भ॑व॒त्यूर्ग्वै मुञ्जा॑ ऊ॒र्जैवैन॒ꣳ॒ सम॑र्धयति सुप॒र्णो॑ऽसि
</details>

<details open><summary>विश्वास-प्रस्तुतिः</summary>

षडु॑द्यामꣳ शि॒क्य॑म् भवति ।  
षड्वा ऋ॒तवः॑ । ऋ॒तुभि॑र् ए॒वैन॒म् उद्य॑च्छते ।  
यद् द्वाद॑शोद्यामꣳ सव्ँवथ्स॒रेणै॒व ।  
मौ॒ञ्जम् भ॑वति ।  
ऊर्ग्वै मुञ्जाः᳚ । ऊ॒र्जैवैन॒ꣳ॒ सम॑र्धयति ।  
</details>

<details><summary>मूलम्</summary>

षडु॑द्यामꣳ शि॒क्य॑म् भवति ।  
षड्वा ऋ॒तवः॑ । ऋ॒तुभि॑र् ए॒वैन॒म् उद्य॑च्छते ।  
यद् द्वाद॑शोद्यामꣳ सव्ँवथ्स॒रेणै॒व ।  
मौ॒ञ्जम् भ॑वति ।  
ऊर्ग्वै मुञ्जाः᳚ । ऊ॒र्जैवैन॒ꣳ॒ सम॑र्धयति ।  
</details>

<details><summary>भट्टभास्कर-टीका</summary>

12षडुद्याममिति ॥ उद्यामाः शिक्यपादाः । संवत्सरेणेति । उद्यछत इत्येव । मौञ्जमित्यादि । गतम् ॥
</details>

<details><summary>मूलम् (संयुक्तम्)</summary>

सुप॒र्णो॑ऽसि ग॒रुत्मा॒नित्यवे᳚ख्षते रू॒पमे॒वास्यै॒तन्म॑हि॒मान॒व्ँव्याच॑ष्टे॒
</details>

<details open><summary>विश्वास-प्रस्तुतिः</summary>

सुप॒र्णो॑ऽसि ग॒रुत्मा॒नित्यवे᳚ख्षते ।  
रू॒पमे॒वास्यै॒तन् म॑हि॒मान॒व्ँ व्याच॑ष्टे ।  
</details>

<details><summary>मूलम्</summary>

सुप॒र्णो॑ऽसि ग॒रुत्मा॒नित्यवे᳚ख्षते ।  
रू॒पमे॒वास्यै॒तन् म॑हि॒मान॒व्ँ व्याच॑ष्टे ।  
</details>

<details><summary>भट्टभास्कर-टीका</summary>

13 'सुपर्णोसि गरूत्मान्' इत्यवेक्षते ॥
</details>

<details><summary>मूलम् (संयुक्तम्)</summary>

दिव॑ङ्गच्छ॒ सुवᳶ॑ प॒तेत्या॑ह सुव॒र्गमे॒वैन॑ल्ँलो॒कङ्ग॑मयति ॥ [55]  
</details>

<details open><summary>विश्वास-प्रस्तुतिः</summary>

दिव॑ङ्गच्छ॒ सुवᳶ॑ प॒तेत्या॑ह ।  
सु॒व॒र्गम् ए॒वैन॑ल्ँ लो॒कङ् ग॑मयति ॥ [55]  
</details>

<details><summary>मूलम्</summary>

दिव॑ङ्गच्छ॒ सुवᳶ॑ प॒तेत्या॑ह ।  
सु॒व॒र्गम् ए॒वैन॑ल्ँ लो॒कङ् ग॑मयति ॥ [55]  
</details>

<details><summary>भट्टभास्कर-टीका</summary>

14 'दिवं गच्छ सुवः पत' इत्येनं उद्गृह्णाति ॥

इति पञ्चमे प्रथमे दशमोनुवाकः ॥  
</details>
