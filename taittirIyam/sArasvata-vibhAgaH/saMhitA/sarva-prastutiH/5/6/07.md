+++
title = "०७"

+++


<details><summary>मूलम् (संयुक्तम्)</summary>

अ॒ग्नेर्वै दी॒ख्षया॑ दे॒वा वि॒राज॑माप्नुवन्ति॒स्रो रात्री᳚र्दीख्षि॒तस्स्या᳚त्त्रि॒पदा॑ वि॒राड्वि॒राज॑माप्नोति॒  
</details>

<details open><summary>विश्वास-प्रस्तुतिः</summary>

अ॒ग्नेर्वै दी॒ख्षया॑ दे॒वा वि॒राज॑माप्नुवन् ।  
ति॒स्रो रात्री᳚र् दीख्षि॒तस् स्या᳚त् ।  
त्रि॒पदा॑ वि॒राट् ।  वि॒राज॑माप्नोति ।  
</details>

<details><summary>मूलम्</summary>

अ॒ग्नेर्वै दी॒ख्षया॑ दे॒वा वि॒राज॑माप्नुवन् ।  
ति॒स्रो रात्री᳚र् दीख्षि॒तस् स्या᳚त् ।  
त्रि॒पदा॑ वि॒राट् ।  वि॒राज॑माप्नोति ।  
</details>

<details><summary>भट्टभास्कर-टीका</summary>

1अग्नेर्वै दीक्षयेत्यादि ॥ त्रिरात्रादिदीक्षाविधिः । दीक्षा मौण्ड्यादिलक्षणा । तिस्रादेशस्य 'उदात्तयणः' इति शस उदात्तत्वम् । त्रिभिर्दशकैर्विराडिति दशकाः पादाः ॥
</details>

<details><summary>मूलम् (संयुक्तम्)</summary>

षड्वा ऋ॒तव॑स्सव्ँवथ्स॒रस्स॑व्ँवथ्स॒रो वि॒राड्वि॒राज॑माप्नोति॒
</details>

<details open><summary>विश्वास-प्रस्तुतिः</summary>

षड्वा ऋ॒तव॑स् सव्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>मूलम्</summary>

षड्वा ऋ॒तव॑स् सव्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>भट्टभास्कर-टीका</summary>

2षड्वा इति ॥ षट्त्वान्वयात् षडृत्ववयवसंवत्सरात्मकविराड्लाभः । एवं सर्वत्र ॥
</details>

<details><summary>मूलम् (संयुक्तम्)</summary>

दश॒ रात्री᳚र्दीख्षि॒तस्स्या॒द्दशा᳚ख्षरा वि॒राड्वि॒राज॑माप्नोति॒
</details>

<details open><summary>विश्वास-प्रस्तुतिः</summary>

दश॒ रात्री᳚र् दीख्षि॒तस् स्या᳚त्  ।  
दशा᳚ख्षरा वि॒राट् ।  
वि॒राज॑माप्नोति ।  
</details>

<details><summary>मूलम्</summary>

दश॒ रात्री᳚र् दीख्षि॒तस् स्या᳚त्  ।  
दशा᳚ख्षरा वि॒राट् ।  
वि॒राज॑माप्नोति ।  
</details>

<details><summary>भट्टभास्कर-टीका</summary>

3दशाक्षरेति ॥ दशाक्षरपदा ॥
</details>

<details><summary>मूलम् (संयुक्तम्)</summary>

द्वाद॑श॒ रात्री᳚र्दीख्षि॒तस्स्या॒द्द्वाद॑श॒ मासाः᳚ सव्ँवथ्स॒रस्स॑व्ँवथ्स॒रो वि॒राड्वि॒राज॑माप्नोति॒
</details>

<details open><summary>विश्वास-प्रस्तुतिः</summary>

द्वाद॑श॒ रात्री᳚र् दीख्षि॒तस् स्या᳚त् ।  
द्वाद॑श॒ मासाः᳚ सव्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>मूलम्</summary>

द्वाद॑श॒ रात्री᳚र् दीख्षि॒तस् स्या᳚त् ।  
द्वाद॑श॒ मासाः᳚ सव्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>भट्टभास्कर-टीका</summary>

4द्वादशेति सौराः मासाः ॥ द्वौ च दश च द्वादश । 'सङ्ख्या' इति पूर्वपदप्रकतिस्वरत्वम् । एवं सर्वत्र ॥
</details>

<details><summary>मूलम् (संयुक्तम्)</summary>

त्रयो॑दश॒ रात्री᳚र्दीख्षि॒तस्स्या॒त्त्रयो॑दश [27]  
मासाः᳚ सव्ँवथ्स॒रस्स॑व्ँवथ्स॒रो वि॒राड्वि॒राज॑माप्नोति॒
</details>

<details open><summary>विश्वास-प्रस्तुतिः</summary>

त्रयो॑दश॒ रात्री᳚र् दीख्षि॒तस् स्या᳚त् ।  
त्रयो॑दश मासाः᳚ सव्ँवथ्स॒रः ।  
स॒व्ँव॒थ्स॒रो वि॒राट् ।
वि॒राज॑माप्नोति ।  
</details>

<details><summary>मूलम्</summary>

त्रयो॑दश॒ रात्री᳚र् दीख्षि॒तस् स्या᳚त् ।  
त्रयो॑दश मासाः᳚ सव्ँवथ्स॒रः ।  
स॒व्ँव॒थ्स॒रो वि॒राट् ।
वि॒राज॑माप्नोति ।  
</details>

<details><summary>भट्टभास्कर-टीका</summary>

5त्रयोदश मासा इति ॥ अधिकमासेन त्रयोदशचान्द्रमासाः । सौरचान्द्रान्तराळमधिकमारभते । यथोक्तम् - अधिमासका युगे तैरधिमासेम्योधिकास्तु ये चान्द्राः । इति ॥
</details>

<details><summary>मूलम् (संयुक्तम्)</summary>

पञ्च॑दश॒ रात्री᳚र्दीख्षि॒तस्स्या॒त्पञ्च॑दश॒ वा अ॑र्धमा॒सस्य॒ रात्र॑योऽर्धमास॒शस्स॑व्ँवथ्स॒र आ᳚प्यते सव्ँवथ्स॒रो वि॒राड्वि॒राज॑माप्नोति
</details>

<details open><summary>विश्वास-प्रस्तुतिः</summary>

पञ्च॑दश॒ रात्री᳚र्दीख्षि॒तस् स्या᳚त् ।  
पञ्च॑दश॒ वा अ॑र्धमा॒सस्य॒ रात्र॑यः ।  
अ॒र्ध॒मा॒सशस् स॑व्ँवथ्स॒र आ᳚प्यते ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>मूलम्</summary>

पञ्च॑दश॒ रात्री᳚र्दीख्षि॒तस् स्या᳚त् ।  
पञ्च॑दश॒ वा अ॑र्धमा॒सस्य॒ रात्र॑यः ।  
अ॒र्ध॒मा॒सशस् स॑व्ँवथ्स॒र आ᳚प्यते ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>भट्टभास्कर-टीका</summary>

6पञ्चदशेति ॥ सावनस्य मासस्य । यथाऽऽहुः - 'त्रिंशदुष्णकरोदयः सावनः' इति । अर्धमासश इति । अर्धमासेनार्धमासेन । 'संख्यैकवचनाच्च' इति शस् ॥
</details>

<details><summary>मूलम् (संयुक्तम्)</summary>

स॒प्तद॑श॒ रात्री᳚र्दीख्षि॒तस्स्या॒द्द्वाद॑श॒ मासा॒ᳶ पञ्च॒र्तव॒स्स स॑व्ँवथ्स॒रस्स॑व्ँवथ्स॒रो वि॒राड्वि॒राज॑माप्नोति॒
</details>

<details open><summary>विश्वास-प्रस्तुतिः</summary>

स॒प्तद॑श॒ रात्री᳚र्दीख्षि॒तस् स्या᳚त् ।  
द्वाद॑श॒ मासा॒ᳶ पञ्च॒र्तव॒स् स स॑व्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>मूलम्</summary>

स॒प्तद॑श॒ रात्री᳚र्दीख्षि॒तस् स्या᳚त् ।  
द्वाद॑श॒ मासा॒ᳶ पञ्च॒र्तव॒स् स स॑व्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>भट्टभास्कर-टीका</summary>

7पञ्चर्तत । इति ॥ हेमन्तशिशिरयोरेकत्वात् । दृष्टं हि सहानुमन्त्रणं 'हेमन्तशिशिरावृतूनां प्रीणामि' इति । संवत्सर इति । सप्तदशसंख्यान्वयात् ॥
</details>

<details><summary>मूलम् (संयुक्तम्)</summary>

चतु॑र्विꣳशति॒ꣳ॒ रात्री᳚र्दीख्षि॒तस्स्या॒च्चतु॑र्विꣳशतिरर्धमा॒सास्स॑व्ँवथ्स॒रस्स॑व्ँवथ्स॒रो वि॒राड्वि॒राज॑माप्नोति
</details>

<details open><summary>विश्वास-प्रस्तुतिः</summary>

चतु॑र्विꣳशति॒ꣳ॒ रात्री᳚र्दीख्षि॒तस् स्या᳚त् ।  
चतु॑र्विꣳशतिरर्धमा॒सास् स॑व्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>मूलम्</summary>

चतु॑र्विꣳशति॒ꣳ॒ रात्री᳚र्दीख्षि॒तस् स्या᳚त् ।  
चतु॑र्विꣳशतिरर्धमा॒सास् स॑व्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>भट्टभास्कर-टीका</summary>

8चतुर्विंशतिमिति ॥ चान्द्रास्सांशाः, अन्ये निरंशाः ॥
</details>

<details><summary>मूलम् (संयुक्तम्)</summary>

त्रि॒ꣳ॒शत॒ꣳ॒ रात्री᳚र्दीख्षि॒तस्स्या᳚त् [28]  
त्रि॒ꣳ॒शद॑ख्षरा वि॒राड्वि॒राज॑माप्नोति॒
</details>

<details open><summary>विश्वास-प्रस्तुतिः</summary>

त्रि॒ꣳ॒शत॒ꣳ॒ रात्री᳚र् दीख्षि॒तस् स्या᳚त् ।  [28]  
त्रि॒ꣳ॒शद॑ख्षरा वि॒राट् ।  
वि॒राज॑माप्नोति ।  
</details>

<details><summary>मूलम्</summary>

त्रि॒ꣳ॒शत॒ꣳ॒ रात्री᳚र् दीख्षि॒तस् स्या᳚त् ।  [28]  
त्रि॒ꣳ॒शद॑ख्षरा वि॒राट् ।  
वि॒राज॑माप्नोति ।  
</details>

<details><summary>भट्टभास्कर-टीका</summary>

9त्रिंशतं रात्रीरिति ॥ सावनसम्बन्धिनीः ॥
</details>

<details><summary>मूलम् (संयुक्तम्)</summary>

मास॑न्दीख्षि॒तस्स्या॒द्यो मास॒स्स स॑व्ँवथ्स॒रस्स॑व्ँवथ्स॒रो वि॒राड्वि॒राज॑माप्नोति
</details>

<details open><summary>विश्वास-प्रस्तुतिः</summary>

मास॑न्दीख्षि॒तस् स्या᳚त्  ।  
यो मास॒स् स स॑व्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>मूलम्</summary>

मास॑न्दीख्षि॒तस् स्या᳚त्  ।  
यो मास॒स् स स॑व्ँवथ्स॒रः ।  
स॒व्ँव॒थ्स॒रो वि॒राट् ।  
वि॒राज॑माप्नोति ।  
</details>

<details><summary>भट्टभास्कर-टीका</summary>

10मासमिति ॥ सौरश्चान्द्र आर्क्षो वा गृह्यते । सर्वेऽप्येते क्षयवृद्धियोगान्नैकान्ततः त्रिंशद्दिवसाः । तत्र सौरस्संक्रमात् संक्रमः, चान्द्रः दर्शाद्दर्शः, आर्क्षश्चन्द्रस्यर्क्षेण योगः । यो मास इति । अवयवावयविनोरनत्यन्तभेदात् ॥
</details>

<details><summary>मूलम् (संयुक्तम्)</summary>

च॒तुरो॑ मा॒सो दी᳚ख्षि॒तस्स्या᳚च्च॒तुरो॒ वा ए॒तम्मा॒सो वस॑वोऽबिभरु॒स्ते पृ॑थि॒वीमाज॑यन्गाय॒त्रीञ्छन्दो॒ऽष्टौ रु॒द्रास्ते᳚ऽन्तरि॑ख्ष॒माज॑यन्त्रि॒ष्टुभ॒ञ्छन्दो॒ द्वाद॑शादि॒त्यास्ते दिव॒माज॑य॒ञ्जग॑ती॒ञ्छन्द॒स्ततो॒ वै ते व्या॒वृत॑मगच्छ॒ञ्छ्रैष्ठ्य॑न्दे॒वाना॒म्...
</details>

<details open><summary>विश्वास-प्रस्तुतिः</summary>

च॒तुरो॑ मा॒सो दी᳚ख्षि॒तस् स्या᳚त् ।  
च॒तुरो॒ वा ए॒तम् मा॒सो वस॑वोऽबिभरु॒स् ते पृ॑थि॒वीमाज॑यन् गाय॒त्रीञ् छन्दः॑ ।  
अ॒ष्टौ रु॒द्रास् ते᳚ऽन्तरि॑ख्ष॒माज॑यन् त्रि॒ष्टुभ॒ञ् छन्दः॑ ।   
द्वाद॑शादि॒त्यास्, ते दिव॒माज॑य॒ञ् जग॑ती॒ञ् छन्दः॑ ।  
ततो॒ वै ते व्या॒वृत॑मगच्छ॒ञ् छ्रैष्ठ्य॑न् दे॒वानाम् ।  
</details>

<details><summary>मूलम्</summary>

च॒तुरो॑ मा॒सो दी᳚ख्षि॒तस् स्या᳚त् ।  
च॒तुरो॒ वा ए॒तम् मा॒सो वस॑वोऽबिभरु॒स् ते पृ॑थि॒वीमाज॑यन् गाय॒त्रीञ् छन्दः॑ ।  
अ॒ष्टौ रु॒द्रास् ते᳚ऽन्तरि॑ख्ष॒माज॑यन् त्रि॒ष्टुभ॒ञ् छन्दः॑ ।   
द्वाद॑शादि॒त्यास्, ते दिव॒माज॑य॒ञ् जग॑ती॒ञ् छन्दः॑ ।  
ततो॒ वै ते व्या॒वृत॑मगच्छ॒ञ् छ्रैष्ठ्य॑न् दे॒वानाम् ।  
</details>

<details><summary>भट्टभास्कर-टीका</summary>

11चतुरो वा इत्यादि ॥ एतमुख्यं चतुरो मासो वसवो धारयन् । तेन पृथिवीं गायत्रीं च ते आभिमुख्येनाजयन् । अष्टौ रुद्रा इति । अष्टौ मासः रुद्रा अबिभरुः । द्वादशादित्या इति । द्वादश मास आदित्या अबिभरुः । ततस्ते वसुरुद्रादित्या व्यावृतं व्यावृत्तिं देवान्तरेभ्योऽगच्छन् श्रैष्ठ्यं प्रशस्ततां च ॥
</details>

<details><summary>मूलम् (संयुक्तम्)</summary>

तस्मा॒द्द्वाद॑श मा॒सो भृ॒त्वाग्निञ्चि॑न्वीत॒ द्वाद॑श॒ मासाः᳚ सव्ँवथ्स॒रस्स॑व्ँवथ्स॒रो᳚ऽग्निश्चित्य॒स्तस्या॑होरा॒त्राणीष्ट॑का आ॒प्तेष्ट॑कमेनञ्चिनु॒तेऽथो᳚ व्या॒वृत॑मे॒व ग॑च्छति॒ श्रैष्ठ्यꣳ॑ समा॒नाना᳚म् ॥ [29]  
</details>

<details open><summary>विश्वास-प्रस्तुतिः</summary>

तस्मा॒द् द्वाद॑श मा॒सो भृ॒त्वाऽग्निञ् चि॑न्वीत ।  
द्वाद॑श॒ मासाः᳚ सव्ँवथ्स॒रः ।  
स॒व्ँव॒थ्स॒रो᳚ ऽग्निश् चित्यः॑ ।  
तस्या॑होरा॒त्राणीष्ट॑काः ।  
आ॒प्तेष्ट॑कमेनञ् चिनु॒तेऽथो᳚ व्या॒वृत॑मे॒व ग॑च्छति॒ श्रैष्ठ्यꣳ॑ समा॒नाना᳚म् ॥ [29]  
</details>

<details><summary>मूलम्</summary>

तस्मा॒द् द्वाद॑श मा॒सो भृ॒त्वाऽग्निञ् चि॑न्वीत ।  
द्वाद॑श॒ मासाः᳚ सव्ँवथ्स॒रः ।  
स॒व्ँव॒थ्स॒रो᳚ ऽग्निश् चित्यः॑ ।  
तस्या॑होरा॒त्राणीष्ट॑काः ।  
आ॒प्तेष्ट॑कमेनञ् चिनु॒तेऽथो᳚ व्या॒वृत॑मे॒व ग॑च्छति॒ श्रैष्ठ्यꣳ॑ समा॒नाना᳚म् ॥ [29]  
</details>

<details><summary>भट्टभास्कर-टीका</summary>

12तस्मादिति विधिः ॥ तस्येति संवत्सरस्य आत्मनश्चित्यस्य अग्नेः अहोरात्रस्थानीया इष्टकाः । तस्मात्संवत्सरभरणेन आप्तेष्टकमेनं चिनुते आप्ताः पौष्कल्येन बद्धा इष्टका अस्येति । अथो इत्यादि । गतम् ॥

इति पञ्चमे षष्ठे सप्तमोनुवाकः ॥  
</details>
