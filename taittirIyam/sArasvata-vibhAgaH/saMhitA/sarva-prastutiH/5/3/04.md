+++
title = "०४"

+++


<details><summary>मूलम् (संयुक्तम्)</summary>

अ॒ग्नेर्भा॒गो॑ऽसीति॑ पु॒रस्ता॒दुप॑ दधाति यज्ञमु॒खव्ँवा अ॒ग्निर्य॑ज्ञमु॒खन्दी॒ख्षा य॑ज्ञमु॒खम्ब्रह्म॑ यज्ञमु॒खन्त्रि॒वृद्य॑ज्ञमु॒खमे॒व पु॒रस्ता॒द्वि या॑तयति नृ॒चख्ष॑साम्भा॒गो॑ऽसीति॑ दख्षिण॒तश्...
</details>

<details open><summary>विश्वास-प्रस्तुतिः</summary>

अ॒ग्नेर्भा॒गो॑ऽसीति॑ पु॒रस्ता॒दुप॑ दधाति ।  
य॒ज्ञ॒मु॒खव्ँ वा अ॒ग्निः ।  
य॒ज्ञ॒मु॒खन् दी॒ख्षा ।  
य॒ज्ञ॒मु॒खम् ब्रह्म॑ ।  
य॒ज्ञ॒मु॒खन् त्रि॒वृत् ।  
य॒ज्ञ॒मु॒खमे॒व पु॒रस्ता॒द् वि या॑तयति ।   
नृ॒चख्ष॑साम्भा॒गो॑ ऽसीति॑ दख्षिण॒तः ।  
</details>

<details><summary>मूलम्</summary>

अ॒ग्नेर्भा॒गो॑ऽसीति॑ पु॒रस्ता॒दुप॑ दधाति ।  
य॒ज्ञ॒मु॒खव्ँ वा अ॒ग्निः ।  
य॒ज्ञ॒मु॒खन् दी॒ख्षा ।  
य॒ज्ञ॒मु॒खम् ब्रह्म॑ ।  
य॒ज्ञ॒मु॒खन् त्रि॒वृत् ।  
य॒ज्ञ॒मु॒खमे॒व पु॒रस्ता॒द् वि या॑तयति ।   
नृ॒चख्ष॑साम्भा॒गो॑ ऽसीति॑ दख्षिण॒तः ।  
</details>

<details><summary>भट्टभास्कर-टीका</summary>

1अग्नेर्भागोसीत्यादि ॥ अग्निदीक्षामन्त्रः । त्रिवृतां यज्ञमुखत्वं आरम्भभावित्वात् । यज्ञमुखमेवेत्यादि । गतम् ॥
</details>

<details><summary>मूलम् (संयुक्तम्)</summary>

शु॑श्रु॒वाꣳसो॒ वै नृ॒चख्ष॒सोऽन्न॑न्धा॒ता जा॒तायै॒वास्मा॒ अन्न॒मपि॑ दधाति॒ तस्मा᳚ज्जा॒तोऽन्न॑मत्ति ज॒नित्रꣳ॑ स्पृ॒तꣳ स॑प्तद॒शस्स्तोम॒ इत्या॒हान्न॒व्ँवै ज॒नित्र᳚म् [16]  
अन्नꣳ॑ सप्तद॒शोऽन्न॑मे॒व द॑ख्षिण॒तो ध॑त्ते॒ तस्मा॒द्दख्षि॑णे॒नान्न॑मद्यते मि॒त्रस्य॑ भा॒गो॑ऽसीति॑ प॒श्चात्
</details>

<details open><summary>विश्वास-प्रस्तुतिः</summary>

शु॒श्रु॒वाꣳसो॒ वै नृ॒चख्ष॑सः ।  
अन्न॑न् धा॒ता ।  
जा॒तायै॒वास्मा॒ अन्न॒मपि॑ दधाति ।   
तस्मा᳚ज् जा॒तोऽन्न॑मत्ति ।  
ज॒नित्रꣳ॑ स्पृ॒तꣳ स॑प्तद॒शस् स्तोम॒ इत्या॑ह ।  
अन्न॒व्ँ वै ज॒नित्र᳚म् । [16]  
अन्नꣳ॑ सप्तद॒शः । अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्यते ।
मि॒त्रस्य॑ भा॒गो॑ऽसीति॑ प॒श्चात् ।  
</details>

<details><summary>मूलम्</summary>

शु॒श्रु॒वाꣳसो॒ वै नृ॒चख्ष॑सः ।  
अन्न॑न् धा॒ता ।  
जा॒तायै॒वास्मा॒ अन्न॒मपि॑ दधाति ।   
तस्मा᳚ज् जा॒तोऽन्न॑मत्ति ।  
ज॒नित्रꣳ॑ स्पृ॒तꣳ स॑प्तद॒शस् स्तोम॒ इत्या॑ह ।  
अन्न॒व्ँ वै ज॒नित्र᳚म् । [16]  
अन्नꣳ॑ सप्तद॒शः । अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्यते ।
मि॒त्रस्य॑ भा॒गो॑ऽसीति॑ प॒श्चात् ।  
</details>

<details><summary>भट्टभास्कर-टीका</summary>

2शुश्रुवांस इति ॥ श्रुताध्ययनसम्पन्नाः शश्रुवांसः । ते चान्नवन्तः अन्नं धाता धारकत्वात् । जातायैव जन्मकाल एव जातमात्र एव अन्नजन्महेतुः सप्तदशोऽन्नस्य साधनम् ॥
</details>

<details><summary>मूलम् (संयुक्तम्)</summary>

प्रा॒णो वै मि॒त्रो॑ऽपा॒नो वरु॑णᳶ प्राणापा॒नावे॒वास्मि॑न्दधाति दि॒वो वृ॒ष्टिर्वाताः᳚ स्पृ॒ता ए॑कवि॒ꣳ॒शस्स्तोम॒ इत्या॑ह प्रति॒ष्ठा वा ए॑कवि॒ꣳ॒शᳶ प्रति॑ष्ठित्या॒ इन्द्र॑स्य भा॒गो॑ऽसीत्यु॑त्तर॒त...
</details>

<details open><summary>विश्वास-प्रस्तुतिः</summary>

प्रा॒णो वै मि॒त्रो॑ , ऽपा॒नो वरु॑णः ।  
प्रा॒णा॒पा॒नाव् ए॒वास्मि॑न् दधाति ।  
दि॒वो वृ॒ष्टिर्वाताः᳚ स्पृ॒ता ए॑कवि॒ꣳ॒शस्स्तोम॒ इत्या॑ह ।  
प्र॒ति॒ष्ठा वा ए॑कवि॒ꣳ॒शः ।  
प्रति॑ष्ठित्यै ।  
इन्द्र॑स्य भा॒गो॑ऽसीत्यु॑त्तर॒तः ।  
</details>

<details><summary>मूलम्</summary>

प्रा॒णो वै मि॒त्रो॑ , ऽपा॒नो वरु॑णः ।  
प्रा॒णा॒पा॒नाव् ए॒वास्मि॑न् दधाति ।  
दि॒वो वृ॒ष्टिर्वाताः᳚ स्पृ॒ता ए॑कवि॒ꣳ॒शस्स्तोम॒ इत्या॑ह ।  
प्र॒ति॒ष्ठा वा ए॑कवि॒ꣳ॒शः ।  
प्रति॑ष्ठित्यै ।  
इन्द्र॑स्य भा॒गो॑ऽसीत्यु॑त्तर॒तः ।  
</details>

<details><summary>भट्टभास्कर-टीका</summary>

3प्राणो वा इत्यादि ॥ गतम् ॥ +++( सम्पादकटिप्पनी - विस्तृतं व्याख्यानमन्यत्र मृग्यम् । )+++
</details>

<details><summary>मूलम् (संयुक्तम्)</summary>

ओजो॒ वा इन्द्र॒ ओजो॒ विष्णु॒रोजः॑ ख्ष॒त्रमोजᳶ॑ पञ्चद॒शः [17]  
ओज॑ ए॒वोत्त॑र॒तो ध॑त्ते॒ तस्मा॑दुत्तरतोभिप्रया॒यी ज॑यति॒ वसू॑नाम्भा॒गो॑ऽसीति॑ पु॒रस्ता॒दुप॑ दधाति
</details>

<details open><summary>विश्वास-प्रस्तुतिः</summary>

ओजो॒ वा इन्द्रः॑ ।  
ओजो॒ विष्णुः॑ ।  
ओजः॑ ख्ष॒त्रम् । ओजᳶ॑ पञ्चद॒शः । [17]  
ओज॑ ए॒वोत्त॑र॒तो ध॑त्ते ।  
तस्मा॑दुत्तरतोभिप्रया॒यी ज॑यति ।  
वसू॑नाम् भा॒गो॑ऽसीति॑ पु॒रस्ता॒दुप॑ दधाति ।  
</details>

<details><summary>मूलम्</summary>

ओजो॒ वा इन्द्रः॑ ।  
ओजो॒ विष्णुः॑ ।  
ओजः॑ ख्ष॒त्रम् । ओजᳶ॑ पञ्चद॒शः । [17]  
ओज॑ ए॒वोत्त॑र॒तो ध॑त्ते ।  
तस्मा॑दुत्तरतोभिप्रया॒यी ज॑यति ।  
वसू॑नाम् भा॒गो॑ऽसीति॑ पु॒रस्ता॒दुप॑ दधाति ।  
</details>

<details><summary>भट्टभास्कर-टीका</summary>

4ब्रह्मेन्द्रविष्णुक्षत्रपञ्चदशा ओजोबलहेतवः । गतमन्यत् ॥
</details>

<details><summary>मूलम् (संयुक्तम्)</summary>

यज्ञमु॒खव्ँवै वस॑वो यज्ञमु॒खꣳ रु॒द्रा य॑ज्ञमु॒खञ्च॑तुर्वि॒ꣳ॒शो य॑ज्ञमु॒खमे॒व पु॒रस्ता॒द्वि या॑तयत्यादि॒त्याना᳚म्भा॒गो॑ऽसीति॑ दख्षिण॒तो
</details>

<details open><summary>विश्वास-प्रस्तुतिः</summary>

य॒ज्ञ॒मु॒खव्ँ वै वस॑वः ।  
य॒ज्ञ॒मु॒खꣳ रु॒द्राः ।  
य॒ज्ञ॒मु॒खञ् च॑तुर्वि॒ꣳ॒शः ।   
य॒ज्ञ॒मु॒खम् ए॒व पु॒रस्ता॒द्वि या॑तयति ।  
आ॒दि॒त्याना᳚म् भा॒गो॑ऽसीति॑ दख्षिण॒तः ।  
</details>

<details><summary>मूलम्</summary>

य॒ज्ञ॒मु॒खव्ँ वै वस॑वः ।  
य॒ज्ञ॒मु॒खꣳ रु॒द्राः ।  
य॒ज्ञ॒मु॒खञ् च॑तुर्वि॒ꣳ॒शः ।   
य॒ज्ञ॒मु॒खम् ए॒व पु॒रस्ता॒द्वि या॑तयति ।  
आ॒दि॒त्याना᳚म् भा॒गो॑ऽसीति॑ दख्षिण॒तः ।  
</details>

<details><summary>भट्टभास्कर-टीका</summary>

5वसुरुद्रचतुर्विंशानां यज्ञमुखत्वं प्रधानसाधनत्वात् मुख्यत्वात् ॥
</details>

<details><summary>मूलम् (संयुक्तम्)</summary>

ऽन्न॒व्ँवा आ॑दि॒त्या अन्न॑म्म॒रुतोऽन्न॒ङ्गर्भा॒ अन्न॑म्पञ्चवि॒ꣳ॒शोऽन्न॑मे॒व द॑ख्षिण॒तो ध॑त्ते॒ तस्मा॒द्दख्षि॑णे॒नान्न॑मद्य॒तेऽदि॑त्यै भा॒गः [18]  
अ॒सीति॑ प॒श्चात्
</details>

<details open><summary>विश्वास-प्रस्तुतिः</summary>

अन्न॒व्ँ वा आ॑दि॒त्याः ।  
अन्न॑म् म॒रुतः॑ । अन्न॒ङ् गर्भाः᳚ । अन्न॑म् पञ्चवि॒ꣳ॒शः ।  
अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्य॒ते ।  
अदि॑त्यै भा॒गो॑ऽसीति॑ प॒श्चात् । [18]  
</details>

<details><summary>मूलम्</summary>

अन्न॒व्ँ वा आ॑दि॒त्याः ।  
अन्न॑म् म॒रुतः॑ । अन्न॒ङ् गर्भाः᳚ । अन्न॑म् पञ्चवि॒ꣳ॒शः ।  
अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्य॒ते ।  
अदि॑त्यै भा॒गो॑ऽसीति॑ प॒श्चात् । [18]  
</details>

<details><summary>भट्टभास्कर-टीका</summary>

6आदित्यमरुत्पञ्चविंशानां यज्ञद्वारेणन्नसाधनत्वं गर्भा अप्यन्न-
साधकाः ॥
</details>

<details><summary>मूलम् (संयुक्तम्)</summary>

प्र॑ति॒ष्ठा वा अदि॑तिᳶ प्रति॒ष्ठा पू॒षा प्र॑ति॒ष्ठा त्रि॑ण॒वᳶ प्रति॑ष्ठित्यै दे॒वस्य॑ सवि॒तुर्भा॒गो॑ऽसीत्यु॑त्तर॒तो...
</details>

<details open><summary>विश्वास-प्रस्तुतिः</summary>

प्र॒ति॒ष्ठा वा अदि॑तिᳶ । प्र॒ति॒ष्ठा पू॒षा । प्र॒ति॒ष्ठा त्रि॑ण॒वः ।  
प्रति॑ष्ठित्यै ।  
दे॒वस्य॑ सवि॒तुर् भा॒गो॑ऽसीत्यु॑त्तर॒तः ।  
</details>

<details><summary>मूलम्</summary>

प्र॒ति॒ष्ठा वा अदि॑तिᳶ । प्र॒ति॒ष्ठा पू॒षा । प्र॒ति॒ष्ठा त्रि॑ण॒वः ।  
प्रति॑ष्ठित्यै ।  
दे॒वस्य॑ सवि॒तुर् भा॒गो॑ऽसीत्यु॑त्तर॒तः ।  
</details>

<details><summary>भट्टभास्कर-टीका</summary>

7अदितिपूषत्रिणवाश्च यज्ञद्वारेण प्रतिष्ठाहेतवः ॥
</details>

<details><summary>मूलम् (संयुक्तम्)</summary>

ब्रह्म॒ वै दे॒वस्स॑वि॒ता ब्रह्म॒ बृह॒स्पति॒र्ब्रह्म॑ चतुष्टो॒मो ब्र॑ह्मवर्च॒समे॒वोत्त॑र॒तो ध॑त्ते॒ तस्मा॒दुत्त॒रोऽर्धो᳚ ब्रह्मवर्च॒सित॑रस्...
</details>

<details open><summary>विश्वास-प्रस्तुतिः</summary>

ब्रह्म॒ वै दे॒वस् स॑वि॒ता ।  
ब्रह्म॒ बृह॒स्पतिः॑ ।  
ब्रह्म॑ चतुष्टो॒मः ।  
ब्र॒ह्म॒व॒र्च॒स॒म् ए॒वोत्त॑र॒तो ध॑त्ते ।  
तस्मा॒दुत्त॒रोऽर्धो᳚ ब्रह्मवर्च॒सित॑रः ।  
</details>

<details><summary>मूलम्</summary>

ब्रह्म॒ वै दे॒वस् स॑वि॒ता ।  
ब्रह्म॒ बृह॒स्पतिः॑ ।  
ब्रह्म॑ चतुष्टो॒मः ।  
ब्र॒ह्म॒व॒र्च॒स॒म् ए॒वोत्त॑र॒तो ध॑त्ते ।  
तस्मा॒दुत्त॒रोऽर्धो᳚ ब्रह्मवर्च॒सित॑रः ।  
</details>

<details><summary>भट्टभास्कर-टीका</summary>

8सवितृबृहस्पतिचतुष्टोमानां बृहत्वाद्ब्रह्मत्वम् । ब्रह्मवर्चसितरः
प्रवृद्धसम्भाव्यफलत्वादुज्ज्वलतर इतरस्मात् ॥
</details>

<details><summary>मूलम् (संयुक्तम्)</summary>

सावि॒त्रव॑ती भवति॒ प्रसू᳚त्यै॒ तस्मा᳚द्ब्राह्म॒णाना॒मुदी॑ची स॒निᳶ प्रसू॑ता
</details>

<details open><summary>विश्वास-प्रस्तुतिः</summary>

सा॒वि॒त॑वती भवति । प्रसू᳚त्यै ।  
तस्मा᳚द्ब्राह्म॒णाना॒मुदी॑ची स॒निᳶ प्रसू॑ता ।  
</details>

<details><summary>मूलम्</summary>

सा॒वि॒त॑वती भवति । प्रसू᳚त्यै ।  
तस्मा᳚द्ब्राह्म॒णाना॒मुदी॑ची स॒निᳶ प्रसू॑ता ।  
</details>

<details><summary>भट्टभास्कर-टीका</summary>

9सावित्रवतीति ॥ सावित्रेणानेन मन्त्रेण तद्वती । तस्माद्ब्राह्मणानामुत्तरस्यां दिशि सनिर्याच्ञा तया प्रशस्ततया । 'अनिगन्तोञ्चतौ' इति उदीचीशब्दे गतेः प्रकृतिस्वरत्वम् । प्रसूतेत्यत्र 'गतिरनन्तरः' इति ॥
</details>

<details><summary>मूलम् (संयुक्तम्)</summary>

ध॒र्त्रश्च॑तुष्टो॒म इति॑ पु॒रस्ता॒दुप॑ दधाति यज्ञमु॒खव्ँवै ध॒र्त्रः [19]  
य॒ज्ञ॒मु॒खञ्च॑तुष्टो॒मो य॑ज्ञमु॒खमे॒व पु॒रस्ता॒द्वि या॑तयति॒
</details>

<details open><summary>विश्वास-प्रस्तुतिः</summary>

ध॒र्त्रश् च॑तुष्टो॒म इति॑ पु॒रस्ता॒दुप॑ दधाति ।  
यज्ञमु॒खव्ँवै ध॒र्त्रः । [19]  
य॒ज्ञ॒मु॒खञ् च॑तुष्टो॒मः ।  
य॒ज्ञ॒मु॒खमे॒व पु॒रस्ता॒द् वि या॑तयति ।  
</details>

<details><summary>मूलम्</summary>

ध॒र्त्रश् च॑तुष्टो॒म इति॑ पु॒रस्ता॒दुप॑ दधाति ।  
यज्ञमु॒खव्ँवै ध॒र्त्रः । [19]  
य॒ज्ञ॒मु॒खञ् च॑तुष्टो॒मः ।  
य॒ज्ञ॒मु॒खमे॒व पु॒रस्ता॒द् वि या॑तयति ।  
</details>

<details><summary>भट्टभास्कर-टीका</summary>

10धर्त्रः धारयिता अग्निष्टोमः स यज्ञानां मुखं चतुष्टोमो वा समष्टिस्तोत्रीयः स्तोमः । तस्य यज्ञमुखत्वं यज्ञमुखभूतत्रिवृदात्मकत्वात् । चत्वारः स्तोमाः परिमाणमस्येति आभिर्यज्ञसाध्यत्वम् । पूर्ववत् 'द्विगोः' इति लुकि, 'स्तोमे डविधिः' इति डः ॥
</details>

<details><summary>मूलम् (संयुक्तम्)</summary>

यावा॑नाम्भा॒गो॑ऽसीति॑ दख्षिण॒तो मासा॒ वै यावा॑ अर्धमा॒सा अया॑वा॒स्तस्मा᳚द्दख्षि॒णावृ॑तो॒ मासा॒ अन्न॒व्ँवै यावा॒ अन्न॑म्प्र॒जा अन्न॑मे॒व द॑ख्षिण॒तो ध॑त्ते॒ तस्मा॒द्दख्षि॑णे॒नान्न॑मद्यत ऋभू॒णाम्भा॒गो॑ऽसीति॑ प॒श्चात्
</details>

<details open><summary>विश्वास-प्रस्तुतिः</summary>

यावा॑नाम्भा॒गो॑ऽसीति॑ दख्षिण॒तः ।   
मासा॒ वै यावाः॑ ।  
अ॒र्ध॒मा॒सा अया॑वाः ।  
तस्मा᳚द्दख्षि॒णावृ॑तो॒ मासाः᳚ ।  
अन्न॒व्ँवै यावाः᳚ ।  
अन्न॑म्प्र॒जाः । अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्यते ।  
ऋ॒भू॒णाम् भा॒गो॑ऽसीति॑ प॒श्चात् ।  
</details>

<details><summary>मूलम्</summary>

यावा॑नाम्भा॒गो॑ऽसीति॑ दख्षिण॒तः ।   
मासा॒ वै यावाः॑ ।  
अ॒र्ध॒मा॒सा अया॑वाः ।  
तस्मा᳚द्दख्षि॒णावृ॑तो॒ मासाः᳚ ।  
अन्न॒व्ँवै यावाः᳚ ।  
अन्न॑म्प्र॒जाः । अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्यते ।  
ऋ॒भू॒णाम् भा॒गो॑ऽसीति॑ प॒श्चात् ।  
</details>

<details><summary>भट्टभास्कर-टीका</summary>

11यावानामिति ॥ यावा यानशीलवान् । यातेरौणादिको वप्रत्ययः । नञिवयुक्तन्यायेन यावसदृशा अर्धमासा अयावा आगन्तारः तमनुगन्तारश्चेत्यर्थः । दक्षिणावृत इति व्याख्यातम् । अन्नस्य हेतवो यावा अयावाश्च प्रजाश्चान्नहेतुकाः ॥
</details>

<details><summary>मूलम् (संयुक्तम्)</summary>

प्रति॑ष्ठित्यै विव॒र्तो᳚ऽष्टाचत्वारि॒ꣳ॒श इत्यु॑त्तर॒तो॑ऽनयो᳚र्लो॒कयोः᳚ सवीर्य॒त्वाय॒ तस्मा॑दि॒मौ लो॒कौ स॒माव॑द्वीर्यौ [20]  
</details>

<details open><summary>विश्वास-प्रस्तुतिः</summary>

प्रति॑ष्ठित्यै ।  
वि॒व॒र्तो᳚ष्टाचत्वारि॒ꣳ॒श इत्यु॑त्तर॒तः ।  
अनयो᳚र्लो॒कयोः᳚ सवीर्य॒त्वाय॑ ।  
तस्मा॑दि॒मौ लो॒कौ स॒माव॑द्वीर्यौ । [20]  
</details>

<details><summary>मूलम्</summary>

प्रति॑ष्ठित्यै ।  
वि॒व॒र्तो᳚ष्टाचत्वारि॒ꣳ॒श इत्यु॑त्तर॒तः ।  
अनयो᳚र्लो॒कयोः᳚ सवीर्य॒त्वाय॑ ।  
तस्मा॑दि॒मौ लो॒कौ स॒माव॑द्वीर्यौ । [20]  
</details>

<details><summary>भट्टभास्कर-टीका</summary>

12प्रतिष्ठित्या इति ॥ प्राधान्यात् । सवीर्यत्वाय समानवीर्यत्वाय । इदमपि श्रुतिप्रामाण्यादेव । समावद्वीर्यौ समवीर्यौ । 'समादावतुप्' इति आवतुप्प्रत्ययः ॥
</details>

<details><summary>मूलम् (संयुक्तम्)</summary>

यस्य॒ मुख्य॑वतीᳶ पु॒रस्ता॑दुपधी॒यन्ते॒ मुख्य॑ ए॒व भ॑व॒त्यास्य॒ मुख्यो॑ जायते॒ यस्यान्न॑वतीर्दख्षिण॒तोऽत्त्यन्न॒मास्या᳚न्ना॒दो जा॑यते॒
</details>

<details open><summary>विश्वास-प्रस्तुतिः</summary>

यस्य॒ मुख्य॑वतीᳶ पु॒रस्ता॑दुपधी॒यन्ते॒ मुख्य॑ ए॒व भ॑वति ।  
आऽस्य॒ मुख्यो॑ जायते ।  
यस्यान्न॑वतीर् दख्षिण॒तो ऽत्त्यन्न᳚म् ।  
आऽस्या᳚न्ना॒दो जा॑यते ।  
</details>

<details><summary>मूलम्</summary>

यस्य॒ मुख्य॑वतीᳶ पु॒रस्ता॑दुपधी॒यन्ते॒ मुख्य॑ ए॒व भ॑वति ।  
आऽस्य॒ मुख्यो॑ जायते ।  
यस्यान्न॑वतीर् दख्षिण॒तो ऽत्त्यन्न᳚म् ।  
आऽस्या᳚न्ना॒दो जा॑यते ।  
</details>

<details><summary>भट्टभास्कर-टीका</summary>

13यस्येत्यादि ॥ मुखशब्देन या स्तुतिः तद्वत्यः पुरस्तादिष्टका उपधीयन्ते सप्त । अयं मुख्यो भवति । आजायते चास्य मुख्यः पुत्रः अन्नादः अन्नादनवान् । तेन सहासावन्नमत्ति । आजायते चास्यान्नादः पुत्रः ॥
</details>

<details><summary>मूलम् (संयुक्तम्)</summary>

यस्य॑ प्रति॒ष्ठाव॑तीᳶ प॒श्चात्प्रत्ये॒व ति॑ष्ठति॒
</details>

<details open><summary>विश्वास-प्रस्तुतिः</summary>

यस्य॑ प्रति॒ष्ठाव॑तीᳶ प॒श्चात् , प्रत्ये॒व ति॑ष्ठति ।  
</details>

<details><summary>मूलम्</summary>

यस्य॑ प्रति॒ष्ठाव॑तीᳶ प॒श्चात् , प्रत्ये॒व ति॑ष्ठति ।  
</details>

<details><summary>भट्टभास्कर-टीका</summary>

14प्रतिष्ठावतीः प्रतिस्थितिमत्यः सप्त । प्रतितिष्ठत्येवायम् ॥
</details>

<details><summary>मूलम् (संयुक्तम्)</summary>

यस्यौज॑स्वतीरुत्तर॒त ओ॑ज॒स्व्ये॑व भ॑व॒त्यास्यौ॑ज॒स्वी जा॑यते॒
</details>

<details open><summary>विश्वास-प्रस्तुतिः</summary>

यस्यौज॑स्वतीरुत्तर॒त ओ॑ज॒स्व्ये॑व भ॑वति ।  
आऽस्यौ॑ज॒स्वी जा॑यते ।  
</details>

<details><summary>मूलम्</summary>

यस्यौज॑स्वतीरुत्तर॒त ओ॑ज॒स्व्ये॑व भ॑वति ।  
आऽस्यौ॑ज॒स्वी जा॑यते ।  
</details>

<details><summary>भट्टभास्कर-टीका</summary>

15यस्यौजस्वतीरिति ॥ वलार्थवादवत्यः सप्त । अयमोजस्वी भवति । आजायते चास्य ओनस्वी पुत्रः ॥
</details>

<details><summary>मूलम् (संयुक्तम्)</summary>

ऽर्को वा ए॒ष यद॒ग्निस्तस्यै॒तदे॒व स्तो॒त्रमे॒तच्छ॒स्त्रय्ँयदे॒षा वि॒धा [21]  
वि॒धी॒यते॒ऽर्क ए॒व तद॒र्क्य॑मनु॒ वि धी॑य॒ते
</details>

<details open><summary>विश्वास-प्रस्तुतिः</summary>

अ॒र्को वा ए॒ष यद॒ग्निः ।   
तस्यै॒तदे॒व स्तो॒त्रमे॒तच् छ॒स्त्रम् ।  
यदे॒षा वि॒धा वि॑धी॒यते᳚ । [21]  
अ॒र्क ए॒व तद॒र्क्य॑मनु॒ वि धी॑यते ।  
</details>

<details><summary>मूलम्</summary>

अ॒र्को वा ए॒ष यद॒ग्निः ।   
तस्यै॒तदे॒व स्तो॒त्रमे॒तच् छ॒स्त्रम् ।  
यदे॒षा वि॒धा वि॑धी॒यते᳚ । [21]  
अ॒र्क ए॒व तद॒र्क्य॑मनु॒ वि धी॑यते ।  
</details>

<details><summary>भट्टभास्कर-टीका</summary>

16अर्क इति ॥ अर्चनीयो योऽग्निः स्तोत्रैः स्तोतव्यः शस्त्रैश्च शंसितव्यः तस्यास्य एतदेव स्तोत्रं एतदेव शस्त्रं यदेषा विधा विधीयते यथोक्तमुख्यवत्याद्युपधानप्रकारः क्रियते । तदेतमर्क्यं अर्चनीयं अनु अग्निमुद्दिश्य तस्यार्के अर्चनार्थं एषा विधा विधीयते । 'चजोः कुधिण्यतोः' इति कुत्वम्, उभयत्र ॥
</details>

<details><summary>मूलम् (संयुक्तम्)</summary>

ऽत्त्यन्न॒मास्या᳚न्ना॒दो जा॑यते॒ यस्यै॒षा वि॒धा वि॑धी॒यते॒ य उ॑ चैनामे॒वव्ँवेद॒
</details>

<details open><summary>विश्वास-प्रस्तुतिः</summary>

अत्त्यन्न॒मास्या᳚न्ना॒दो जा॑यते ।   
यस्यै॒षा वि॒धा वि॑धी॒यते॒ य उ॑ चैनामे॒वव्ँ वेद॑ ।  
</details>

<details><summary>मूलम्</summary>

अत्त्यन्न॒मास्या᳚न्ना॒दो जा॑यते ।   
यस्यै॒षा वि॒धा वि॑धी॒यते॒ य उ॑ चैनामे॒वव्ँ वेद॑ ।  
</details>

<details><summary>भट्टभास्कर-टीका</summary>

17अथास्या विधायाः फलमाह - अत्तीत्यादि ॥ यस्य यजमानस्यैषा विधा विधीयते । यश्चाप्येनां विधां उपधानविधां वेदेति ॥
</details>

<details><summary>मूलम् (संयुक्तम्)</summary>

सृष्टी॒रुप॑ दधाति यथासृ॒ष्टमे॒वाव॑ रुन्द्धे॒
</details>

<details open><summary>विश्वास-प्रस्तुतिः</summary>

सृष्टी॒रुप॑ दधाति ।  
य॒था॒सृ॒ष्टमे॒वाव॑ रुन्धे ।  
</details>

<details><summary>मूलम्</summary>

सृष्टी॒रुप॑ दधाति ।  
य॒था॒सृ॒ष्टमे॒वाव॑ रुन्धे ।  
</details>

<details><summary>भट्टभास्कर-टीका</summary>

18सृष्टीरिति ॥ 'एकयाऽस्तुवत' इत्याद्याः सप्तदश । चतस्रो दक्षिणेंस उपदधाति । अथ तिस्रः । अथ चतस्रो दक्षिणादंसात् दक्षिणां श्रोणिं अभ्यायातयति । यथा सृष्टमिति । यथा वै मन्त्रेषु सृष्टिमत्तया सृष्टं प्रजादिकं तदेव फलं अवरुन्धे ॥
</details>

<details><summary>मूलम् (संयुक्तम्)</summary>

न वा इ॒दन्दिवा॒ न नक्त॑मासी॒दव्या॑वृत्त॒न्ते दे॒वा ए॒ता व्यु॑ष्टीरपश्य॒न्ता उपा॑दधत॒ ततो॒ वा इ॒दव्ँव्यौ᳚च्छ॒द्यस्यै॒ता उ॑पधी॒यन्ते॒ व्ये॑वास्मा॑ उच्छ॒त्यथो॒ तम॑ ए॒वाप॑ हते ॥ [22]  
</details>

<details open><summary>विश्वास-प्रस्तुतिः</summary>

न वा इ॒दन् दिवा॒ , न नक्त॑मासी॒दव्या॑वृत्तम् ।  
ते दे॒वा ए॒ता व्यु॑ष्टीरपश्यन् ।  
ता उपा॑दधत ।  
ततो॒ वा इ॒दव्ँ व्यौ᳚च्छत् ।  
यस्यै॒ता उ॑पधी॒यन्ते॒ व्ये॑वास्मा॑ उच्छति ।  
अथो॒ तम॑ ए॒वाप॑ हते ॥ [22]  
</details>

<details><summary>मूलम्</summary>

न वा इ॒दन् दिवा॒ , न नक्त॑मासी॒दव्या॑वृत्तम् ।  
ते दे॒वा ए॒ता व्यु॑ष्टीरपश्यन् ।  
ता उपा॑दधत ।  
ततो॒ वा इ॒दव्ँ व्यौ᳚च्छत् ।  
यस्यै॒ता उ॑पधी॒यन्ते॒ व्ये॑वास्मा॑ उच्छति ।  
अथो॒ तम॑ ए॒वाप॑ हते ॥ [22]  
</details>

<details><summary>भट्टभास्कर-टीका</summary>

19न वा इत्यादि ॥ व्युष्टीनां विधिः । इदं सर्वं अव्यावृत्तं अविभक्तरूपमेवासीत् । न वै तदनीं दिवाऽऽसीत्, न च नक्तमासीत्, एकरूपमन्धतमसमिवाभवत् । देवानामस्तित्वात् तेषां व्यामोहमात्रमिदं, न विश्वविलय इत्येके । देवात्मानोपि विश्वविलये विद्यन्ते नित्यत्वादित्यन्ये । ते देवा इत्यादि । 'इयमेव सा या' इत्यादयो व्युष्टयः पञ्चदश, तिस्रः तिस्रो दिक्षु तिस्रो मध्ये व्युष्टिभिश्चितिरवाप्यते । व्यौच्छदिति । अपहततमस्कं विभातमासीत् । उच्छी विवासे । व्येवास्मा इति । सर्वदा अस्य विभात मेव भवति । व्यावृत्तमेव सर्वं भासते । अथो अपि च तमस्सदृशं एतं सर्वं पापं हन्त्येव । व्यत्ययेनात्मनेपदम् ॥

इति पञ्चमे तृतीये चतुर्थोनुवाकः  
</details>
