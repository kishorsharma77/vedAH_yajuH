+++
title = "०५"

+++

<details><summary>मूलम् (संयुक्तम्)</summary>

अग्ने॑ जा॒तान्प्र णु॑दा नस्स॒पत्ना॒निति॑ पु॒रस्ता॒दुप॑ दधाति जा॒ताने॒व भ्रातृ॑व्या॒न्प्र णु॑दते॒ सह॑सा जा॒तानिति॑ प॒श्चाज्ज॑नि॒ष्यमा॑णाने॒व प्रति॑ नुदते चतुश्चत्वारि॒ꣳ॒शस्स्तोम॒ इति॑ दख्षिण॒तो
</details>

<details open><summary>विश्वास-प्रस्तुतिः</summary>

अग्ने॑ जा॒तान् प्र णु॑दा नस्स॒पत्ना॒न् इति॑ पु॒रस्ता॒दुप॑ दधाति ।  
जा॒ताने॒व भ्रातृ॑व्या॒न् प्र णु॑दते ।  
सह॑सा जा॒तानिति॑ प॒श्चात् ।   
ज॒नि॒ष्यमा॑णाने॒व प्रति॑ नुदते ।  
च॒तु॒श्च॒त्वा॒रि॒ꣳ॒शस्स्तोम॒ इति॑ दख्षिण॒तः ।  
</details>

<details><summary>मूलम्</summary>

अग्ने॑ जा॒तान् प्र णु॑दा नस्स॒पत्ना॒न् इति॑ पु॒रस्ता॒दुप॑ दधाति ।  
जा॒ताने॒व भ्रातृ॑व्या॒न् प्र णु॑दते ।  
सह॑सा जा॒तानिति॑ प॒श्चात् ।   
ज॒नि॒ष्यमा॑णाने॒व प्रति॑ नुदते ।  
च॒तु॒श्च॒त्वा॒रि॒ꣳ॒शस्स्तोम॒ इति॑ दख्षिण॒तः ।  
</details>

<details><summary>भट्टभास्कर-टीका</summary>

1अग्ने जातानित्यादिरसपत्नानां विधिः । पञ्चम्यां चितौ असपत्नत्वं आत्मनः आत्मीयानां च याभिः क्रियते ताः असपत्नाः पञ्च । जातान्नाशयति, जनिष्यमाणान् प्रणुदते प्रतीपमुत्पत्त्या नुदते उत्पत्तिनिरोधं करोति ॥
</details>

<details><summary>मूलम् (संयुक्तम्)</summary>

ब्र॑ह्मवर्च॒सव्ँवै च॑तुश्चत्वारि॒ꣳ॒शो ब्र॑ह्मवर्च॒समे॒व द॑ख्षिण॒तो ध॑त्ते॒ तस्मा॒द्दख्षि॒णोऽर्धो᳚ ब्रह्मवर्च॒सित॑रष्षोड॒शस्स्तोम॒ इत्यु॑त्तर॒त ओजो॒ वै षो॑ड॒श ओज॑ ए॒वोत्त॑र॒तो ध॑त्ते॒ तस्मा᳚त् [23]  
उ॒त्त॒र॒तो॒भि॒प्र॒या॒यी ज॑यति॒
</details>

<details open><summary>विश्वास-प्रस्तुतिः</summary>

ब्र॒ह्म॒व॒र्च॒सव्ँ वै च॑तुश्चत्वारि॒ꣳ॒शः ।   
ब्र॒ह्म॒व॒र्च॒समे॒व द॑ख्षिण॒तो ध॑त्ते ।  
तस्मा॒द् दख्षि॒णोऽर्धो᳚ ब्रह्मवर्च॒सित॑रः ।  
षो॒ड॒शस्स्तोम॒ इत्यु॑त्तर॒तः ।  
ओजो॒ वै षो॑ड॒श ।  
ओज॑ ए॒वोत्त॑र॒तो ध॑त्ते ।  
तस्मा॑दुत्तरतोऽभिप्रया॒यी ज॑यति। [23]  
</details>

<details><summary>मूलम्</summary>

ब्र॒ह्म॒व॒र्च॒सव्ँ वै च॑तुश्चत्वारि॒ꣳ॒शः ।   
ब्र॒ह्म॒व॒र्च॒समे॒व द॑ख्षिण॒तो ध॑त्ते ।  
तस्मा॒द् दख्षि॒णोऽर्धो᳚ ब्रह्मवर्च॒सित॑रः ।  
षो॒ड॒शस्स्तोम॒ इत्यु॑त्तर॒तः ।  
ओजो॒ वै षो॑ड॒श ।  
ओज॑ ए॒वोत्त॑र॒तो ध॑त्ते ।  
तस्मा॑दुत्तरतोऽभिप्रया॒यी ज॑यति। [23]  
</details>

<details><summary>भट्टभास्कर-टीका</summary>

2ब्रह्मवर्चसहेतुः चत्वारिंशः । गतमन्यत् ॥
</details>

<details><summary>मूलम् (संयुक्तम्)</summary>

वज्रो॒ वै च॑तुश्चत्वारि॒ꣳ॒शो वज्र॑ष्षोड॒शो यदे॒ते इष्ट॑के उप॒दधा॑ति जा॒ताꣳश्चै॒व ज॑नि॒ष्यमा॑णाꣳश्च॒ भ्रातृ॑व्यान्प्र॒णुद्य॒ वज्र॒मनु॒ प्र ह॑रति॒ स्तृत्यै॒
</details>

<details open><summary>विश्वास-प्रस्तुतिः</summary>

वज्रो॒ वै च॑तुश्चत्वारि॒ꣳ॒शो वज्र॑ष् षोड॒शः ।  
यदे॒ते इष्ट॑के उप॒दधा॑ति , जा॒ताꣳश्चै॒व ज॑नि॒ष्यमा॑णाꣳश्च॒ भ्रातृ॑व्यान् प्र॒णुद्य॒ वज्र॒मनु॒ प्र ह॑रति । स्तृत्यै᳚ ।  
</details>

<details><summary>मूलम्</summary>

वज्रो॒ वै च॑तुश्चत्वारि॒ꣳ॒शो वज्र॑ष् षोड॒शः ।  
यदे॒ते इष्ट॑के उप॒दधा॑ति , जा॒ताꣳश्चै॒व ज॑नि॒ष्यमा॑णाꣳश्च॒ भ्रातृ॑व्यान् प्र॒णुद्य॒ वज्र॒मनु॒ प्र ह॑रति । स्तृत्यै᳚ ।  
</details>

<details><summary>भट्टभास्कर-टीका</summary>

3वज्रो वा इत्यादि ॥ चतुश्चत्वारिशष्षोडशश्च वज्रतुल्यौ सपत्नानां नाशने । एते इति दक्षिणोत्तरे उच्येते । जातांश्चेति । पूर्वपश्चिमाभ्यां जातान् जनिष्यमाणांश्च भ्रातृव्यान् प्रणुद्य निपीड्य एताभ्यां दक्षिणोत्तराभ्यां वज्रमनुप्रहरति स्तृत्यै मरणाय । स्तृणोतिः ह्रस्वान्तस्सौवादिकः ॥
</details>

<details><summary>मूलम् (संयुक्तम्)</summary>

पुरी॑षवती॒म्मध्य॒ उप॑ दधाति॒ पुरी॑ष॒व्ँवै मध्य॑मा॒त्मन॒स्सात्मा॑नमे॒वाग्निञ्चि॑नुते॒ सात्मा॒मुष्मि॑ल्ँलो॒के भ॑वति॒ य ए॒वव्ँवेद
</details>

<details open><summary>विश्वास-प्रस्तुतिः</summary>

पुरी॑षवती॒म् मध्य॒ उप॑ दधाति ।  
पुरी॑ष॒व्ँ वै मध्य॑मा॒त्मनः॑ ।  
सात्मा॑नम् ए॒वाग्निञ् चि॑नुते ।  
सात्मा॒मुष्मि॑ल्ँलो॒के भ॑वति॒ य ए॒वव्ँ वेद॑ ।  
</details>

<details><summary>मूलम्</summary>

पुरी॑षवती॒म् मध्य॒ उप॑ दधाति ।  
पुरी॑ष॒व्ँ वै मध्य॑मा॒त्मनः॑ ।  
सात्मा॑नम् ए॒वाग्निञ् चि॑नुते ।  
सात्मा॒मुष्मि॑ल्ँलो॒के भ॑वति॒ य ए॒वव्ँ वेद॑ ।  
</details>

<details><summary>भट्टभास्कर-टीका</summary>

4पुरीषवतीमिति ॥ 'पृथिव्याः पुरीषमस्यप्सो नाम' इति पुरुषवतीं पुरुषशब्दवतीं पुरीषसंहितां वा कृत्वा उपदधाति । पुरीषंहि मध्यमात्मन अग्निशरीरस्य मध्यः । तस्मात्सात्मानमग्निं चिनुते आत्मानं च चिनुत इत्यर्थः । एवं वेदिता अमुष्मिन् लोके सात्मा भवति फलवान् व्याप्तवान् भवति ॥
</details>

<details><summary>मूलम् (संयुक्तम्)</summary>

ए॒ता वा अ॑सप॒त्ना नामेष्ट॑का॒ यस्यै॒ता उ॑पधी॒यन्ते᳚ [24]  
नास्य॑ स॒पत्नो॑ भवति ॒ता वा अ॑सप॒त्ना नामेष्ट॑का॒ यस्यै॒ता उ॑पधी॒यन्ते᳚ [24]  
नास्य॑ स॒पत्नो॑ भवति
</details>

<details open><summary>विश्वास-प्रस्तुतिः</summary>

ए॒ता वा अ॑सप॒त्ना नामेष्ट॑काः ।   
यस्यै॒ता उ॑पधी॒यन्ते᳚ । [24]  
नास्य॑ स॒पत्नो॑ भवति ।  
</details>

<details><summary>मूलम्</summary>

ए॒ता वा अ॑सप॒त्ना नामेष्ट॑काः ।   
यस्यै॒ता उ॑पधी॒यन्ते᳚ । [24]  
नास्य॑ स॒पत्नो॑ भवति ।  
</details>

<details><summary>भट्टभास्कर-टीका</summary>

5एता वा इत्यादि । गतम् ॥
</details>

<details><summary>मूलम् (संयुक्तम्)</summary>

प॒शुर्वा ए॒ष यद॒ग्निर्वि॒राज॑ उत्त॒माया॒ञ्चित्या॒मुप॑ दधाति वि॒राज॑मे॒वोत्त॒माम्प॒शुषु॑ दधाति॒ तस्मा᳚त्पशु॒मानु॑त्त॒माव्ँवाच॑व्ँवदति॒  
</details>

<details open><summary>विश्वास-प्रस्तुतिः</summary>

प॒शुर्वा ए॒ष यद॒ग्निः ।  
वि॒राज॑ उत्त॒माया॒ञ् चित्या॒मुप॑ दधाति ।  
वि॒राज॑म् ए॒वोत्त॒माम् प॒शुषु॑ दधाति ।  
तस्मा᳚त् पशु॒मानु॑त्त॒माव्ँ वाच॑व्ँ वदति ।  
</details>

<details><summary>मूलम्</summary>

प॒शुर्वा ए॒ष यद॒ग्निः ।  
वि॒राज॑ उत्त॒माया॒ञ् चित्या॒मुप॑ दधाति ।  
वि॒राज॑म् ए॒वोत्त॒माम् प॒शुषु॑ दधाति ।  
तस्मा᳚त् पशु॒मानु॑त्त॒माव्ँ वाच॑व्ँ वदति ।  
</details>

<details><summary>भट्टभास्कर-टीका</summary>

6पशुर्वा इत्यादि ॥ पशुर्धिकः [शुवर्धकः] निषेकादिक्रमेणोत्पाद्यत्वात् वा पशुः । तस्मात्पश्वात्मन्यास्मन् उत्तमायां चित्यां पञ्चम्यां चितौ विराज उपदधाति 'एवश्छन्दः' इत्याद्या चत्वारिंशतं दश दश दिक्षु मध्ये विराजः चत्वारिंशदक्ष्रत्वात् । उत्तमत्वमासां विराजनहेतुत्वात् वा, विराजोऽन्नस्य हेतुत्वाद्वा । उत्तमशब्द उञ्छादिरन्तोदात्तः । विराजमेवेति । प्रभूतमन्नम् । उत्तमामिति । ब्राह्मणादिभ्योपि उद्गततमां उज्ज्वलतमां 'भुङ्क्ष्व' इत्यादिकां वाचं वदति पशुमान्यः कश्चिदपि । यद्वा - पशुमान् ब्राह्मणः उत्तमां 'ओं श्रावय' इत्यादिकां वाचं वदति । 'ह्रस्वनुङ्भ्याम्' इति मतुप उदत्तत्वम् ॥
</details>

<details><summary>मूलम् (संयुक्तम्)</summary>

दश॑द॒शोप॑ दधाति सवीर्य॒त्वाय᳚
</details>

<details open><summary>विश्वास-प्रस्तुतिः</summary>

दश॑द॒शोप॑ दधाति ।  
स॒वी॒र्य॒त्वाय॑ ।  
</details>

<details><summary>मूलम्</summary>

दश॑द॒शोप॑ दधाति ।  
स॒वी॒र्य॒त्वाय॑ ।  
</details>

<details><summary>भट्टभास्कर-टीका</summary>

7सवीर्यत्वायेति ॥ विराट्सङ्ख्यापूरणात् विराट्सवीर्यत्वं, ऊनत्वे हि निर्वीर्यत्वं स्यात् ॥
</details>

<details><summary>मूलम् (संयुक्तम्)</summary>

अ᳚ख्ष्ण॒योप॑ दधाति॒ तस्मा॑दख्ष्ण॒या प॒शवोऽङ्गा॑नि॒ प्र ह॑रन्ति॒ प्रति॑ष्ठित्यै॒
</details>

<details open><summary>विश्वास-प्रस्तुतिः</summary>

अ॒ख्ष्ण॒योप॑ दधाति ।  
तस्मा॑दख्ष्ण॒या प॒शवोऽङ्गा॑नि॒ प्र ह॑रन्ति ।  
प्रति॑ष्ठित्यै ।  
</details>

<details><summary>मूलम्</summary>

अ॒ख्ष्ण॒योप॑ दधाति ।  
तस्मा॑दख्ष्ण॒या प॒शवोऽङ्गा॑नि॒ प्र ह॑रन्ति ।  
प्रति॑ष्ठित्यै ।  
</details>

<details><summary>भट्टभास्कर-टीका</summary>

8अक्ष्णयेत्यादि ॥ गतम् ॥
</details>

<details><summary>मूलम् (संयुक्तम्)</summary>

यानि॒ वै छन्दाꣳ॑सि सुव॒र्ग्या᳚ण्यास॒न्तैर्दे॒वास्सु॑व॒र्गल्ँलो॒कमा॑य॒न्तेनर्ष॑यः [25]  
अ॒श्रा॒म्य॒न्ते तपो॑ऽतप्यन्त॒ तानि॒ तप॑सापश्य॒न्तेभ्य॑ ए॒ता इष्ट॑का॒ निर॑मिम॒तेव॒श्छन्दो॒ वरि॑व॒श्छन्द॒ इति॒
</details>

<details open><summary>विश्वास-प्रस्तुतिः</summary>

यानि॒ वै छन्दाꣳ॑सि सुव॒र्ग्या᳚ण्यास॒न् , तैर् दे॒वास् सु॑व॒र्गल्ँ लो॒कमा॑यन् ।  
तेनर्ष॑यो ऽश्राम्यन् । [25]  
ते तपो॑ऽतप्यन्त ।  
तानि॒ तप॑सापश्यन् ।  
तेभ्य॑ ए॒ता इष्ट॑का॒ निर॑मिमत ।  
एव॒श्छन्दो॒ वरि॑व॒श्छन्द॒ इति॑ ।  
</details>

<details><summary>मूलम्</summary>

यानि॒ वै छन्दाꣳ॑सि सुव॒र्ग्या᳚ण्यास॒न् , तैर् दे॒वास् सु॑व॒र्गल्ँ लो॒कमा॑यन् ।  
तेनर्ष॑यो ऽश्राम्यन् । [25]  
ते तपो॑ऽतप्यन्त ।  
तानि॒ तप॑सापश्यन् ।  
तेभ्य॑ ए॒ता इष्ट॑का॒ निर॑मिमत ।  
एव॒श्छन्दो॒ वरि॑व॒श्छन्द॒ इति॑ ।  
</details>

<details><summary>भट्टभास्कर-टीका</summary>

9यानिवा इत्यादि ॥ स्वर्गमनस्य योग्यतावन्ति स्वर्ग्याणि । 'गोद्व्यचः' इति यत् । यानि सर्वाणि छन्दांसि तैर्देवास्स्वर्गं गताः । तेन छन्दसां स्वर्गगमनहेतुना ऋषयोऽश्राम्यन् प्रणिधानेन यत्नं कृतवन्तः तदवस्थानं ज्ञातुम् । ततस्तत् ज्ञात्वा तल्लाभाय तपोऽतप्यन्त । ततस्तानि तेन तपसा दृष्टवन्तः । ततस्तानि दृष्ट्वा तेभ्य एता इष्टका विराट्संज्ञा निरमिमत उत्पादितवन्तः । एमन्नादित्वादेव पररूपत्वम् ॥
</details>

<details><summary>मूलम् (संयुक्तम्)</summary>

ता उपा॑दधत॒ ताभि॒र्वै ते सु॑व॒र्गल्ँलो॒कमा॑य॒न्॒यदे॒ता इष्ट॑का उप॒दधा॑ति॒ यान्ये॒व छन्दाꣳ॑सि सुव॒र्ग्या॑णि॒ तैरे॒व यज॑मानस्सुव॒र्गल्ँलो॒कमे॑ति
</details>

<details open><summary>विश्वास-प्रस्तुतिः</summary>

ता उपा॑दधत॒ ।  
ताभि॒र्वै ते सु॑व॒र्गल्ँलो॒कमा॑यन् ।  
यदे॒ता इष्ट॑का उप॒दधा॑ति ।  
यान्ये॒व छन्दाꣳ॑सि सुव॒र्ग्या॑णि॒ , तैरे॒व यज॑मानस् सुव॒र्गल्ँ लो॒कमे॑ति ।  
</details>

<details><summary>मूलम्</summary>

ता उपा॑दधत॒ ।  
ताभि॒र्वै ते सु॑व॒र्गल्ँलो॒कमा॑यन् ।  
यदे॒ता इष्ट॑का उप॒दधा॑ति ।  
यान्ये॒व छन्दाꣳ॑सि सुव॒र्ग्या॑णि॒ , तैरे॒व यज॑मानस् सुव॒र्गल्ँ लो॒कमे॑ति ।  
</details>

<details><summary>भट्टभास्कर-टीका</summary>

10ता इत्यादि ॥ गतम् ॥
</details>

<details><summary>मूलम् (संयुक्तम्)</summary>

य॒ज्ञेन॒ वै प्र॒जाप॑तिᳶ प्र॒जा अ॑सृजत॒ तास्स्तोम॑भागैरे॒वासृ॑जत॒ यत् [26]  
स्तोम॑भागा उप॒दधा॑ति प्र॒जा ए॒व तद्यज॑मानस्सृजते॒ बृह॒स्पति॒र्वा ए॒तद्य॒ज्ञस्य॒ तेज॒स्सम॑भर॒द्यथ्स्तोम॑भागा॒ यथ्स्तोम॑भागा उप॒दधा॑ति॒ सते॑जसमे॒वाग्निञ्चि॑नुते॒
</details>

<details open><summary>विश्वास-प्रस्तुतिः</summary>

य॒ज्ञेन॒ वै प्र॒जाप॑तिᳶ प्र॒जा अ॑सृजत ।  
तास् स्तोम॑भागैर् ए॒वासृ॑जत ।  
यथ् स्तोम॑भागा उप॒दधा॑ति , प्र॒जा ए॒व तद् यज॑मानस् सृजते । [26]  
बृह॒स्पति॒र्वा ए॒तद् य॒ज्ञस्य॒ तेज॒स् सम॑भर॒द्,  यथ्स्तोम॑भागाः ।  
यथ्स्तोम॑भागा उप॒दधा॑ति॒ , सते॑जसम् ए॒वाग्निञ् चि॑नुते ।  
</details>

<details><summary>मूलम्</summary>

य॒ज्ञेन॒ वै प्र॒जाप॑तिᳶ प्र॒जा अ॑सृजत ।  
तास् स्तोम॑भागैर् ए॒वासृ॑जत ।  
यथ् स्तोम॑भागा उप॒दधा॑ति , प्र॒जा ए॒व तद् यज॑मानस् सृजते । [26]  
बृह॒स्पति॒र्वा ए॒तद् य॒ज्ञस्य॒ तेज॒स् सम॑भर॒द्,  यथ्स्तोम॑भागाः ।  
यथ्स्तोम॑भागा उप॒दधा॑ति॒ , सते॑जसम् ए॒वाग्निञ् चि॑नुते ।  
</details>

<details><summary>भट्टभास्कर-टीका</summary>

11यज्ञेन वा इत्यादि ॥ स्तोमभागानां विधिः । स्तोमानां त्रिवृदादीनां भागास्तेजोंशाः बृहस्पतितेजस्सहितमेव चिनुते ॥
</details>

<details><summary>मूलम् (संयुक्तम्)</summary>

बृह॒स्पति॒र्वा ए॒ताय्ँय॒ज्ञस्य॑ प्रति॒ष्ठाम॑पश्य॒द्यथ्स्तोम॑भागा॒ यथ्स्तोम॑भागा उप॒दधा॑ति य॒ज्ञस्य॒ प्रति॑ष्ठित्यै
</details>

<details open><summary>विश्वास-प्रस्तुतिः</summary>

बृह॒स्पति॒र्वा ए॒ताय्ँ य॒ज्ञस्य॑ प्रति॒ष्ठाम् अ॑पश्य॒द् यथ्स्तोम॑भागाः ।  
यथ्स्तोम॑भागा उप॒दधा॑ति , य॒ज्ञस्य॒ प्रति॑ष्ठित्यै ।  
</details>

<details><summary>मूलम्</summary>

बृह॒स्पति॒र्वा ए॒ताय्ँ य॒ज्ञस्य॑ प्रति॒ष्ठाम् अ॑पश्य॒द् यथ्स्तोम॑भागाः ।  
यथ्स्तोम॑भागा उप॒दधा॑ति , य॒ज्ञस्य॒ प्रति॑ष्ठित्यै ।  
</details>

<details><summary>भट्टभास्कर-टीका</summary>

12प्रतिष्ठामिति ॥ प्रतितिष्ठति स्तोम आभिरिति प्रतिष्ठाः स्तोम भागाः ॥
</details>

<details><summary>मूलम् (संयुक्तम्)</summary>

स॒प्तस॒प्तोप॑ दधाति सवीर्य॒त्वाय॑ ति॒स्रो मध्ये॒ प्रति॑ष्ठित्यै ॥ [27]  
</details>

<details open><summary>विश्वास-प्रस्तुतिः</summary>

स॒प्तस॒प्तोप॑ दधाति सवीर्य॒त्वाय॑ ।  
ति॒स्रो मध्ये॒ प्रति॑ष्ठित्यै ॥ [27]  
</details>

<details><summary>मूलम्</summary>

स॒प्तस॒प्तोप॑ दधाति सवीर्य॒त्वाय॑ ।  
ति॒स्रो मध्ये॒ प्रति॑ष्ठित्यै ॥ [27]  
</details>

<details><summary>भट्टभास्कर-टीका</summary>

13सवीर्यत्वायेति ॥ शक्तिमत्त्वात् सप्तत्वस्य शाक्वरत्वात् । प्रतिष्ठित्या इति । मध्ये उत्तम्भनभावे प्रतिष्ठितं स्यात् ॥

इति पञ्चमे तृतीये पञ्चमोनुवाकः ॥  
</details>
