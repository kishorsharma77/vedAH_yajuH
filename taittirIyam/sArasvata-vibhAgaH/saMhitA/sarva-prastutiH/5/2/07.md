+++
title = "०७"

+++

<details><summary>मूलम् (संयुक्तम्)</summary>

ब्रह्म॑ जज्ञा॒नमिति॑ रु॒क्ममुप॑ दधाति॒ ब्रह्म॑मुखा॒ वै प्र॒जाप॑तिᳶ प्र॒जा अ॑सृजत॒ ब्रह्म॑मुखा ए॒व तत्प्र॒जा यज॑मानस्सृजते॒ ब्रह्म॑ जज्ञा॒नमित्या॑ह॒ तस्मा᳚द्ब्राह्म॒णो मुख्यो॒ मुख्यो॑ भवति॒ य ए॒वव्ँवेद॑ ब्रह्मवा॒दिनो॑ वदन्ति॒ न पृ॑थि॒व्यान्नान्तरि॑ख्षे॒ न दि॒व्य॑ग्निश्चे॑त॒व्य॑ इति॒ यत्पृ॑थि॒व्याञ्चि॑न्वी॒त पृ॑थि॒वीꣳ शु॒चार्प॑ये॒न्नौष॑धयो॒ न वन॒स्पत॑यः [36]  
प्र जा॑येर॒न्यद॒न्तरि॑ख्षे चिन्वी॒तान्तरि॑ख्षꣳ शु॒चार्प॑ये॒न्न वयाꣳ॑सि॒ प्र जा॑येर॒न्यद्दि॒वि चि॑न्वी॒त दिवꣳ॑ शु॒चार्प॑ये॒न्न प॒र्जन्यो॑ वर्षेद्रु॒क्ममुप॑ दधात्य॒मृत॒व्ँवै हिर॑ण्यम॒मृत॑ ए॒वाग्निञ्चि॑नुते॒ प्रजा᳚त्यै
</details>

<details open><summary>विश्वास-प्रस्तुतिः</summary>

ब्रह्म॑ जज्ञा॒नमिति॑ रु॒क्ममुप॑ दधाति ।  
ब्रह्म॑मुखा॒ वै प्र॒जाप॑तिᳶ प्र॒जा अ॑सृजत ।  
ब्रह्म॑मुखा ए॒व तत्प्र॒जा यज॑मानस् सृजते ।  
ब्रह्म॑ जज्ञा॒नम् इत्या॑ह ।  
तस्मा᳚द्ब्राह्म॒णो मुख्यः॑ ।  
मुख्यो॑ भवति॒ य ए॒वव्ँ वेद॑ ।  
ब्र॒ह्म॒वा॒दिनो॑ वदन्ति ।  
न पृ॑थि॒व्यान् नान्तरि॑ख्षे॒  न दि॒व्य॑ग्निश् चे॑त॒व्य॑ इति॑ ।   
यत् पृ॑थि॒व्याञ् चि॑न्वी॒त , पृ॑थि॒वीꣳ शु॒चार्प॑येत् ।   
नौष॑धयो॒ न वन॒स्पत॑य॒ᳶ प्र जा॑येरन् । [36]  
यद॒न्तरि॑ख्षे चिन्वी॒तान्तरि॑ख्षꣳ शु॒चार्प॑येत् ।   
न वयाꣳ॑सि॒ प्र जा॑येरन् ।  
यद् दि॒वि चि॑न्वी॒त दिवꣳ॑ शु॒चार्प॑येत् ।   
न प॒र्जन्यो॑ वर्षेद् ।  
रु॒क्ममुप॑ दधाति ।   
अ॒मृत॒व्ँ वै हिर॑ण्यम् ।  
अ॒मृत॑ ए॒वाग्निञ् चि॑नुते ।  प्रजा᳚त्यै ।  
</details>

<details><summary>मूलम्</summary>

ब्रह्म॑ जज्ञा॒नमिति॑ रु॒क्ममुप॑ दधाति ।  
ब्रह्म॑मुखा॒ वै प्र॒जाप॑तिᳶ प्र॒जा अ॑सृजत ।  
ब्रह्म॑मुखा ए॒व तत्प्र॒जा यज॑मानस् सृजते ।  
ब्रह्म॑ जज्ञा॒नम् इत्या॑ह ।  
तस्मा᳚द्ब्राह्म॒णो मुख्यः॑ ।  
मुख्यो॑ भवति॒ य ए॒वव्ँ वेद॑ ।  
ब्र॒ह्म॒वा॒दिनो॑ वदन्ति ।  
न पृ॑थि॒व्यान् नान्तरि॑ख्षे॒  न दि॒व्य॑ग्निश् चे॑त॒व्य॑ इति॑ ।   
यत् पृ॑थि॒व्याञ् चि॑न्वी॒त , पृ॑थि॒वीꣳ शु॒चार्प॑येत् ।   
नौष॑धयो॒ न वन॒स्पत॑य॒ᳶ प्र जा॑येरन् । [36]  
यद॒न्तरि॑ख्षे चिन्वी॒तान्तरि॑ख्षꣳ शु॒चार्प॑येत् ।   
न वयाꣳ॑सि॒ प्र जा॑येरन् ।  
यद् दि॒वि चि॑न्वी॒त दिवꣳ॑ शु॒चार्प॑येत् ।   
न प॒र्जन्यो॑ वर्षेद् ।  
रु॒क्ममुप॑ दधाति ।   
अ॒मृत॒व्ँ वै हिर॑ण्यम् ।  
अ॒मृत॑ ए॒वाग्निञ् चि॑नुते ।  प्रजा᳚त्यै ।  
</details>

<details><summary>भट्टभास्कर-टीका</summary>

1ब्रह्म जज्ञानमित्यादि ॥ उत्तरवेद्यां पूष्करपर्णेषूत्तरं रुक्ममुपदधाति । ब्रह्ममुखा वा इत्यादि ब्राह्मणम् । प्रथमजाभिधानेन रुक्माभिधानात् ब्रह्मप्राथम्यं प्रजानां प्राधान्यं च ब्राह्मणस्य ॥
</details>

<details><summary>मूलम् (संयुक्तम्)</summary>

हिर॒ण्मय॒म्पुरु॑ष॒मुप॑ दधाति यजमानलो॒कस्य॒ विधृ॑त्यै॒ यदिष्ट॑काया॒ आतृ॑ण्णमनूपद॒ध्यात्प॑शू॒नाञ्च॒ यज॑मानस्य च प्रा॒णमपि॑ दध्याद्दख्षिण॒तः [37]  
प्राञ्च॒मुप॑ दधाति दा॒धार॑ यजमानलो॒कन्न प॑शू॒नाञ्च॒ यज॑मानस्य च प्रा॒णमपि॑ दधा॒त्यथो॒ खल्विष्ट॑काया॒ आतृ॑ण्ण॒मनूप॑ दधाति प्रा॒णाना॒मुथ्सृ॑ष्ट्यै
</details>

<details open><summary>विश्वास-प्रस्तुतिः</summary>

हि॒र॒ण्मय॒म्पुरु॑षम् उप॑ दधाति ।  
य॒ज॒मा॒न॒लो॒कस्य॒ विधृ॑त्यै ।  
यदिष्ट॑काया॒ आतृ॑ण्णमनूपद॒ध्यात् , प॑शू॒नाञ्च॒ यज॑मानस्य च प्रा॒णमपि॑ दध्यात् ।   
द॒ख्षि॒ण॒तᳶ प्राञ्च॒म् उप॑ दधाति । [37]   
दा॒धार॑ यजमानलो॒कम् ।  
न प॑शू॒नाञ् च॒ यज॑मानस्य च प्रा॒णमपि॑ दधाति ।   
अथो॒ खल्विष्ट॑काया॒ आतृ॑ण्ण॒मनूप॑ दधाति ।   
प्रा॒णाना॒म् उथ्सृ॑ष्ट्यै ।  
</details>

<details><summary>मूलम्</summary>

हि॒र॒ण्मय॒म्पुरु॑षम् उप॑ दधाति ।  
य॒ज॒मा॒न॒लो॒कस्य॒ विधृ॑त्यै ।  
यदिष्ट॑काया॒ आतृ॑ण्णमनूपद॒ध्यात् , प॑शू॒नाञ्च॒ यज॑मानस्य च प्रा॒णमपि॑ दध्यात् ।   
द॒ख्षि॒ण॒तᳶ प्राञ्च॒म् उप॑ दधाति । [37]   
दा॒धार॑ यजमानलो॒कम् ।  
न प॑शू॒नाञ् च॒ यज॑मानस्य च प्रा॒णमपि॑ दधाति ।   
अथो॒ खल्विष्ट॑काया॒ आतृ॑ण्ण॒मनूप॑ दधाति ।   
प्रा॒णाना॒म् उथ्सृ॑ष्ट्यै ।  
</details>

<details><summary>भट्टभास्कर-टीका</summary>

2हिरण्मयमिति ॥ दक्षिणतः प्राञ्चं 'हिरण्यगर्भः' इत्यनेन आतृण्णं छिद्रं अपिदध्यात् नाशयेत् । दाधारेति । छान्दसो लिट्, धारयति । तुजादित्वादभ्यासस्य दीर्घत्वम् । अथो अपि च खल्विति पक्षान्तरम् । लक्षणे अनोः कर्मप्रवचनीयत्वम् ॥
</details>

<details><summary>मूलम् (संयुक्तम्)</summary>

द्र॒फ्सश्च॑स्क॒न्देत्य॒भि मृ॑शति॒ होत्रा᳚स्वे॒वैन॒म्प्रति॑ ष्ठापयति॒
</details>

<details open><summary>विश्वास-प्रस्तुतिः</summary>

द्र॒फ्सश्च॑स्क॒न्देत्य॒भि मृ॑शति ।   
होत्रा᳚स्वे॒वैन॒म् प्रति॑ ष्ठापयति॒
</details>

<details><summary>मूलम्</summary>

द्र॒फ्सश्च॑स्क॒न्देत्य॒भि मृ॑शति ।   
होत्रा᳚स्वे॒वैन॒म् प्रति॑ ष्ठापयति॒
</details>

<details><summary>भट्टभास्कर-टीका</summary>

3अभि मृशतीति ॥ पुरुषं हिरण्मयम् । होत्रास्विति 'अनु सप्त होत्राः' इति लिङ्गात् ॥
</details>

<details><summary>मूलम् (संयुक्तम्)</summary>

स्रुचा॒वुप॑ दधा॒त्याज्य॑स्य पू॒र्णाङ्का᳚र्ष्मर्य॒मयी᳚न्द॒ध्नᳶ पू॒र्णामौदु॑म्बरीम्
</details>

<details open><summary>विश्वास-प्रस्तुतिः</summary>

स्रुचा॒वुप॑ दधाति ।  
आज्य॑स्य पू॒र्णाङ्का᳚र्ष्मर्य॒मयी᳚न् द॒ध्नᳶ पू॒र्णामौदु॑म्बरीम् ।  
</details>

<details><summary>मूलम्</summary>

स्रुचा॒वुप॑ दधाति ।  
आज्य॑स्य पू॒र्णाङ्का᳚र्ष्मर्य॒मयी᳚न् द॒ध्नᳶ पू॒र्णामौदु॑म्बरीम् ।  
</details>

<details><summary>भट्टभास्कर-टीका</summary>

4स्रुचाविति ॥ पुरुषं दक्षिणेनोत्तरेण च । आज्यस्येति । 'पूरणगुण' इति षष्ठीसमासप्रतिषेधात् पूरणार्थैर्योगे षष्ठी ज्ञापिता । कार्ष्मर्यमयीमिति । 'नित्यं वृद्धशरादिभ्यः' इति मयट् । औदुम्बरीमिति । 'अनुदात्तादेश्च' इत्यञ् ॥
</details>

<details><summary>मूलम् (संयुक्तम्)</summary>

इयव्ँवै का᳚र्ष्मर्य॒मय्य॒सावौदु॑म्बरी॒मे ए॒वोप॑ धत्ते [38]  
तू॒ष्णीमुप॑ दधाति॒ न हीमे यजु॒षाप्तु॒मर्ह॑ति॒ दख्षि॑णाङ्कार्ष्मर्य॒मयी॒मुत्त॑रा॒मौदु॑म्बरी॒न्तस्मा॑द॒स्या अ॒सावुत्त॒राज्य॑स्य पू॒र्णाङ्का᳚र्ष्मर्य॒मयी॒व्ँवज्रो॒ वा आज्य॒व्ँवज्र॑ᳵ कार्ष्म॒र्यो॑ वज्रे॑णै॒व य॒ज्ञस्य॑ दख्षिण॒तो रख्षा॒ꣳ॒स्यप॑ हन्ति द॒ध्नᳶ पू॒र्णामौदु॑म्बरीम्प॒शवो॒ वै दध्यूर्गु॑दु॒म्बरᳶ॑ प॒शुष्वे॒वोर्ज॑न्दधाति पू॒र्णे उप॑ दधाति पू॒र्णे ए॒वैन᳚म् [39]  
अ॒मुष्मि॑ल्ँलो॒क उप॑ तिष्ठेते वि॒राज्य॒ग्निश्चे॑त॒व्य॑ इत्या॑हु॒स्
</details>

<details open><summary>विश्वास-प्रस्तुतिः</summary>

इ॒यव्ँ वै का᳚र्ष्मर्य॒मय्य॒सावौदु॑म्बरी ।  
इ॒मे ए॒वोप॑ धत्ते । [38]  
तू॒ष्णीमुप॑ दधाति ।  
न हीमे यजु॒षाऽप्तु॒मर्ह॑ति ।  
दख्षि॑णाङ्कार्ष्मर्य॒मयी॒म् उत्त॑रा॒मौदु॑म्बरीम् ।  
तस्मा॑द॒स्या अ॒सावुत्त॑रा ।  
आज्य॑स्य पू॒र्णाङ्का᳚र्ष्मर्य॒मयी᳚म् ।   
वज्रो॒ वा आज्यँ॒व् , वज्र॑ᳵ काष्म॒र्यः॑ ।  
वज्रे॑णै॒व य॒ज्ञस्य॑ दख्षिण॒तो रख्षा॒ꣳ॒स्यप॑ हन्ति ।  
द॒ध्नᳶ पू॒र्णामौदु॑म्बरीम् ।  
प॒शवो॒ वै दध्यूर्ग् उ॑दु॒म्बरः॑ ।   
प॒शुष्वे॒वोर्ज॑न् दधाति
पू॒र्णे उप॑ दधाति ।  
पू॒र्णे ए॒वैन᳚म्  अ॒मुष्मि॑ल्ँ लो॒क उप॑ तिष्ठेते । [39]   
वि॒राज्य॒ग्निश्चे॑त॒व्य॑ इत्या॑हुः ।  
</details>

<details><summary>मूलम्</summary>

इ॒यव्ँ वै का᳚र्ष्मर्य॒मय्य॒सावौदु॑म्बरी ।  
इ॒मे ए॒वोप॑ धत्ते । [38]  
तू॒ष्णीमुप॑ दधाति ।  
न हीमे यजु॒षाऽप्तु॒मर्ह॑ति ।  
दख्षि॑णाङ्कार्ष्मर्य॒मयी॒म् उत्त॑रा॒मौदु॑म्बरीम् ।  
तस्मा॑द॒स्या अ॒सावुत्त॑रा ।  
आज्य॑स्य पू॒र्णाङ्का᳚र्ष्मर्य॒मयी᳚म् ।   
वज्रो॒ वा आज्यँ॒व् , वज्र॑ᳵ काष्म॒र्यः॑ ।  
वज्रे॑णै॒व य॒ज्ञस्य॑ दख्षिण॒तो रख्षा॒ꣳ॒स्यप॑ हन्ति ।  
द॒ध्नᳶ पू॒र्णामौदु॑म्बरीम् ।  
प॒शवो॒ वै दध्यूर्ग् उ॑दु॒म्बरः॑ ।   
प॒शुष्वे॒वोर्ज॑न् दधाति
पू॒र्णे उप॑ दधाति ।  
पू॒र्णे ए॒वैन᳚म्  अ॒मुष्मि॑ल्ँ लो॒क उप॑ तिष्ठेते । [39]   
वि॒राज्य॒ग्निश्चे॑त॒व्य॑ इत्या॑हुः ।  
</details>

<details><summary>भट्टभास्कर-टीका</summary>

5इयं वा इत्यादि ॥ गतम् ॥  
+++(सम्पादकटिप्पनी - विस्तृतं व्याख्यानमन्यत्र मृग्यम् ।)+++
</details>

<details><summary>मूलम् (संयुक्तम्)</summary>

स्रुग्वै वि॒राड्यथ्स्रुचा॑वुप॒दधा॑ति वि॒राज्ये॒वाग्निञ्चि॑नुते यज्ञमु॒खेय॑ज्ञमुखे॒ वै क्रि॒यमा॑णे य॒ज्ञꣳ रख्षाꣳ॑सि जिघाꣳसन्ति यज्ञमु॒खꣳ रु॒क्मो
</details>

<details open><summary>विश्वास-प्रस्तुतिः</summary>

स्रुग्वै वि॒राट् ।  
यथ्स्रुचा॑वुप॒दधा॑ति वि॒राज्ये॒वाग्निञ् चि॑नुते ।  
य॒ज्ञ॒मु॒खेय॑ज्ञमुखे॒ वै क्रि॒यमा॑णे य॒ज्ञꣳ रख्षाꣳ॑सि जिघाꣳसन्ति ।   
य॒ज्ञ॒मु॒खꣳ रु॒क्मः ।   
</details>

<details><summary>मूलम्</summary>

स्रुग्वै वि॒राट् ।  
यथ्स्रुचा॑वुप॒दधा॑ति वि॒राज्ये॒वाग्निञ् चि॑नुते ।  
य॒ज्ञ॒मु॒खेय॑ज्ञमुखे॒ वै क्रि॒यमा॑णे य॒ज्ञꣳ रख्षाꣳ॑सि जिघाꣳसन्ति ।   
य॒ज्ञ॒मु॒खꣳ रु॒क्मः ।   
</details>

<details><summary>भट्टभास्कर-टीका</summary>

6स्रुग्वै विराडिति ॥ विराजनशीलत्वाद्विराट्, साधनत्वाद्वा ॥
</details>

<details><summary>मूलम् (संयुक्तम्)</summary>

यद्रु॒क्मव्ँव्या॑घा॒रय॑ति यज्ञमु॒खादे॒व रख्षा॒ꣳ॒स्यप॑ हन्ति
</details>

<details open><summary>विश्वास-प्रस्तुतिः</summary>

यद् रु॒क्मव्ँ व्या॑घा॒रय॑ति यज्ञमु॒खादे॒व रख्षा॒ꣳ॒स्यप॑ हन्ति ।   
</details>

<details><summary>मूलम्</summary>

यद् रु॒क्मव्ँ व्या॑घा॒रय॑ति यज्ञमु॒खादे॒व रख्षा॒ꣳ॒स्यप॑ हन्ति ।   
</details>

<details><summary>भट्टभास्कर-टीका</summary>

7व्याघारयतीति ॥ उत्तरवेदिवत् ॥  +++( सम्पादकटिप्पनी - विस्तृतं व्याख्यानमन्यत्र मृग्यम्। )+++
</details>

<details><summary>मूलम् (संयुक्तम्)</summary>

प॒ञ्चभि॒र्व्याघा॑रयति॒ पाङ्क्तो॑ य॒ज्ञो यावा॑ने॒व य॒ज्ञस्तस्मा॒द्रख्षा॒ꣳ॒स्यप॑ हन्त्य्
</details>

<details open><summary>विश्वास-प्रस्तुतिः</summary>

प॒ञ्चभि॒र् व्याघा॑रयति ।  
पाङ्क्तो॑ य॒ज्ञः ।  
यावा॑ने॒व य॒ज्ञस् तस्मा॒द् रख्षा॒ꣳ॒स्यप॑ हन्ति ।  
</details>

<details><summary>मूलम्</summary>

प॒ञ्चभि॒र् व्याघा॑रयति ।  
पाङ्क्तो॑ य॒ज्ञः ।  
यावा॑ने॒व य॒ज्ञस् तस्मा॒द् रख्षा॒ꣳ॒स्यप॑ हन्ति ।  
</details>

<details><summary>भट्टभास्कर-टीका</summary>

8पञ्चभिरिति ॥ 'सिंहीरसि' इत्यादिभिः । 'झल्युपोत्तमम्' इत्युपोत्तमस्य उदात्तत्वम् । पाङ्क्त इति । धानादिपञ्चकसाध्यत्वात् ॥
</details>

<details><summary>मूलम् (संयुक्तम्)</summary>

अख्ष्ण॒या व्याघा॑रयति॒ तस्मा॑दख्ष्ण॒या प॒शवोऽङ्गा॑नि॒ प्र ह॑रन्ति॒ प्रति॑ष्ठित्यै ॥ [40]  
</details>

<details open><summary>विश्वास-प्रस्तुतिः</summary>

अ॒ख्ष्ण॒या व्याघा॑रयति ।   
तस्मा॑दख्ष्ण॒या प॒शवोऽङ्गा॑नि॒ प्र ह॑रन्ति ।  
प्रति॑ष्ठित्यै ॥ [40]  
</details>

<details><summary>मूलम्</summary>

अ॒ख्ष्ण॒या व्याघा॑रयति ।   
तस्मा॑दख्ष्ण॒या प॒शवोऽङ्गा॑नि॒ प्र ह॑रन्ति ।  
प्रति॑ष्ठित्यै ॥ [40]  
</details>

<details><summary>भट्टभास्कर-टीका</summary>

9अक्ष्णयेति ॥ कोणगत्या दक्षिणमंसं उत्तरां श्रोणीं दक्षिणमुत्तरमंसं मध्यमिति । अङ्गानि चरणादीन्यक्ष्णया न्यस्यति शयनादिषु च उपसंहरति । तस्मादक्ष्णया व्याघारणं प्रतिष्ठित्यै भवति पशूनाम् ॥

इति पञ्चमे द्वितीये सप्तमोनुवाकः ॥  
</details>
