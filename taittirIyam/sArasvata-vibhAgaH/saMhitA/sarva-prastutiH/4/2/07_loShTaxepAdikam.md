+++
title = "०७ लोष्टक्षेपादिकम्"

+++
१, ४, १३  
त्रिष्टुप्,
५-८ विष्टारपङ्क्तिः
६,७ , १०  सतोबृहती ,
९ उपरिष्ठात् ज्योतिः
३, १२ गायत्री
२ उष्णिक्
 अग्निर्ऋषिः ।
चतुर्थकाण्डे द्वितीयप्रपाठके सप्तमोऽनुवाकः
<details open><summary>विश्वास-प्रस्तुतिः</summary>

मा नो॑ हिꣳसीज्जनि॒ता यᳶ पृ॑थि॒व्या यो वा॒ दिवꣳ॑ स॒त्यध॑र्मा ज॒जान॑ ।  
यश्चा॒पश्च॒न्द्रा बृ॑ह॒तीर्ज॒जान॒ कस्मै॑ दे॒वाय॑ ह॒विषा॑ विधेम ।  
</details>

<details><summary>मूलम्</summary>

मा नो॑ हिꣳसीज्जनि॒ता यᳶ पृ॑थि॒व्या यो वा॒ दिवꣳ॑ स॒त्यध॑र्मा ज॒जान॑ ।  
यश्चा॒पश्च॒न्द्रा बृ॑ह॒तीर्ज॒जान॒ कस्मै॑ दे॒वाय॑ ह॒विषा॑ विधेम ।  
</details>

<details><summary>सायण-टीका</summary>

(अथ चतुर्थकाण्डे द्वितीयप्रपाठके सप्तमोऽनुवाकः)।  
षष्ठोऽनुवाक ओषधिवापोऽभिहितः ।  
अथ सप्तमे लोष्टक्षेपादिकमभि-धीयते।    
कल्पः “मा नो हिꣳसीज्जनिता यः पृथिव्या इति चतुसृभिर्दिग्भ्यो लोष्ठान्त्समस्यति येऽन्तर्विधाद्वहिर्विधमापन्ना भवन्ति” इति।  
 १९२२ कर्षणे ये लोष्टाः परिमितक्षेत्राद्वहिः पतन्ति तान्पुनरन्तः पातयोदित्यर्थः ।    तत्र प्रथमामाह— मा नो हिꣳसीदिति ।  
यः प्रजापतिः पृथिव्या जनितोत्पादको यो वाप्रजा-पतिः सत्यधर्माऽवितथधारणशक्तिः सन्दिवं जजानोत्पादयामास ।   पुनरपि यः प्रजा-पतिश्चन्द्रा आह्लादकारिणीर्बृहतीर्बहुला अपो जजानोत्पादयामास, तादृशः प्रजा-पतिर्नोऽस्मान्मा हिंसीत् ।   तादृशाय कस्मै प्रजापतये हविषा विधेम परिचरेम ।  
</details>

<details open><summary>विश्वास-प्रस्तुतिः</summary>

अ॒भ्याव॑र्तस्व पृथिवि य॒ज्ञेन॒ पय॑सा स॒ह ।  
व॒पान्ते॑ अ॒ग्निरि॑षि॒तोऽव॑ सर्पतु ।  
</details>

<details><summary>मूलम्</summary>

अ॒भ्याव॑र्तस्व पृथिवि य॒ज्ञेन॒ पय॑सा स॒ह ।  
व॒पान्ते॑ अ॒ग्निरि॑षि॒तोऽव॑ सर्पतु ।  
</details>

<details><summary>सायण-टीका</summary>

अथ द्वितीयामाह— अभ्यावर्तस्वेति ।   हे पृथिवि यज्ञेनानुष्ठातव्येन पयसा च तत्फलभूतेन सहा-भ्यावर्तस्वास्मदाभिमुख्येनाऽऽगच्छ ।   इषित इच्छावानाग्निस्ते वपां त्वदीयवपासदृशमिमं प्रदेशभवसर्पतु प्राप्नोतु ।   
</details>

<details open><summary>विश्वास-प्रस्तुतिः</summary>

अग्ने॒ यत्ते॑ शु॒क्रय्ँयच्च॒न्द्रय्ँयत्पू॒तय्ँयद्य॒ज्ञिय᳚म् ।  
तद्दे॒वेभ्यो॑ भरामसि ।  
</details>

<details><summary>मूलम्</summary>

अग्ने॒ यत्ते॑ शु॒क्रय्ँयच्च॒न्द्रय्ँयत्पू॒तय्ँयद्य॒ज्ञिय᳚म् ।  
तद्दे॒वेभ्यो॑ भरामसि ।  
</details>

<details><summary>सायण-टीका</summary>

अथ तृतीयामाह— अग्ने यत्त इति ।   हेऽग्ने ते त्वदीयं यदङ्गं शुक्रं दीप्तिमत्, यच्चान्यदङ्गं चन्द्रमाह्लादकरं, यदप्यन्यदङ्गं पूतं शुद्धं, यदप्यन्यदङ्गं यज्ञियं यज्ञार्हं, तत्सर्वं लोष्टरूपं देवेभ्यो देवानामर्थे भरामसि संपादयामः ।  
</details>

<details open><summary>विश्वास-प्रस्तुतिः</summary>

इष॒मूर्ज॑म॒हमि॒त आ [29]  द॒द॒ ऋ॒तस्य॒ धाम्नो॑ अ॒मृत॑स्य॒ योनेः᳚ ।  
आ नो॒ गोषु॑ विश॒त्वौष॑धीषु॒ जहा॑मि से॒दिमनि॑रा॒ममी॑वाम् ।  
</details>

<details><summary>मूलम्</summary>

इष॒मूर्ज॑म॒हमि॒त आ [29]  द॒द॒ ऋ॒तस्य॒ धाम्नो॑ अ॒मृत॑स्य॒ योनेः᳚ ।  
आ नो॒ गोषु॑ विश॒त्वौष॑धीषु॒ जहा॑मि से॒दिमनि॑रा॒ममी॑वाम् ।  
</details>

<details><summary>सायण-टीका</summary>

अत चतुर्थीमाह— इदभूर्जमिति ।   ऋतस्य यज्ञस्य धाम्नः स्थानभूतादमृतस्य योनेः कारणभूता-दितो देशादिषमन्नरूपभूर्जं रसरूपं लोष्टमाददे स्वी करोमि ।   स लोष्टो नोऽस्मदीयेषु गोष्वाविशत्वागत्य प्रविशतु ।   तथौषधीष्वाविशतु ।   सीदन्त्यत्रेति तेदिर्भूमि [स्ता]मनिरा-मन्नरहिताममीदां रोगयुक्तां जहामि परित्यजामि ।   एतैर्मन्त्रैः साध्यं लोष्टानां क्षेत्रमध्ये स्थापनं विधत्ते— “दिग्भ्यो लोष्टान्त्समस्यति दिशामेव वीर्षमरुध्य दिशां वीर्येऽग्निं चिनुते” (सं. का. ५ प्र. २ अ. ५) इति।  
कर्षणावतरे ये लोष्टा वेणना विमितादाग्निक्षेत्राद्वहिर्दिक्षु पतितास्ताभ्यो दिग्भ्यस्ताल्लोष्टानानीय क्षेत्रे संयोजयेत् ।   तथा सति दिशां सामर्थ्यमस्मिन्क्षेत्रेऽवरुध्य वस्मिन्सामर्थ्येऽग्निं चितवान्भवति ।    चतुर्थमन्त्रे कंचिद्विशेषं विधत्ते—  १९२३ “यं द्विष्याद्यत्र स स्यात्तम्यै दिशो लोष्टमा हरेदिषमूर्जमहमित आ दद इतीषमेवोर्जं तस्यै दिशोऽव रुन्धे क्षोघुको भवति यस्तस्यां दिशि भवति” (सं. का. ५ प्र. २ अ. ५) इति।  
अयमग्निचिद्यं पुरुषं द्विष्यात्स पुरुषो यस्यां दिश्यवतिष्ठेत तस्या दिशो-लोष्टमिषमूर्जमिति मन्त्रेणाऽऽहरेत् ।   तया सति तदीयमन्न रसं च स्वी करोति ।   स्वीकृते सति तस्यां दिशि यो द्वेष्यो भवति वर्तते स द्वेष्यः क्षोधुकः क्षुधां प्राप्तोऽन्नरहितो भवति।  
यदुक्तं सूत्रकारेण “उत्तरवेदिमुपवपति यावानग्निर्व्याधारणान्तं कृत्वा।  ” इति, तदेतद्बिधत्ते— “उत्तरवेदिमुप वपत्युत्तरवेद्याꣳ ह्यग्निश्चीयतेऽथो पशवो वा उत्तरवेदिः पशूनेवाव रून्धेऽथो यज्ञपुरुषोऽनन्तरित्यै” (सं. का. ५ प्र. २ अ. ५) इति।  
प्राकृतेन प्रकारेणोत्तरवेदिं कुर्यात् ।   तस्यामुत्तरवेद्यां पश्चादग्निश्चीयते ।   अपि चोत्तरवेद्याः समीपगतेषु युपेषु पशुबन्धात्वशव एवोत्तरवेदिः ।   पशूनां प्राप्तये भवति ।   अपि च प्रकृतावुत्तरवेदिरूपं यज्ञस्य परुः पर्व तस्यान्तरायो मा भूदित्युत्तरवेदिः कर्तव्या।  
</details>

<details open><summary>विश्वास-प्रस्तुतिः</summary>

अग्ने॒ तव॒ श्रवो॒ वयो॒ महि॑ भ्राजन्त्य॒र्चयो॑ विभावसो ।  
बृह॑द्भानो॒ शव॑सा॒ वाज॑मु॒क्थ्य॑न्दधा॑सि दा॒शुषे॑ कवे ।  
</details>

<details><summary>मूलम्</summary>

अग्ने॒ तव॒ श्रवो॒ वयो॒ महि॑ भ्राजन्त्य॒र्चयो॑ विभावसो ।  
बृह॑द्भानो॒ शव॑सा॒ वाज॑मु॒क्थ्य॑न्दधा॑सि दा॒शुषे॑ कवे ।  
</details>

<details><summary>सायण-टीका</summary>

कल्पः—“अग्ने तव श्रवो वय इति षड्भि सिकता न्युप्य” इति।  
तत्र प्रथमामाह— अग्ने तवेति।   वीयते प्राणिभिरश्यत इति वयोऽन्नम् ।   हेऽग्ने तव श्रवस्त्व-तीयत्वेन श्रूयमाणं वयोऽन्नं महि महदस्ति ।   विभा दीप्तिरेव वसु धनं यस्यासौ विभाव-सुः।   हे विभावसोऽर्चयस्तव दीप्तयो भ्राजन्ति दीप्यन्ते ।   बृहन्तो भानवो यस्यासौ बृह-द्भानुः ।   कविर्विद्वान्यजमानाभिप्रायाभिज्ञः ।   तादृश हेऽग्ने दाशुषे हविर्दत्तवते यजमा-नायोक्थ्यं शस्राद्युपेतयज्ञयोग्यं वाजमन्नं शवसा त्वदीयेन बलेन दधासि ।
</details>

<details open><summary>विश्वास-प्रस्तुतिः</summary>

इ॒र॒ज्यन्न॑ग्ने प्रथयस्व ज॒न्तुभि॑र॒स्मे रायो॑ अमर्त्य ।  
स द॑र्श॒तस्य॒ वपु॑षो॒ वि रा॑जसि पृ॒णख्षि॑ सान॒सिꣳ र॒यिम् ।  
</details>

<details><summary>मूलम्</summary>

इ॒र॒ज्यन्न॑ग्ने प्रथयस्व ज॒न्तुभि॑र॒स्मे रायो॑ अमर्त्य ।  
स द॑र्श॒तस्य॒ वपु॑षो॒ वि रा॑जसि पृ॒णख्षि॑ सान॒सिꣳ र॒यिम् ।  
</details>

<details><summary>सायण-टीका</summary>

अथ द्वितीया-माह– इरज्यमिति।  
हेऽमर्त्य मरणरहिताग्ने जन्तुभिः पुरोडाशादिहविःप्रदैः प्राणिभिरिरज्यन्दी-  १९२४ ष्यमानः सन्नस्मे अस्मासु रायो धनानि प्रथयस्व विस्तारय ।   स दर्शतस्य वपुषो दर्शनीयस्य चित्यग्निरूपस्य शरीरस्य मध्ये विराजासे विशेषेण द्रीप्यसे ।   ज्ञानसिं बहुविधदानर्हं रयिं धनं पृणक्षि अस्मदर्थं पूरय ।  
</details>

<details open><summary>विश्वास-प्रस्तुतिः</summary>

ऊर्जो॑ नपा॒ज्जात॑वेदस्सुश॒स्तिभि॒र्मन्द॑स्व [30]  धी॒तिभि॑र्हि॒तः ।  
त्वे इष॒स्सन्द॑धु॒र्भूरि॑रेतसश्चि॒त्रोत॑यो वा॒मजा॑ताः ।  
</details>

<details><summary>मूलम्</summary>

ऊर्जो॑ नपा॒ज्जात॑वेदस्सुश॒स्तिभि॒र्मन्द॑स्व [30]  धी॒तिभि॑र्हि॒तः ।  
त्वे इष॒स्सन्द॑धु॒र्भूरि॑रेतसश्चि॒त्रोत॑यो वा॒मजा॑ताः ।  
</details>

<details><summary>सायण-टीका</summary>

अथ तृतीयामाह— उर्जो नपादिति ।   ऊर्जोऽन्नस्य नपादविनाशयिता, तादृश भो जातवेदो धीतिभिर्हितो दीप्तिभिर्युक्तः सन्सुशस्तिभर्मन्दस्व शोभनस्तुतिभिर्हर्ष्यस्व ।   भूरिरेतसः प्रभूतसारा इषोऽन्नरूपा आहुतीस्त्वे त्वयि संदधुर्यजमाना संपादितवन्तः ।   कीदृश यजमानाः, चित्रोतयो विचित्रास्त्वया कृता ऊतयो रक्षा येषां ते चित्रोतयो वामजाता    * वननीये संभजनीये देशे कुले चोत्पन्नाः ।
</details>

<details open><summary>विश्वास-प्रस्तुतिः</summary>

पा॒व॒कव॑र्चाश्शु॒क्रव॑र्चा॒ अनू॑नवर्चा॒ उदि॑यर्षि भा॒नुना᳚ ।  
पु॒त्रᳶ पि॒तरा॑ वि॒चर॒न्नुपा॑वस्यु॒भे पृ॑णख्षि॒ रोद॑सी ।  
</details>

<details><summary>मूलम्</summary>

पा॒व॒कव॑र्चाश्शु॒क्रव॑र्चा॒ अनू॑नवर्चा॒ उदि॑यर्षि भा॒नुना᳚ ।  
पु॒त्रᳶ पि॒तरा॑ वि॒चर॒न्नुपा॑वस्यु॒भे पृ॑णख्षि॒ रोद॑सी ।  
</details>

<details><summary>सायण-टीका</summary>

अथ चतुर्थीमाह— पावकवर्चा इति ।   पावकवर्चाः शोधकदीप्तिः शुक्रवर्चा निर्मलदीप्तिः ।   अन्नवर्चाः संपूर्णदीप्तिः ।   ईदृशस्त्वं भानुना भासोदियर्षि उत्कर्षं गच्छसि ।   उभे रोदसी द्यावापृथिव्यौ विचरन्नुपावसि समीपमागत्य रक्षति, पृणक्षि च तयोः संपूर्तिमपि करोषि।   परिचरणे दृष्ठान्तः – पुत्रः पितरा यथा लोके शास्त्रीयमार्गेणानुशिष्टः पुत्रः पितरौ परिचर-ति तद्वत् ।  
</details>

<details open><summary>विश्वास-प्रस्तुतिः</summary>

ऋ॒तावा॑नम्महि॒षव्ँवि॒श्वच॑र्षणिम॒ग्निꣳ सु॒म्नाय॑ दधिरे पु॒रो जनाः᳚ ।  
श्रुत्क॑र्णꣳ स॒प्रथ॑स्तमन्त्वा गि॒रा दैव्य॒म्मानु॑षा यु॒गा ।  
</details>

<details><summary>मूलम्</summary>

ऋ॒तावा॑नम्महि॒षव्ँवि॒श्वच॑र्षणिम॒ग्निꣳ सु॒म्नाय॑ दधिरे पु॒रो जनाः᳚ ।  
श्रुत्क॑र्णꣳ स॒प्रथ॑स्तमन्त्वा गि॒रा दैव्य॒म्मानु॑षा यु॒गा ।  
</details>

<details><summary>सायण-टीका</summary>

अथ पञ्चमीमाह— ऋतावानमिति ।   मानुषा जना मुष्यजातियुक्ता जन्तव ऋत्विग्यजमानाः पुरः पूर्वस्मिन्काले युगा गिरा योग्यया स्तुतिरूपया वाचा सुम्राय सुखार्थमग्निमत्र दधिरे स्था-पितवन्तः ।   कीदृशमग्निम ।   ऋतावानं सत्यवन्तं, महिषं महान्तं, विश्व(श्वे)चर्पणयो मनुष्याः परिचारकत्वेन यस्य सन्ति सोऽयं विश्वचर्षणिः (तं), श्रुत्कर्णं शृण्वत्कर्णं, यद्विज्ञाप्यते तत्सद्य एव कर्णेन श्रुत्वा संपादयतीत्यर्थः ।   सप्रथस्तममतिशयेन प्रथासहितं कीर्तिमन्तम् ।   तादृशं त्वामग्निं दैव्यं देवेभ्यो हितं दधिर इत्यन्वयः अथ
</details>

<details open><summary>विश्वास-प्रस्तुतिः</summary>

नि॒ष्क॒र्तार॑मध्व॒रस्य॒ प्रचे॑तस॒ङ्ख्षय॑न्त॒ꣳ॒ राध॑से म॒हे ।  
रा॒तिम्भृगू॑णामु॒शिज॑ङ्क॒विक्र॑तुम्पृ॒णख्षि॑ सान॒सिम् [31]  र॒यिम् ।  
</details>

<details><summary>मूलम्</summary>

नि॒ष्क॒र्तार॑मध्व॒रस्य॒ प्रचे॑तस॒ङ्ख्षय॑न्त॒ꣳ॒ राध॑से म॒हे ।  
रा॒तिम्भृगू॑णामु॒शिज॑ङ्क॒विक्र॑तुम्पृ॒णख्षि॑ सान॒सिम् [31]  र॒यिम् ।  
</details>

<details><summary>सायण-टीका</summary>

षष्ठीमाह— निष्कर्तारमिति ।   हेऽग्ने त्वं यजमानं रयिं पृणक्षि संपृक्तं कृणोषि प्रापय-सीत्यर्थः ।   कीदृशं यजमानम् ।   अघ्वरस्य निष्कर्तारं यज्ञस्य निष्पादकम् ।   प्रचेतसं प्रकृष्टचित्तयुक्तं श्रद्धालुमित्यर्थः महे राधसे गहते हविर्लक्षणायान्नाय क्षयन्तं हविर्दातुमिह निवसन्तमित्यर्थः ।   रातिं दातारं, भृमूणां महर्षीणां तपस्विनां मध्य उशिजं कमनीमत्यन्तं तपोयुक्तमित्यर्थः ।   कविक्रतुं कवीनां विदुषामिव *ख पुस्कते ‘वमनीये’ इति पाठो भवितुं युक्त इति टिप्पणी।  
ऋतुः कर्मानुष्ठानं यस्यासौ कविक्रतुस्तं, सर्वमपि कर्तव्यं सम्यग्ज्ञात्वानुतिष्ठती(न्तमि)- त्यर्थः।   सानसिशब्दो यजमानविशेषणं धनविशेषणं वा ।   यजमानपक्षे दानशीलमित्यर्थः।   धनपक्षे संभजनीयमित्यर्थः ।   एतान्मन्त्रान्विनियुङ्क्ते— “अग्ने तव श्रवो वय इति सिकता नि वपत्येतद्वा अग्नेर्वैश्वानरस्य सूक्तꣳ-सूक्तेनैव वैश्वानरमव रुन्धे” (सं. का. ५ प्र. २ अ. ६) इति।  
एतत्षडृचात्मकं वैश्वानरस्य सर्वमनुष्यप्रियस्याग्नेः संबन्धि सूक्तम् ।   अत एतेन सिकतानिवापे सति वैश्वानररूपमग्निं प्राप्नोति ।   सूक्तगतमन्त्रसंख्यां विधत्ते— “षड्भिर्नि वपति पड्वा ऋतवः संवत्सरः संवत्सरोऽग्निर्वैश्वानरः साक्षादेव वैश्वानरमव रुन्धे” [सं. का. ५ प्र. २ अ. ६] इति।  
संवत्सरमुख्यं भूत्वेत्यादौ संवत्सरधारणसंबन्धादग्नेः संवत्सररूपत्वम् ।   ऋतुसंवत्सराव्यबधानेन वैश्वानरं साक्षादेव सर्वथैव प्राप्नोति।  
सूक्तगतास्वृक्षु परस्परविलक्षणं यच्छन्दस्तत्प्रशंसति— “समुद्रं वै नामैतच्छन्दः समुद्रमनुषप्रजाः प्र जायन्ते यदेतेन सिकता मि वपति प्रजानां प्रजननाय” [सं. का. ५ प्र. २ अ. ६] इति।  
यथा समुद्रो बहुल एवमत्रत्यच्छन्दोऽपि बहुविधत्वात्समुद्रमित्युच्यते ।   तथा हि-प्रथमा विस्तारपङ्क्तिर्मध्यमयोः पादयोरेकादशाक्षरत्वात् ।   द्वितीया पदपङ्क्तिरयु-क्पादयोर्द्वादशाक्षरत्वात् ।   यथा द्वितीया तथा तृतीया ।   यथा प्रथमा तथा चतुर्थी ।   उप-रिष्टाज्ज्योतिः पञ्चमी ।   चतुर्थपादस्याष्टाक्षरत्वात् ।   तथा षष्ठी ।   * * अत्र ख. पुस्तके ‘एष च संदर्भो न पिङ्गलसूत्रतद्वृत्त्योः संवादी ।   तत्र हि तृतीयाध्याये ‘विस्तारपङ्क्तिरन्तः।   ४२’ ।   ‘पदपङ्क्तिः पञ्च ।   ४६’  उपरिष्टाज्ज्योतिरन्तेन ।   ५३’ ।   इति सूवत्रयेण,  ‘यदासिजागतौ[ १२ अ. ] पादौमध्ये भवतः, आद्यन्तयो श्च गायत्रौ (८ अ.) तदा विस्तारपङ्क्तिर्नाम ।   पञ्चका इत्यनुवर्तते, यदा पञ्चाक्षरा पञ्च पादा भवन्ति, तदा पदपङ्क्तिर्नाम च्छन्दः ।   यदा चत्वारो गायत्रा पादा भवन्ति, अन्ते च त्रैष्टुभः (११ अ) तदोपरिष्टाज्ज्योतिर्नाम त्रिष्टुब्भवति ।   तथा जगतीत्यनुवर्तनीयं, तेन, अन्तेन जागते-न शेषैश्च गायत्रैश्चतुर्भिरुपरिष्टाज्ज्योतिर्नाम जगती भवति ।   इति तदवृत्त्या चान्यथैव लक्षणानि प्रदर्शितानि ।   एवं द्वितीयातृतीयोः प्रथमाचतुर्थ्योः पञ्चमीतष्ठ्योश्च परस्परं विलक्षणाक्षरसंख्याकतया तुल्यतामिधानमपि न सम्यगिव प्रतिभातीत्यवधेयम्’ ।   इति टिप्पणिका।  
 १९२६ एषं बहुविधत्वाच्छन्दसः समुद्रत्वम् ।   लोके हि समुद्रमनुसृत्य प्रजा उत्पद्यन्ते ।   समुद्रो बहुलस्तथा प्रजा अपि बहुविधाः ।   तथा सति समुद्रसदृशेन च्छन्दसा सिकतानिवापः प्रजानामुत्पत्त्यै संपद्यते ।  
</details>

<details><summary>मूलम् (संयुक्तम्)</summary>

चित॑स्स्थ परि॒चित॑ ऊर्ध्व॒चित॑श्श्रयध्व॒न्तया॑ दे॒वत॑याङ्गिर॒स्वद्ध्रु॒वास्सी॑दत ।
</details>

<details open><summary>विश्वास-प्रस्तुतिः</summary>

चित॑स्स्थ , परि॒चित॑ +++(स्थ)+++, ऊर्ध्व॒चित॑ः +++(स्थ)+++ , श्रयध्व॒म् ,
 तया॑ दे॒वत॑याङ्गिर॒स्वद्ध्रु॒वास्सी॑दत ।
</details>

<details><summary>मूलम्</summary>

चित॑स्स्थ , परि॒चित॑ +++(स्थ)+++, ऊर्ध्व॒चित॑ः +++(स्थ)+++ , श्रयध्व॒म् ,
 तया॑ दे॒वत॑याङ्गिर॒स्वद्ध्रु॒वास्सी॑दत ।
</details>

<details><summary>सायण-टीका</summary>

कल्पः—“चितः स्थ परिचित इत्परिमिताभिः शर्कराभिराहवनीयचितेशयतनं परिश्रयति” इति ।   पाठस्तु— चितः स्थेति ।   चीयन्ते भूमौ प्रक्षिप्यन्त इति चित शर्कराः ।   हे शर्करा यूयं चितः स्थ भूमौ प्रक्षिप्ताः स्थ, परिचितः परितः प्रक्षिप्ताः स्थ, ऊर्ध्वचित उपरि प्रक्षिप्ताः स्थ।  
तादृश्यो यूयं श्रयध्वमिमां चितिं सेवध्वम् ।

युष्माकं मध्ये यस्याः शर्कराया या देवता तया सार्धं यूयै घ्रुवाः स्थिराः सत्यः सीदतेह तिष्ठत ।   तत्र दृष्टान्तः—अङ्गिरस्यत, यथाऽङ्गिरसां चयने घ्रुवाः सीदन्ति तद्वत् ।   अनेन मन्त्रेण साध्यं शर्करास्थापनं विधत्ते— “इन्द्रो वृत्राय वज्रं प्राहरत्स त्रेधा व्यभवत्स्फ्यस्तृतीयꣳ रथस्तृतीयं यूपस्तृ-तीयं येऽन्त शरा अशीर्यन्त ताः शर्करा अभवन्तच्छर्कराणाꣳ शर्करत्वं वज्रो वै शर्कराः पशुसग्निर्यच्छर्करामिरग्निं परिमिनोति वज्रेणैवास्मै पशून्परि गृह्णाति तस्माद्वज्रेण पशवः परिगृहीतास्तस्मात्स्थेयानस्थेयसो नोप हरते” (सं. का. ५ प्र. २ अ. ६) इति।  
इन्द्रेण प्रहितो वज्रोऽत्यन्तकठिनं वृत्रशरीरं प्राप्य त्रिधा भग्नोऽभवत् ।   तेषु त्रिषु भागेषु स्फ्य एको भागो रथोऽपरो भागो यूपोऽन्यः ।   तदा वज्रस्यान्तः शीर्णा अवयवा भूमौ पतिताः ।   ता भूमिगताः शर्करा अत्यन्तं दृढाः क्षुद्रपाषाणा अभवन्।   शरैः क्रियन्ते निष्पाद्यन्त इति व्युत्पत्त्या शर्करा इति नाम संपन्नम् ।   अतो वज्र एव शर्कराः अग्निस्तु पशुसाधनत्वात्पशुस्वरूपः ।   अतोऽग्निप्रदेशे शर्कराभिः परिश्रयेत् ।   तथा सति वज्रेणैव साधनेन यजमानार्थं पशून्परिगृह्णाति ।   यस्मादेवं तस्माल्लोकेऽपि वज्रसमानेन करेण पाशाद्विना वा पशवः परिगृहीता भवन्ति ।   यस्मादत्राग्नेर्दार्ढ्याय शर्करापेक्षा न तु शर्कराजामग्न्यपेक्षा तस्माल्लोकेऽपि स्थेयान्स्थिरतरोऽतिप्रबलः पुरुषः कच्चिदपि, अस्थेस्सोऽत्यन्तमस्थिरान्दुर्बलान्पुरुषान्नेपहरते नैवोपाश्रयति ।  
 १९२७ शर्करासु काम्यां संख्यां विधत्ते— “त्रिसप्ताभिः पशुकामस्य परि मिनुयात्सप्त वै शीर्षण्याः प्राणाः प्राणाः पशवः प्राणैरेवास्मै पशूनव रुन्धे” (सं. का. ५ प्र. २ अ. ६) इति।  
त्रीणि सप्तकाने यासां शर्कराणां तास्त्रिसप्ताः, नाभिरेकर्विशतिसंख्याका भिरित्यर्थः ।   परिमिनुयात्परिमित्य स्थापयेत् ।   सप्तसंख्ययां परिच्छिन्नाः शिरो वस्थिता-श्छि(तच्छि)द्रगताः प्राणा स्मर्यन्ते।   तैश्च प्राणैस्तद्यु(र्यु)क्ताः प्राणाः पशवः।   तथा सति सप्तसंख्यया प्राणैरेव युक्तान्पशून्प्रप्नोति ।  
अथान्यां काम्यां संख्यां विधत्ते— त्रिणवाभिर्भ्रातृव्यवतस्रिवृतमेव वज्रꣳ संभृत्य भ्रातृव्याय प्र हरति स्तृत्यै” (सं. का. ५ प्र. २ अ. ६) इति।  
त्रीणि नवकानि यासां तास्रिणवाः सप्तविंशतिसंख्याका इत्यर्थः ।   त्रिणव-संख्योपेतस्त्रिवृत्स्तोमः स्मर्यते ।   तमेव त्रिवृत्स्तोमं वज्रत्वेन संपाद्य भ्रातृव्यव हिंसायै प्रहरति ।   पक्षान्तंर विधत्ते “अपरिमिताभिः परि मिनुयादपरिमितस्यावरुद्ध्यै” (सं. का. ५ प्र. २ अ. ६) इति।  
अथान्वयव्यतिरेकाभ्यां परिश्रयणं दृढी करोति— “यं कामयेतापशुः स्यादित्यपरिमित्य तस्य शर्कराः सिकता व्यूहेदपरिगृहीत एवास्य विषूचीनꣳ रेतः परा सिञ्चत्यपशुरेव भवति यं कामयेत पशुमांन्त्स्यादिति परिमि-त्य तस्य शर्कराः सिकता व्यूहेत्परिगृहीत एवास्मै समीचीनꣳ ।   रेतः सिञ्चति पशुमानेव भवति” (सं. का. ५ प्र. २ अ. ६) इति।  
पूर्वन्युप्तायाः सिकताया व्यूहनं विधास्याति ।   यजमानस्य पशुराहित्यं कान-यमानोऽध्वर्युः परितः शर्करास्थापनमकृत्वैव सिकताप्रसन्रणं कुर्यात् ।   तथा सति परिश्रयणाभावादपरिगृहीत एव स्थाने यजमानस्य रेतो विविधं यथा गच्छति तथा विना-शयति ।   ततोऽयमपशुरेव भवति ।   सोऽयं व्यतिरेकः ।   एतस्माद्विपरीतोऽन्वयः ।   तस्मात्पशुलाभाय शर्करापरिश्रयणपूर्वकमेव सिकताव्यूहनं कर्तव्यमिति तात्पर्यार्थः।  
</details>

<details open><summary>विश्वास-प्रस्तुतिः</summary>

आ प्या॑यस्व॒ समे॑तु ते वि॒श्वत॑स्सोम॒ वृष्णि॑यम् ।  
भवा॒ वाज॑स्य सङ्ग॒थे ।
</details>

<details><summary>मूलम्</summary>

आ प्या॑यस्व॒ समे॑तु ते वि॒श्वत॑स्सोम॒ वृष्णि॑यम् ।  
भवा॒ वाज॑स्य सङ्ग॒थे ।
</details>

<details><summary>सायण-टीका</summary>

१९२८ कल्पः—“आ प्यायस्व समेतु त इति सिकता व्यूहत्युत्तरया त्रिष्टुभा राज-न्यस्य” इति ।   तत्र प्रथममन्त्रमाह— आ प्यायस्वेति ।   हे सोम त्वमाप्यायस्व सर्वतो वर्धयस्य ।   वे तव वृष्णियं रेतो विश्वतः सर्वस्माद्वृष्णियादाहारात्समेतु संप्राप्नोतु ।   वाजस्यान्नस्य संगथे संगमने त्वं निमित्तं भव ।  

  - [ अथ 'रेतस्सौम्येन दधाति' इत्यस्य पुरोनुवाक्या याज्या च - आप्यायस्व सं ते इति गायत्रीत्रिष्टुभौ ॥ एते च 'मा नो हिंसीज्जनिता' इत्यत्र व्याख्यास्येते यत्राम्नेयेते । इह तु प्रतीकग्रह्णमेतयोः । हे सोम आप्यायस्व वर्धस्व । ते तव विश्वतः वृष्णियं वीर्यं समेतु । तत्र आप्यायितस्त्वं वाजस्यान्नस्य क्षीरादेः संगथे संगमने अस्माकं भवेति ॥

  - अथ सौम्यस्य पुरोऽनुवाक्या - आप्यायस्व समेतु त इति गायत्री ॥ इयञ्चाग्निकाण्डे 'मा नो हिंसीत्' इत्यत्र व्याख्यास्यते यत्राम्नायते । हे सोम आप्यायस्व वर्धस्व त्वत्प्रसादात् विश्वतः वृष्ण्यं शुक्लं समेतु समागच्छतु । भव च वाजस्यान्नस्य सङ्गथे सङ्गमनायैवेति ॥

  - अथ पत्नीसंयाजानां याज्यानुवाक्याः - आ प्यायस्वेत्याद्याः ॥ 'आ प्यायस्व समेतु ते, संते पयांसि' इति त्रिष्टुभौ 'मा नो हिंसीत्' इत्यत्र व्याख्याते ।

  -  सोमाय वाजिने श्यामाकं चरुं निर्वपेद्यः क्लैब्यात् बिभीयात्' इत्यस्य पुरोनुवाक्या - आप्यायस्वेति गायत्री ॥ इयमग्निकाण्डे व्याख्यास्यते यत्राम्नायते प्रकृतौ हि हीयुः ['मा नो हिंसीः' ] इत्यत्र । इह तु प्रतीकग्रहणम् । हे सोम तव प्रसादात् वृष्णियं वीर्यं विश्वतः समेतु समागच्छताम् । त्वदर्थं च मामाप्यायस्व द्यध्यात् [दध्यादिना] । किञ्च - वाजस्यान्नस्य सङ्गथे सङ्गमनार्थं भवेति ॥ ]
</details>

<details open><summary>विश्वास-प्रस्तुतिः</summary>

सन्ते॒ पयाꣳ॑सि॒ समु॑ यन्तु॒ वाजा॒स्सव्ँवृष्णि॑यान्यभिमाति॒षाहः॑ ।  
आ॒प्याय॑मानो अ॒मृता॑य सोम दि॒वि श्रवाꣳ॑स्युत्त॒मानि॑ धिष्व ॥ [32]  
</details>

<details><summary>मूलम्</summary>

सन्ते॒ पयाꣳ॑सि॒ समु॑ यन्तु॒ वाजा॒स्सव्ँवृष्णि॑यान्यभिमाति॒षाहः॑ ।  
आ॒प्याय॑मानो अ॒मृता॑य सोम दि॒वि श्रवाꣳ॑स्युत्त॒मानि॑ धिष्व ॥ [32]  
</details>

<details><summary>सायण-टीका</summary>

अथोत्तरां त्रिष्टुभमाह— सं ते पयाꣳ सीति ।   हे सोम ते तव पयांसि पातव्यानि क्षीरादीनि समु[सं]- यन्तु संप्राप्नुवन्तु ।   तथा वाजा अन्नान्यपि संयन्तु ।   वृष्णियानि रेतांस्यापि संयन्तु ।   कीदृशस्य तव।   अभिमातिषाहः अभिमातिं पाम्मोनं सहते तिरस्करो तीत्यभिमातिषाट् तस्य ।   क्षीरादिसंपत्तौ सत्यां त्वमाप्यायमानो वर्धयमानोऽमृताय यजमानस्यामृतत्वाय देवताभावाय दिवि द्युलोके श्रवांसि श्रोतुं प्रियाण्युत्तमानि विचित्राण्यन्नानि धिष्व धारय संपादयेत्यर्थः ।  
तदेतदृग्द्वयं सामान्याकारेण विनियुङ्के— “सौम्या व्यूहति सोमो वै रेतोधा रेत एव तद्दधाति” [सं. का. ५ प्र. २ अ. ६] इति।  
सोमो देवता यस्यामृचि प्रतीयते सेयमृक्सौमी ।   विश्वतः सोमेत्याद्यायामृ-च्यसौ प्रतीयते ।   अमृताय सोमेत्युत्तरस्यामृचि प्रतीयते ।   तया सौम्मा पूर्वं न्युप्ताः सिकता विविधं प्रसारयेत् ।   तथा सति सोमस्य रेतोधारकत्वात्तन्मत्रनिष्पाद्यव्यूहनेन यजमानो रेतो धारयति ।  
मन्त्रद्वयस्य पुरुषभेदेन व्यवस्थां विधत्ते— “गायत्रिया ब्राह्मणस्य गायत्रो हि ब्राह्मणस्रिष्टुभा राजन्यस्य त्रैष्टुभो हि राजन्यः” (सं. का. ५ प्र. २ अ. ६) इति।  
आ प्यायस्वेति गायत्री ।   सं त इति त्रिष्टप् ।  

  - [ तत्रैव याज्या - सन्त इति त्रिष्टुप् ॥ इमामपि तत्रैव व्याख्यास्यामः, इह तु प्रतीकग्रहणमस्याः । हे सोम तव प्रसादात् पयांसि वाजाः वृष्ण्यानि च मां संगच्छन्तु । अभिमातिषाहः अभिमातिः पाप्मा क्लैब्यहेतुः, तस्याभिभवितुः तव । किञ्च - अमृताय अमृतत्वार्थमाप्यायमानो दिवि श्रवांसि अन्नानि उत्तमानि धिष्व स्थापयेति ॥

  - तत्रैव (सौम्यस्य) याज्या - सं ते पयांसीति त्रिष्टुप् ॥ इयमपि तत्रैवाम्नायते । हे सोम अभिमातीनां पाप्मनामभिभवितुस्तव प्रसादात् पयांसिच वाजाश्च वृष्णियानि च संयन्तु इमं सङ्गच्छन्तु । त्वं चाप्यायमानः दिवि द्युलोके अस्यामृतत्वाय उत्तमानि श्रवांसि अन्नानि धिष्व स्थापयेति ॥

  -  अथ द्वितीया - हे सोम तवाभिमातीनां पाप्मनां हन्तुः पयांसि पातव्यानि क्षीरादीनि संयन्तु संगच्छन्तां, वाजा अन्नानि च संयन्तु, वृष्णियानि वीर्याणि च संयन्तु । ततश्चाप्यायमानः अमरणत्वायास्माकं उत्तमानि श्रेयांसि अन्नानि धिष्व धारय देवार्थमस्मदर्थं वा ॥]


अत्र विनियोगसंग्रहः—
माचतुर्भिः क्षिपेल्लोष्ट नग्नेषट्केन वालुकाः ।  
चित आहवनीयस्य परिक्षिदिति शर्कराः ॥  
आ प्या विप्रस्य सिकता व्यूहेत्सं ते पयांस्यथ ।  
क्षत्त्रियस्य भवेद्व्यूह इति मन्त्रास्त्रयोदश ॥

 १९२९ इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय-तैत्तिरीयसंहिताभाष्ये चतुर्थकाण्डे द्वितीयप्रपाठके  सप्तमोऽनुवाकः ॥   ७ ॥  
</details>
