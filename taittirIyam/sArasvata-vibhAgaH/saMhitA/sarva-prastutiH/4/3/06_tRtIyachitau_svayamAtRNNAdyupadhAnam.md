+++
title = "०६ तृतीयचितौ स्वयमातृण्णाद्युपधानम्"

+++

अग्निर्ऋषिः


चतुर्थकाण्डे तृतीयप्रपाठके षष्ठोऽनुवाकः

पञ्चमेऽनुवाके वयस्वाख्या इष्टका उक्ताः ।  
तावता द्वितीयचितिः समाप्ता।    अथ षष्टे तृतीयस्यां चित्तौ स्वयमातृण्णाद्या उच्यन्ते ।  

<details open><summary>विश्वास-प्रस्तुतिः</summary>

इन्द्रा᳚ग्नी॒ अव्य॑थमाना॒मिष्ट॑कान्दृꣳहतय्ँयु॒वम् ।  
पृ॒ष्ठेन॒ द्यावा॑पृथि॒वी अ॒न्तरि॑ख्षञ्च॒ वि बा॑धताम् ॥
</details>

<details><summary>मूलम्</summary>

इन्द्रा᳚ग्नी॒ अव्य॑थमाना॒मिष्ट॑कान्दृꣳहतय्ँयु॒वम् ।  
पृ॒ष्ठेन॒ द्यावा॑पृथि॒वी अ॒न्तरि॑ख्षञ्च॒ वि बा॑धताम् ॥
</details>

<details><summary>सायण-टीका</summary>

कल्पः—“श्वोभूते पौर्वाहनिकीभ्यां प्रचर्य तृतीयां चितिं चिनौतीन्द्राग्नी अव्यथमानमिति स्वयमातृण्णाममिमृश्याश्वेनोपघ्राप्य” इति ।  
पाठस्तु—  १९९४ इन्द्राग्नी इति ।  
हे इन्द्राग्नी युवं युवाव्यथमानां भङ्गरहितां स्वयभातृण्णाख्यामिष्टकां दृंहतं दृढी कुरुतम् ।  
इयं चेष्टका स्वकीयेनोपरिभागेन [ ण] लोकत्रयं विवाधतां बाधमानेव व्याप्नोत्वित्यर्थः ।  
</details>

<details><summary>मूलम् (संयुक्तम्)</summary>

वि॒श्वक॑र्मा त्वा सादयत्व॒न्तरि॑ख्षस्य पृ॒ष्ठे व्यच॑स्वती॒म्प्रथ॑स्वती॒म्भास्व॑तीꣳ सूरि॒मती॒मा या द्याम्भास्या पृ॑थि॒वीमोर्व॑न्तरि॑ख्षम॒न्तरि॑ख्षय्ँयच्छा॒न्तरि॑ख्षन्दृꣳहा॒न्तरि॑ख्ष॒म्मा हिꣳ॑सी॒र्विश्व॑स्मै प्रा॒णाया॑पा॒नाय॑ व्या॒नायो॑दा॒नाय॑ प्रति॒ष्ठायै॑ च॒रित्रा॑य वा॒युस्त्वा॒भि पा॑तु म॒ह्या स्व॒स्त्या छ॒र्दिषा᳚ [11]  
शन्त॑मेन॒ तया॑ दे॒वत॑याङ्गिर॒स्वद्ध्रु॒वा सी॑द ।  
</details>

<details open><summary>विश्वास-प्रस्तुतिः</summary>

वि॒श्वक॑र्मा त्वा सादयतु अ॒न्तरि॑ख्षस्य पृ॒ष्ठे ,
</details>

<details><summary>मूलम्</summary>

वि॒श्वक॑र्मा त्वा सादयतु अ॒न्तरि॑ख्षस्य पृ॒ष्ठे ,
</details>

<details><summary>सायण-टीका</summary>

कल्पः “विश्वकर्मा त्वा सादयत्वन्तरिक्षस्य पृष्ठ इत्याविदुषा ब्राह्मणेन सह मध्येऽग्नेरुपधाति” इति ।  
पाठस्तु— विश्वकर्मा त्वेति ।  
विश्वानि कर्माणि यस्यासौ विश्वकर्मा प्रजापतिः ।  
हे स्वयमातृण्णे प्रजापतिस्त्वामन्तरिक्षस्य पृष्ठ उपरि सादयतु ।  
</details>

<details open><summary>विश्वास-प्रस्तुतिः</summary>

व्यच॑स्वती॒म्प्रथ॑स्वती॒म्भास्व॑तीꣳ सूरि॒मती॒मा या

द्याम्भासि ।
</details>

<details><summary>मूलम्</summary>

व्यच॑स्वती॒म्प्रथ॑स्वती॒म्भास्व॑तीꣳ सूरि॒मती॒मा या

द्याम्भासि ।
</details>

<details><summary>सायण-टीका</summary>

कीदृशीं, व्यचस्वतीं व्यक्तियुक्तां प्रथस्वतीं विस्तारयुक्तां भास्वतीं भायुक्तां सूरिमतीं विद्वद्भिर्ऋत्विग्भिर्युक्तां, तां येयं स्वयमातृण्णा त्वं द्युलोकमाभासि सर्वतः प्रकाशयसि ।  
</details>

<details open><summary>विश्वास-प्रस्तुतिः</summary>

आ पृ॑थि॒वीम् +++(भासि)+++
</details>

<details><summary>मूलम्</summary>

आ पृ॑थि॒वीम् +++(भासि)+++
</details>

<details><summary>सायण-टीका</summary>

तथा पृथिवीमाभासि ।
</details>

<details open><summary>विश्वास-प्रस्तुतिः</summary>

ओर्व॑न्तरि॑ख्षम् +++(भासि)+++
</details>

<details><summary>मूलम्</summary>

ओर्व॑न्तरि॑ख्षम् +++(भासि)+++
</details>

<details><summary>सायण-टीका</summary>

उरु विस्तीर्णमन्तरिक्षं चाऽऽभासि ।   
</details>

<details open><summary>विश्वास-प्रस्तुतिः</summary>

अ॒न्तरि॑ख्षय्ँयच्छ ।  
</details>

<details><summary>मूलम्</summary>

अ॒न्तरि॑ख्षय्ँयच्छ ।  
</details>

<details><summary>सायण-टीका</summary>

तादृशी त्वमन्तरिक्षमिदं यच्छ गन्धर्वाप्सरोगणादिधारकतया नियमय ।   
</details>

<details open><summary>विश्वास-प्रस्तुतिः</summary>

आ अ॒न्तरि॑ख्षन्दृꣳह ।  
</details>

<details><summary>मूलम्</summary>

आ अ॒न्तरि॑ख्षन्दृꣳह ।  
</details>

<details><summary>सायण-टीका</summary>

तथाऽन्तरिक्षं र्दृह परोपद्रववराहित्येन दृढी कुरु ।   
</details>

<details open><summary>विश्वास-प्रस्तुतिः</summary>

अ॒न्तरि॑ख्ष॒म्मा हिꣳ॑सीः ।  
</details>

<details><summary>मूलम्</summary>

अ॒न्तरि॑ख्ष॒म्मा हिꣳ॑सीः ।  
</details>

<details><summary>सायण-टीका</summary>

त्वमपि तदन्तरिक्षं मा हिंसीः ।  
</details>

<details open><summary>विश्वास-प्रस्तुतिः</summary>

विश्व॑स्मै प्रा॒णाया॑पा॒नाय॑ व्या॒नायो॑दा॒नाय॑ प्रति॒ष्ठायै॑ च॒रित्रा॑य वा॒युस्त्वा॒भि पा॑तु,
म॒ह्या स्व॒स्त्या छ॒र्दिषा᳚ [11] शन्त॑मेन,
</details>

<details><summary>मूलम्</summary>

विश्व॑स्मै प्रा॒णाया॑पा॒नाय॑ व्या॒नायो॑दा॒नाय॑ प्रति॒ष्ठायै॑ च॒रित्रा॑य वा॒युस्त्वा॒भि पा॑तु,
म॒ह्या स्व॒स्त्या छ॒र्दिषा᳚ [11] शन्त॑मेन,
</details>

<details><summary>सायण-टीका</summary>

विश्वस्मै सर्वस्मै प्राणापानव्यानोदानाख्यवायुवृत्तिलाभाय, प्रतिष्ठायौ स्मगृहे प्रतिष्ठालाभाय, चरित्राय शास्त्रीया चरणाय, प्राणिनामेतस्य सर्वस्य सिद्ध्यर्थमयं वायुस्त्याममितः पातु ।  
केन रक्षणमिति तदुच्यतेमह्या स्वस्त्या महत्या योगक्षेमसंपत्त्या शंतमेन च्छर्दिषा सुखकारिणा दीप्तिविशेषेण ।   
</details>

<details open><summary>विश्वास-प्रस्तुतिः</summary>

तया॑ दे॒वत॑याङ्गिर॒स्वद्ध्रु॒वा सी॑द ।
</details>

<details><summary>मूलम्</summary>

तया॑ दे॒वत॑याङ्गिर॒स्वद्ध्रु॒वा सी॑द ।
</details>

<details><summary>सायण-टीका</summary>

तव स्वामिभूता या देवता तयाऽनुगृहीत ध्रुवास्थिरा सती सीदहोपविश ।  
अङ्गिरस्वदङ्गिरसां चयनानुष्ठाने यथा घ्रुवा स्थिरा तद्वत् ।  
एतन्मन्त्रद्वयसाध्यमभिमर्शनपूर्वकमुपधानं विधत्ते— “इन्द्राग्नी अव्यथमानामिति स्वयमातृण्णामुप दधातीन्द्राग्निभ्यां वा इमौ लोकौ विधृतावनयोर्लोकयोर्विधृत्यै” [सं. का. ५ प्र. ३ अ. २] इति।  
यस्मादिन्द्राग्निभ्यां लोकद्वयं विधृतं तस्मादत्रापि लोकद्वयधारणायेन्द्राग्नी इति मन्त्रः प्रयुज्यते ।  
प्रकारान्तरेणेन्द्राग्नी मन्त्रगतौ प्रशंसति— “अधृतेव वा एषा यन्मध्यमा चितिरन्तरिक्षमिव वा एषेन्द्राग्नी इत्याहे न्द्राग्नी वै देवानामोजोभृतामोजसैवैनामन्तरिक्षे चिनुते घृत्यै” [सं. का. ५ प्र. ३ अ. २] इति।  
अधस्ताच्चितिद्वयं पूर्वमुक्तमुपरितनं तु चितिद्वयं वक्ष्यते ।  
तस्मादियं तृतीया चितिर्मध्यमा सा च भूमिस्पर्शभावत्केनाप्यधृता वर्तते ।  
अतोऽन्तरिक्षस १९९५ दृशी ।  
अतस्तस्याश्चितेर्धृतिसिद्ध्यर्थमिन्द्राग्नी इति मन्त्रं पठेत् ।  
देवानां मध्येताविद्राग्नी बलधारिणौ ।  
तद्वलेनैवैनामन्तरिक्षे भूमिस्पर्शमन्त्ररेण चिनुते ।  
भूमिस्पर्शाभावेऽपि तद्बलेन चितत्वाद्धृता भवति ।  
पूर्वं विहितां स्वयमातृण्णामनूद्य प्रशंसति “स्वयमातृण्णामुप दधात्यन्तरिक्षं वै स्वयमातृण्णाऽन्तरिक्षमेवोप धत्ते” (सं. का. ५ प्र. ३ अ. २) इति।  
भूमिस्पर्शभावादन्तरिक्षसादृश्यम् ।  
यदा त्वयमुपधाविधिस्तदानीमेतदनुवादेन पर्वोक्तो मन्त्रविनियोगो द्रष्टव्यः ।  
उपधानात्प्राचीनमश्वोपघ्रापणं विधत्ते— “अश्वहूप घ्रापयति प्राणमेवास्यां दधात्यथो प्राजापत्यो वा अश्वः प्रजाषतिनैवाग्निं चिनुते” (सं. का. ५ प्र. ३ अ. २) इति।  
इष्टकागतं छिद्रं प्रशंसति— “स्वयमातृण्णा भवति प्राणानामुत्सुष्ठ्या अथो सुवर्गस्य लोकस्यानुख्यात्यै” [सं. का. ५ प्र. ३ अ. २] इति।  
सति हि च्छिन्द्रे श्वासोऽनुपरुद्धः सन्निर्गच्छति ।  
आवरणाभावत्स्वर्गोऽपि द्रष्टुं शक्यते
</details>

<details><summary>मूलम् (संयुक्तम्)</summary>

राज्ञ्य॑सि॒ प्राची॒ दिग्वि॒राड॑सि दख्षि॒णा दिख्स॒म्राड॑सि प्र॒तीची॒ दिख्स्व॒राड॒स्युदी॑ची॒ दिगधि॑पत्न्यसि बृह॒ती दिगायु॑र्मे पाहि प्रा॒णम्मे॑ पाह्यपा॒नम्मे॑ पाहि व्या॒नम्मे॑ पाहि॒ चख्षु॑र्मे पाहि॒ श्रोत्र॑म्मे पाहि॒ मनो॑ मे जिन्व॒ वाच॑म्मे पिन्वा॒त्मान॑म्मे पाहि॒ ज्योति॑र्मे यच्छ ॥ [12]  
</details>

<details open><summary>विश्वास-प्रस्तुतिः</summary>

राज्ञ्य॑सि॒ प्राची॒ दिक् ।    
</details>

<details><summary>मूलम्</summary>

राज्ञ्य॑सि॒ प्राची॒ दिक् ।    
</details>

<details><summary>सायण-टीका</summary>

कल्पः “राज्ञ्यसि प्राची दिगिति पञ्च दिश्याः प्रतिदिशमेकां मध्ये” इति।  
पाठस्तु— राज्ञ्यसि प्राचीति ।  
हे इष्टके त्वं राज्ञी राजमाना दीप्यमाना सती प्राची दिगासि पूर्वदिग्रूपाऽसि ।  
</details>

<details open><summary>विश्वास-प्रस्तुतिः</summary>

वि॒राड॑सि दख्षि॒णा दिक्।  
</details>

<details><summary>मूलम्</summary>

वि॒राड॑सि दख्षि॒णा दिक्।  
</details>

<details><summary>सायण-टीका</summary>

विराड्विविधं राजमाना दक्षिणा दिगासि ।   
</details>

<details open><summary>विश्वास-प्रस्तुतिः</summary>

स॒म्राड॑सि प्र॒तीची॒ दिक्  ।   
</details>

<details><summary>मूलम्</summary>

स॒म्राड॑सि प्र॒तीची॒ दिक्  ।   
</details>

<details><summary>सायण-टीका</summary>

सम्राट् सम्यग्राजमाना प्रतीची दिगसि ।  
</details>

<details open><summary>विश्वास-प्रस्तुतिः</summary>

स्व॒राड॒स्युदी॑ची॒ दिक् ।  
</details>

<details><summary>मूलम्</summary>

स्व॒राड॒स्युदी॑ची॒ दिक् ।  
</details>

<details><summary>सायण-टीका</summary>

स्वराट्स्वयमेव राजमानोदीची दिगसि ।  
</details>

<details open><summary>विश्वास-प्रस्तुतिः</summary>

अधि॑पत्न्यसि बृह॒ती दिक् ।  
</details>

<details><summary>मूलम्</summary>

अधि॑पत्न्यसि बृह॒ती दिक् ।  
</details>

<details><summary>सायण-टीका</summary>

अधिकं पातीत्यधिपत्नी, तादृशी त्वं वृहती प्रौढोर्ध्वा दिगसि ।  

एतैर्मन्त्रैः साध्यमुपधानं विधत्ते— “देवानां वै सुवर्गं लोकं यतां दिश, समबूब्लीयन्त त एता दिश्या अपश्यन्ता उपादधत तामिर्वै ते दिशो दृꣳहन्याद्दिश्या उपदधाति दिशां विधृत्यै” (सं. का. ५ प्र. ३ अ. २) इति।  
देवाः पुरा भूमौ स्थिताः कदाचित्स्वर्गं लोकं गताः ।  
तत्र गच्छतां देवानां  
१९९६ संबन्धिन्यो या भूमिष्टा दिशस्ताः समब्लीयन्त रक्षकाभावात्सम्यग्विशीर्णाः ।  
दिग्वर्तिनां प्राणिनामस्वास्थ्यमेव दिशां विशरणम् ।  
ते देवा विचार्य दिशां धारण सगर्था एता दिश्या नामेष्टका अपश्यन् ।  
दिक्शब्दोपेतैर्मन्त्रैरुपधेया इष्टका दिश्याः ।  
तदुपधानद्देवानामिव यजमानस्यापि दिशो दृढा भवन्ति ।  
</details>

<details><summary>मूलम् (संयुक्तम्)</summary>

आयु॑र्मे पाहि ।   
प्रा॒णम्मे॑ पाह ्यपा॒नम्मे॑ पाहि व्या॒नम्मे॑ पाहि॒ चख्षु॑र्मे पाहि॒ श्रोत्र॑म्मे पाहि॒ मनो॑ मे जिन्व॒ वाच॑म्मे पिन्वा॒त्मान॑म्मे पाहि॒ ज्योति॑र्मे यच्छ ॥
</details>

<details open><summary>विश्वास-प्रस्तुतिः</summary>

आयु॑र्मे पाहि ।   
प्रा॒णम्मे॑ पाहि ।  
अ॒पा॒नम्मे॑ पाहि ।   
व्या॒नम्मे॑ पाहि ।   
चख्षु॑र्मे पाहि ।   
श्रोत्र॑म्मे पाहि ।   

</details>

<details><summary>मूलम्</summary>

आयु॑र्मे पाहि ।   
प्रा॒णम्मे॑ पाहि ।  
अ॒पा॒नम्मे॑ पाहि ।   
व्या॒नम्मे॑ पाहि ।   
चख्षु॑र्मे पाहि ।   
श्रोत्र॑म्मे पाहि ।   

</details>

<details><summary>सायण-टीका</summary>

कल्पः—“आयुर्मे पाहीति दश प्राणभृतः पुरस्तादुपधाय” इति।  
पाठस्तु— आयुर्मे पाहीति ।  
हे इष्टके मे मदीयमायुः पाहि रक्ष ।  
एवमुत्तरत्रापि योज्यम् ।   
</details>

<details open><summary>विश्वास-प्रस्तुतिः</summary>

मनो॑ मे जिन्व ।   
वाच॑म्मे पिन्व ।   
</details>

<details><summary>मूलम्</summary>

मनो॑ मे जिन्व ।   
वाच॑म्मे पिन्व ।   
</details>

<details><summary>सायण-टीका</summary>

जिन्व प्रीणय ।   
</details>

<details open><summary>विश्वास-प्रस्तुतिः</summary>

आ॒त्मान॑म्मे पाहि ।   
</details>

<details><summary>मूलम्</summary>

आ॒त्मान॑म्मे पाहि ।   
</details>

<details><summary>सायण-टीका</summary>

आत्मानं जीवस्वरूपम् ।   
</details>

<details open><summary>विश्वास-प्रस्तुतिः</summary>

ज्योति॑र्मे यच्छ ॥
</details>

<details><summary>मूलम्</summary>

ज्योति॑र्मे यच्छ ॥
</details>

<details><summary>सायण-टीका</summary>

ज्योतिर्यच्छ देहि ।  

एतैर्मन्त्रैः साध्यमुपधानं विधत्ते— “दश प्राणभृतः पुरस्मादुप दधाति नव व पुरुषे प्राणा नाभिर्दशमी प्राणानेव षुरस्ताद्धत्ते तस्मात्पुरस्तात्प्राणाः” (सं. का. ५ प्र. ३ अ. २) इति।  
प्राणशब्दोपेतान्मन्त्रानुपधानकाले बिभ्रतीति प्राणभृतः ।  
शिरसि सप्त च्छिदाणि ।  
अधस्तादुभे ।  
तेषु च्छिद्रेषु संचरन्तः प्राणा नवसंख्याकाः ।  
नामिर्दशमी छिद्ररूपा ।  
अतस्तत्रत्यप्राणेन सह दश प्राणान्पूर्वस्यां दिश्युपधत्ते यस्मादेते पूर्वस्यां दिश्युपहितास्तस्गाल्लोकेऽपि प्राङ्पुखस्य पुरुषस्य श्वासदृष्टिप्रसारादयः पूर्वस्यामेव दिशि भवन्ति ।  
चरमन्त्रे ज्योतिःशब्दं प्रशंसति— “ज्योतिष्गतीमुत्तमामुप दधाति तस्मात्प्राणानां वाग्ज्योतिरुत्तमा” [सं. का. ५ प्र. ३ अ. २] इति।  
ज्योतिःशब्दयुक्तेन मन्त्रेणोपधातव्येष्टका ण्योतिष्मती ।  
यस्गात्सा चरमा तस्माल्लोकेऽपि स्वार्थप्रकाशकत्वेन ज्योतीरूपा वाक्सर्वेषामिन्द्रियाणामुतमा भवति ।  
संख्यां प्रशंसति— “दशोप दधाति दशाक्षरा विराड्विराट्छन्दसां ज्योतिर्ज्योतिरेव पुरस्ताद्धत्ते तस्मात्पुरस्ताज्ज्योतिरुपास्महे” (सं. का. ५ प्र. ३ अ. २) इति।  
दीप्तिवाचिना राजतिधातुजन्येन निर्दिश्यमानत्वादिर्य विराट्छन्दसां मध्ये ज्योतिः ।  
तथा सति तादृग्धशानां पूर्वदिश्युपधानेन ज्योतिरेव तत्र धारितं भवति ।  
यस्मात्पूर्वस्यां दिशि ज्योतिर्धृतं तस्माद्वयं प्रातःसंध्याकाले षूर्वस्यां दिशि ज्योतिर्मण्डलमुपास्महे ।  
अत्र विनियोगसंग्रहः–  १९९७ तृतीयस्य चिताविन्द्रा स्वयमातृण्णकां स्पृशेत् ।  
विश्वेत्युपदधात्येनां राज्ञी दिश्यास्तु पञ्चभिः ।  
आयुर्दश प्राणभृतो मन्त्राः सप्तदशेरिताः ॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे तृतीयप्रपाठके  षष्ठोऽनुवाकः ॥  
६ ॥  
</details>

चतुर्थकाण्डे तृतीयप्रपाठके सप्तमोऽनुवाकः
