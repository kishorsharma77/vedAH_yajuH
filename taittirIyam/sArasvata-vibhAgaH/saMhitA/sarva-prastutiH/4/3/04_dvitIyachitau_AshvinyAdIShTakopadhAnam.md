+++
title = "०४ द्वितीयचितौ आश्विन्यादीष्टकोपधानम्"

+++

अग्निर्ऋषिः


चतुर्थाष्टके तृतीयप्रपाठके चतृर्थोऽनुवाकः

<details open><summary>विश्वास-प्रस्तुतिः</summary>

द्ध्रु॒वख्षि॑तिर्द्ध्रु॒वयो॑निर्द्ध्रु॒वासि॑ द्ध्रु॒वाय्ँयोनि॒मा सी॑द सा॒ध्या ।  
उख्य॑स्य के॒तुम्प्र॑थ॒मम्पु॒रस्ता॑द॒श्विना᳚ध्व॒र्यू सा॑दयतामि॒ह त्वा᳚ ।  
</details>

<details><summary>मूलम्</summary>

द्ध्रु॒वख्षि॑तिर्द्ध्रु॒वयो॑निर्द्ध्रु॒वासि॑ द्ध्रु॒वाय्ँयोनि॒मा सी॑द सा॒ध्या ।  
उख्य॑स्य के॒तुम्प्र॑थ॒मम्पु॒रस्ता॑द॒श्विना᳚ध्व॒र्यू सा॑दयतामि॒ह त्वा᳚ ।  
</details>

<details><summary>सायण-टीका</summary>

[अथ चतुर्थाष्टके तृतीयप्रपाठके चतृर्थोऽनुवाकः]।  
तृतीयेऽनुवाकेऽपानभृदाख्या इष्टका उक्ताः ।  
तावता प्रथया चितिः समाप्ता ।  
अथ चतुर्थानुवाके द्वितीयस्यां चितावाश्विन्याख्या इष्टका अभिधीयन्ते ।

कल्पः—“श्वोभूते पोर्वाह्णिकीभ्यां प्रचर्य द्वितीयां चिति चिनोति घ्रुवक्षितिरिति पञ्चऽऽश्विनीरुपदधाति” इति ।  
तत्र प्रथमामाह—  १९८४ ध्रुवक्षितिरिति ।  
ध्रुवा स्थिरा क्षितिर्निवासभूमिर्यस्या इष्टकायाः साऽध्रु वक्षितिः ।  
यस्यां भूमाविष्टका निवसन्ति तस्या भूमेश्चाञ्चल्याभावात्स्थैर्थं द्रष्टव्यम् ।  
ध्रुवा विनाशरहिता योनिरुत्पन्तिहेतुर्मृद्रूपा यस्या इष्टकायाः सा ध्रुवयोनिः ।  
हे इष्टके तादृशी त्वं स्वरूपतोऽषि ध्रुवाऽसि ।  
अर्मकपालादिभिः संयोज्य निर्मितत्वाद्ध्रुवत्वम् ।  
साध्याऽस्माभिः साघनीयोपधातव्मा त्वं ध्रुवां योनिं स्थिरमग्निक्षेत्ररूपं स्थानमासीदाऽऽगत्योपविश ।  
तदेव स्थानं विशष्यतेउख्यस्योखायां स्थितस्याग्नेः केतुं ज्ञापक्तं प्रथममिष्टकोपधानात्पूर्वमवे निष्पन्नम् ।  अतो हे इष्टके इहास्मिन्नग्निक्षेत्रे पुरस्तात्पूर्वस्यां दिशि देवनामध्वर्यू उभावश्विनौ त्वां सादयतां स्थापयताम् ।   
</details>

<details open><summary>विश्वास-प्रस्तुतिः</summary>

स्वे दख्षे॒ दख्ष॑पिते॒ह सी॑द देव॒त्रा पृ॑थि॒वी बृ॑ह॒ती ररा॑णा ।  
स्वा॒स॒स्था त॒नुवा॒ सव्ँवि॑शस्व पि॒तेवै॑धि सू॒नव॒ आ सु॒शेवा॒श्विना᳚ध्व॒र्यू सा॑दयतामि॒ह त्वा᳚ ।  
</details>

<details><summary>मूलम्</summary>

स्वे दख्षे॒ दख्ष॑पिते॒ह सी॑द देव॒त्रा पृ॑थि॒वी बृ॑ह॒ती ररा॑णा ।  
स्वा॒स॒स्था त॒नुवा॒ सव्ँवि॑शस्व पि॒तेवै॑धि सू॒नव॒ आ सु॒शेवा॒श्विना᳚ध्व॒र्यू सा॑दयतामि॒ह त्वा᳚ ।  
</details>

<details><summary>सायण-टीका</summary>

अथ द्वितीयामाह— स्वे दक्षे दक्षपितेति ।  
हे इष्टके स्वस्थाने निषीद ।  
तत्र दृष्टान्तः—दक्षपितेति लुप्तोमा ।  
यथा दक्षपिता दक्षाणां व्यवहारकुलानां पुत्राणां गृहे पिता निषीदति तद्वत् ।  
देवत्रा देवेषु मध्ये तनुवा स्वकीयेन शरीरेण संविशस्व सम्य गवस्थिता भव।  
कीदृशी, पृथिवी मृत्कार्यत्वेन भूमिस्वरूपां बृहती प्रौढा रराणा निरुपद्रवत्वाद्रममाणा स्वासस्था सुखकरेऽस्मिन्स्थाने स्थिता ।  
हे इष्टके आसुशेवा सर्वतः सुखेन सेवितुं शक्यौधि भव ।  
क इव, सूनवे पितेव ।  
यथा पुत्रार्थं पिता सुखेन सेव्यो भवति तद्वत् ।  
अश्विनेत्यादि पूर्ववत् ।

 हे इष्टके इहास्मिन्नग्निक्षेत्रे पुरस्तात्पूर्वस्यां दिशि देवनामध्वर्यू उभावश्विनौ त्वां सादयतां स्थापयताम् ।    
</details>

<details open><summary>विश्वास-प्रस्तुतिः</summary>

कु॒ला॒यिनी॒ वसु॑मती वयो॒धा र॒यिन्नो॑ वर्ध बहु॒लꣳ सु॒वीर᳚म् ।  
[7]  
अपा॑मतिन्दुर्म॒तिम्बाध॑माना रा॒यस्पोषे॑ य॒ज्ञप॑तिमा॒भज॑न्ती॒ सुव॑र्धेहि॒ यज॑मानाय॒ पोष॑म॒श्विना᳚ध्व॒र्यू सा॑दयतामि॒ह त्वा᳚ ।
</details>

<details><summary>मूलम्</summary>

कु॒ला॒यिनी॒ वसु॑मती वयो॒धा र॒यिन्नो॑ वर्ध बहु॒लꣳ सु॒वीर᳚म् ।  
[7]  
अपा॑मतिन्दुर्म॒तिम्बाध॑माना रा॒यस्पोषे॑ य॒ज्ञप॑तिमा॒भज॑न्ती॒ सुव॑र्धेहि॒ यज॑मानाय॒ पोष॑म॒श्विना᳚ध्व॒र्यू सा॑दयतामि॒ह त्वा᳚ ।
</details>

<details><summary>सायण-टीका</summary>

अथ तृतीयामाह— कुलायिनीति ।  
ह इष्टके त्वं कुलायिनी निवासस्थानवती वसुमति धनवती धनप्पदेत्यर्थः ।  
वयोघा दीर्घायुष्मस्य संपादिका सती नोऽस्मदर्थं बहुलं रयिं प्रभूतं धनं सुवीरं शोभनं पुत्रं च वर्ध संपादय ।  
अमतिं प्रज्ञामान्द्यं दुर्मतिं पाप बुद्धिं चापबाधमाना निःशेषेण विनाशयन्ती रायस्पोषे धनपुष्टौ यज्ञपतिमाभजन्ती सर्वतः प्रापयन्ती सुवः स्वर्गलोके यजमानाय यजमानार्थं पोषं पुष्टिं धेहि संपादय ।  
अश्विनेत्यादि पूर्ववत् ।

 हे इष्टके इहास्मिन्नग्निक्षेत्रे पुरस्तात्पूर्वस्यां दिशि देवनामध्वर्यू उभावश्विनौ त्वां सादयतां स्थापयताम् ।   
</details>

<details open><summary>विश्वास-प्रस्तुतिः</summary>

अ॒ग्नेᳶ पुरी॑षमसि देव॒यानी॒ तान्त्वा॒ विश्वे॑ अ॒भि गृ॑णन्तु दे॒वाः ।  
स्तोम॑पृष्ठा घृ॒तव॑ती॒ह सी॑द प्र॒जाव॑द॒स्मे द्रवि॒णा य॑जस्वा॒श्विना᳚द्ध्व॒र्यू सा॑दयतामि॒ह त्वा᳚ ।  
</details>

<details><summary>मूलम्</summary>

अ॒ग्नेᳶ पुरी॑षमसि देव॒यानी॒ तान्त्वा॒ विश्वे॑ अ॒भि गृ॑णन्तु दे॒वाः ।  
स्तोम॑पृष्ठा घृ॒तव॑ती॒ह सी॑द प्र॒जाव॑द॒स्मे द्रवि॒णा य॑जस्वा॒श्विना᳚द्ध्व॒र्यू सा॑दयतामि॒ह त्वा᳚ ।  
</details>

<details><summary>सायण-टीका</summary>

अथ् चतुर्थीमाह— अग्नेः पुरीषमसीति ।  
हे इष्टके देवयानी देवान्प्राप्नुवती त्वमग्नेः पुरीषमसि चित्यस्याग्नेः पूरकं वस्त्वसि ।  
तां तादृशीं त्वां विश्वे देवाः सर्वेऽपि देवा अभिगृणन्तु सर्वतः कीर्तयन्तु ।  
स्तोमपृष्ठा सर्वस्तोमैर्युक्तानि पृष्ठस्तोत्राणि यस्याः  
१९८५ सा स्तोमपृष्ठा ।  
पृष्ठैरुपतिष्ठत इति वक्ष्मति ।  
घृतवती ।  
होष्यमाणघृतसंयुक्ता सती हास्मिन्सधस्थे सीद तिष्ठ ।  
अस्मे अस्मभ्यं प्रजावत्पुत्रपौत्रपौत्रादियुक्तं द्रविणा धनमायजस्व सर्वतो देहि ।  
अश्विनेत्यादि पूर्ववत् ।   

 हे इष्टके इहास्मिन्नग्निक्षेत्रे पुरस्तात्पूर्वस्यां दिशि देवनामध्वर्यू उभावश्विनौ त्वां सादयतां स्थापयताम् ।   
</details>

<details open><summary>विश्वास-प्रस्तुतिः</summary>

दि॒वो मू॒र्धासि॑ पृथि॒व्या नाभि॑र्वि॒ष्टम्भ॑नी दि॒शामधि॑पत्नी॒ भुव॑नानाम् ।  
[8]  
ऊ॒र्मिर्द्र॒फ्सो अ॒पाम॑सि वि॒श्वक॑र्मा त॒ ऋषि॑र॒श्विना᳚द्ध्व॒र्यू सा॑दयतामि॒ह त्वा᳚ ।  
</details>

<details><summary>मूलम्</summary>

दि॒वो मू॒र्धासि॑ पृथि॒व्या नाभि॑र्वि॒ष्टम्भ॑नी दि॒शामधि॑पत्नी॒ भुव॑नानाम् ।  
[8]  
ऊ॒र्मिर्द्र॒फ्सो अ॒पाम॑सि वि॒श्वक॑र्मा त॒ ऋषि॑र॒श्विना᳚द्ध्व॒र्यू सा॑दयतामि॒ह त्वा᳚ ।  
</details>

<details><summary>सायण-टीका</summary>

अथ् पञ्चमीमाह— दिवो मूर्धाऽसीति ।  
हे इष्टके त्वं सर्वात्गिकाऽसि ।  
कथमिति तदुच्यतेदिवो मूर्धाऽसि द्युलोकस्य शिरःस्थानीय आदित्योऽसि ।  
पृथिव्या नाभिर्भूमेर्नाभिस्थानीयो मेर्वादिरसि ।  
दिशां विष्टम्भनी प्राच्यादीनां दिशां विविधसांकर्येण स्तम्भयन्ती व्यवस्थापयन्ती ।  
तथा भुवनानां सर्वेषामधिपत्न्याधिक्येन पालयित्री ।  
तथाऽपां य ऊर्मिर्द्रप्सश्च तदुभयरूपाऽसि ।  
विश्वकर्मा प्रजापतिरेव ते तव ऋषिर्द्रष्टा ।  
अश्विनेत्यादि पूर्ववत् ।  
एतैर्मन्चेः साध्यमुपधानं विधत्ते— “उत्सन्नयज्ञो वा एव यदग्निः किं वाऽहैतस्य क्रियते किं वा न यद्वै यज्ञस्य क्रियमाणस्यान्तर्यन्ति पूयति वा अस्य तदाश्विनीरुप दधात्यश्विनौ वै देवानां भिषजौ ताम्वामेवास्मै भेषजं करोति” [सं. का. ५ प्र. ३ अ. १] इति।  
योऽयं चियमानोऽग्निः स एष उत्सन्नयज्ञ एव ।  
अस्मिन्नग्नावनुष्ठेयानामतिबहुलत्वात्सर्वथाऽपि प्रमादादिना क्वचित् र्किचिदङ्गमुत्सन्नं भवत्येव ।  
एतस्याग्नेः संबन्धि किं नामाङ्गमनुष्ठितं किं नानुष्ठितमिति को ज्ञातुं शक्नोति ।  
अहशब्दोनिषेधार्थः ।  
सर्वथा ज्ञातुं न शक्नोत्येव ।   तथा सत्यनुष्ठीयमानस्य यज्ञस्य यदङ्गमन्तर्यन्त्बन्दरितं कुर्वन्ति, अस्य यज्ञस्यैतदङ्गं पूयत्येव नश्यत्येव ।   तत्तस्माद म्तरायदोषपरिहारार्थमाश्विनीरिष्टका उपदध्बात् ।   अश्विदेवयुक्तैर्मन्त्रैरुपधेया इष्टका आश्विन्यः ।   तदुपधानेन देवभिषग्भ्यामस्मै यज्ञायौषधं करोति ।   संख्यां विधत्ते— “पञ्चोप दधाति पाङ्क्तो यज्ञो यावानेव यज्ञस्तस्मै भेषजं करोति” [सं. का. ५ प्र. ३ अ. १] इति।  

 हे इष्टके इहास्मिन्नग्निक्षेत्रे पुरस्तात्पूर्वस्यां दिशि देवनामध्वर्यू उभावश्विनौ त्वां सादयतां स्थापयताम् ।   
</details>

<details><summary>मूलम् (संयुक्तम्)</summary>

स॒जूर्ऋ॒तुभि॑स्स॒जूर्वि॒धाभि॑स्स॒जूर्वसु॑भिस्स॒जूरु॒द्रैस्स॒जूरा॑दि॒त्यैस्स॒जूर्विश्वै᳚र्दे॒वैस्स॒जूर्दे॒वैस्स॒जूर्दे॒वैर्व॑योना॒धैर॒ग्नये᳚ त्वा वैश्वान॒राया॒श्विना᳚द्ध्व॒र्यू सा॑दयतामि॒ह त्वा᳚
</details>

<details open><summary>विश्वास-प्रस्तुतिः</summary>

स॒जूर्ऋ॒तुभि॑ः +++(असि)+++ ,।  
स॒जूर्वि॒धाभि॑ः +++(असि)+++ ।  
स॒जूर्वसु॑भिः +++(असि)+++ ।  
स॒जू रु॒द्रैः +++(असि)+++ ।   
स॒जूरा॑दि॒त्यैः +++(असि)+++ ।  
स॒जूर्विश्वै᳚र्दे॒वैः +++(असि)+++ ।  
स॒जूर्दे॒वैः  +++(असि)+++ ।  
</details>

<details><summary>मूलम्</summary>

स॒जूर्ऋ॒तुभि॑ः +++(असि)+++ ,।  
स॒जूर्वि॒धाभि॑ः +++(असि)+++ ।  
स॒जूर्वसु॑भिः +++(असि)+++ ।  
स॒जू रु॒द्रैः +++(असि)+++ ।   
स॒जूरा॑दि॒त्यैः +++(असि)+++ ।  
स॒जूर्विश्वै᳚र्दे॒वैः +++(असि)+++ ।  
स॒जूर्दे॒वैः  +++(असि)+++ ।  
</details>

<details><summary>सायण-टीका</summary>

कल्पः—“सजूर्ऋतुभिरिति पञ्चर्तव्या आश्विनीरनूपधाय” इति ।   पाठस्तु  १९८६ सजूर्ऋतुमिरिति ।   हे इष्टके त्वमृतुभिर्वसन्तादिभिः सजुः समानप्रीतिरासि, वसन्तादीनां यादृशी प्रीतिस्तादृशी तवेत्यर्थः ।   एवमुत्तरत्रापि सजूःशब्दो योज्यः।   विविधं जगद्दधति पोषयन्तीति ब्रह्मादयो विधस्तैर्विधाभिः ।   वसवो रुद्रा आदित्या विश्वे देवा देवाश्च प्रसिद्धास्तैरेतैः पञ्चविधैः पञ्चधा गन्त्रभेदः।   पूर्वोत्तरभागौ सर्वत्रानुषज्येते ।   विधाभिरित्यन्तः पूर्वो भागः ।  
</details>

<details open><summary>विश्वास-प्रस्तुतिः</summary>

स॒जूर्दे॒वैर्व॑योना॒धैः +++(असि)+++ ।  

अ॒ग्नये᳚ त्वा वैश्वान॒राया॒श्विना᳚द्ध्व॒र्यू सा॑दयतामि॒ह त्वा᳚ +++(उपदधामि)+++ ।  
</details>

<details><summary>मूलम्</summary>

स॒जूर्दे॒वैर्व॑योना॒धैः +++(असि)+++ ।  

अ॒ग्नये᳚ त्वा वैश्वान॒राया॒श्विना᳚द्ध्व॒र्यू सा॑दयतामि॒ह त्वा᳚ +++(उपदधामि)+++ ।  
</details>

<details><summary>सायण-टीका</summary>

सजूर्देवैर्वयोनाधैरित्याद्युत्तरो मागः ।   एतस्मिन्भागे पूर्वोक्ताः सर्वेऽपि समानदेवशब्दाभिधेयाः ।   ते च सर्वे देवा वयोनाधा आयुष्प्रदा इत्यर्थः ।   तादृशैर्देवैः समानप्रीतिस्त्वं वैश्वानरायाग्रये सर्वपुरुषाणां हितकारिषह्न्यर्थं त्वामुपदघामीति शेषः ।   मयोपहितां त्वां देवानामध्वर्यू अश्विनाविह क्षेत्रे स्थापयताम् ।   एतैर्मन्त्रैः साध्यमुपधानं विधत्ते— “ऋतव्या उप दधात्यृतूनां क्लृप्त्यै” (सं. का. ५ प्र. ३ अ. १०) इति।  
वसन्तादीनामृतूनां स्वस्वव्यापारसामथ्यायैतदुपधानम् ।  
इष्ठकासंख्यां विधत्ते— “पञ्चोप दधाति पञ्च वा ऋतवो यावन्त एवर्तवस्तान्कल्पयति” (सं. का. ५ प्र. ३ अ. १) इति।  
हेमन्तशिंशिरयोः समासेनर्तूनां पञ्चत्वम् ।   कल्पयति स्वस्वोचितव्यवहारक्षमान्करोति ।   मन्त्राणामाद्यन्तानुषङ्गौ विधत्ते— “समानप्रभृतयो भवन्ति समानोदर्कास्तस्मात्समाना ऋतवः” (सं. का. ५ प्र. ३ अ. १) इति।  
सजूर्ऋतुभिः सजूर्विधाभिरित्ययमुपक्रमो भागः प्रभृतिः ।   समानप्रभृतयः स मानोपक्रमाः सर्वे मन्त्रा इत्यर्थः ।   सजुर्देवैर्वयोनाधैरित्याद्यवसानमुदर्कः ।   सोऽपि सर्वेषां मन्त्राणां समानः ।   यस्मान्मन्त्राः समानास्तस्माल्लोकेऽपि मासद्वयात्मकत्वेन सर्वेऽप्युतवः समानाः ।  
मन्त्रेषु समानमंशमुक्त्वा भेदकमंशं दर्शयति— “एकेन पदेन व्यावर्तेन्ते तस्मादृतयो व्यावर्तन्ते” (सं. का. ५ प्र. ३ अ. १) इति।  
१९८७ वसुभिरित्येकं पदं, वेनेतरेभ्यो मन्त्रेभ्य आद्यमन्त्रो ब्यावर्तते ।   एवं रुद्रादित्यादिमिव्यांमृत्तिर्योजनीया ।   यस्मादत्रोपक्रमावसानसाम्ये पदमात्रेण व्यावृत्तिस्तस्माल्लोके मासद्वयात्मकत्वसाम्येऽपि वसन्तग्रीष्गादिपदभेदेन ऋतूनां परस्परं व्यावृत्तिः ।  
</details>

<details><summary>मूलम् (संयुक्तम्)</summary>

प्रा॒णम्मे॑ पाह्यपा॒नम्मे॑ पाहि व्या॒नम्मे॑ पाहि॒ चख्षु॑र्म उ॒र्व्या वि भा॑हि॒ श्रोत्र॑म्मे श्लोकाय
</details>

<details open><summary>विश्वास-प्रस्तुतिः</summary>

प्रा॒णम्मे॑ पाहि ।
अ॒पा॒नम्मे॑ पाहि ।
व्या॒नम्मे॑ पाहि ।
चख्षु॑र्म उ॒र्व्या वि भा॑हि ।  
श्रोत्र॑म्मे श्लोकाय ।
</details>

<details><summary>मूलम्</summary>

प्रा॒णम्मे॑ पाहि ।
अ॒पा॒नम्मे॑ पाहि ।
व्या॒नम्मे॑ पाहि ।
चख्षु॑र्म उ॒र्व्या वि भा॑हि ।  
श्रोत्र॑म्मे श्लोकाय ।
</details>

<details><summary>सायण-टीका</summary>

कल्पः—“प्राणं मे पहीति पञ्च प्राणभृत ऋतव्या अनूपधाय” इति।    पाठस्तु— प्राणं मे पाहीति।   हे इष्टके गे मदीयं प्राणं पाहि पालय ।   एवमुत्तरत्रापि।   उर्व्या विशालया दृष्ट्या विभाहि विशेषेण प्रकाशय दर्शनसमर्थं कुर्वित्यर्थः ।   श्लोकय शब्दसंघात शक्तं कुरु बहुविधवेदशास्त्राश्रवणसमर्थ कुर्वित्यर्थः ।   एतैमन्त्रैः साध्यमुपधानं विधत्ते— “प्राणभृत उप दधात्यृतृष्वेव प्राणान्दधाति तस्मात्समानाः सन्त ऋतवो न जीर्यन्त्यथो प्र जनयत्येवैनान्” (सं. का. ५ प्र. ३ अ. १) इति।  
ऋतव्गोपधानादूर्ध्वं प्राणभृत उपधाने सत्यृतुष्वेव प्राणान्स्थापयति ।   यस्मादेषु स्थापिताः प्राणास्तस्मात्पुनः पुनरावृत्तावप्यृतवः समाना एव दृश्यन्ते न तु जीर्णाभवन्ति ।   अपि च प्राणस्थापनादेता ( ना )नृतून्पुनः पुनरुत्पादयत्येव ।  
ऋतव्याभ्य उत्तरभाविनीः प्राणभृतः प्रकारान्तरेण प्रशंसति “एष वै वायुर्यत्प्राणो यदृतव्या उपधाय प्राणभृत उपदधाति तस्मासर्वानृतूननु वायुरा वरीबर्ति” (सं. का. ५ प्र. ३ अ. १) इति।  
योऽयं प्राणः स एष वायुरेव ।   तथा सत्यृतव्यानामूर्ध्वं प्राणभृतामुपधानेन सर्वानप्यृतूननुसृत्य वायुः पुनः पुनरावर्तते ।    
</details>

<details><summary>मूलम् (संयुक्तम्)</summary>

अ॒प स्पि॒न्वौष॑धीर्जिन्व द्वि॒पात्पा॑हि॒ चतु॑ष्पादव दि॒वो वृष्टि॒मेर॑य ॥ [9]  
</details>

<details open><summary>विश्वास-प्रस्तुतिः</summary>

अ॒प स्पि॑न्व
</details>

<details><summary>मूलम्</summary>

अ॒प स्पि॑न्व
</details>

<details><summary>सायण-टीका</summary>

कल्पः—अपस्पिन्वेति पञ्चापस्या अनुपरिहारम्” इति।   पाठस्तु अपस्पिन्वेति ।  हे इष्टके त्वमपो जलानि पिष्व प्रीणय ।
</details>

<details open><summary>विश्वास-प्रस्तुतिः</summary>

ओष॑धीर्जिन्व  ।
</details>

<details><summary>मूलम्</summary>

ओष॑धीर्जिन्व  ।
</details>

<details><summary>सायण-टीका</summary>

ओषधीश्च जिन्व प्रीणय ।  
</details>

<details open><summary>विश्वास-प्रस्तुतिः</summary>

द्वि॒पात्पा॑हि ।
</details>

<details><summary>मूलम्</summary>

द्वि॒पात्पा॑हि ।
</details>

<details><summary>सायण-टीका</summary>

द्विपान्मनुष्यशरीरं पाहि पालय ।
</details>

<details open><summary>विश्वास-प्रस्तुतिः</summary>

चतु॑ष्पादव ।
</details>

<details><summary>मूलम्</summary>

चतु॑ष्पादव ।
</details>

<details><summary>सायण-टीका</summary>

चतुष्पात्पशुशरीरमव रक्ष ।  
</details>

<details open><summary>विश्वास-प्रस्तुतिः</summary>

दि॒वो वृष्टि॒मेर॑य ॥ [9]  
</details>

<details><summary>मूलम्</summary>

दि॒वो वृष्टि॒मेर॑य ॥ [9]  
</details>

<details><summary>सायण-टीका</summary>

दिवः सकाशाद्वृष्टिमेरयाऽऽसमन्तात्प्रववर्तय ।   एतैर्मन्त्रेः साध्युपधानं विधत्ते— “वृष्टिसनीरुप दवाति वृष्टिमेवाव रुन्धे” (सं. का. ५ प्र. ३ अ. १) इति।  
१९८८ वृष्टिसनीर्वृष्टिप्रदानेनैतन्नामिका इष्टकाः ।   तत्र प्रकारविशेषं विधत्ते— “यदेकधोपदध्मादेकमृतुं वर्षेदनुपरिहारꣳ सादयति तस्मात्सर्वानृतून्वर्षति” (सं. का. ५ प्र. ३ अ. १) इति।  
षञ्चानामेकप्रयत्नोपधाने सत्येकस्मिन्नेवर्तौ वृष्टिर्भवेन्नेतरेष्व तृषु ।   अतस्तत्परिहारायानुक्रमेण परितो हृत्वा स्थापयेत् ।   प्राचीमुपघाय प्रदक्षिणमिष्टकामावर्त्य दक्षिणामुपदध्यात् ।  
पुनरपीष्टकाहस्तं प्रदक्षिणीकृत्य पश्चिमामुदध्यादित्येवं योजनीयम् ।   तथा सति सर्वानप्यृतुन्प्रति वृष्टिर्भवति ।  
प्राणभृतां वृष्टिसनीनां च पूर्वोत्तरभावं प्रशंसति— “यत्प्राणभृत उपधाय वृष्टिसनीरुपदधाति तस्माद्वायुप्रच्युता दिवो वृष्टिरीर्ते” (सं. का. ५ प्र. ३ अ. १) इति।  
“यत्प्राणभृतः पूर्वभाविन्यो वृष्टिसनयः पश्चाद्भाविन्यस्तस्माल्लोकेऽपि दिवः सकाशात्पूर्वं वायुना प्रेरिता वृष्टिः पश्चात्प्रवर्तते ।  
अत्र विनियोगसंग्रहः— द्वितीयस्यां क्षितौ पञ्च घ्रुदेत्याद्याश्विनीस्तथा ।  
पञ्चर्तव्याः सजूर्मन्त्रैराद्यन्तावनुषङ्गकौ ॥  
वसुरुद्रादित्यविश्वैर्दैवर्मन्त्रभिदा भवेत् ।  
प्राणं प्राणभृतः पञ्च ह्यपोऽपस्याश्च पञ्च हि ॥  
ता एव वृष्टिसन्याख्याः प्रोक्ता मन्त्रास्तु विंशतिः ॥  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे तृतीयप्रपाठके  चतुर्थोऽनुवाकः ॥   ४ ॥  
</details>
