+++
title = "१० सृष्यभिधेयेष्टकोपधानम्"

+++

अग्निर्ऋषिः

चतुर्थकाण्डे तृतीयप्रपाठके दशमोऽनुवाकः


<details><summary>मूलम् (संयुक्तम्)</summary>

एक॑यास्तुवत प्र॒जा अ॑धीयन्त प्र॒जाप॑ति॒रधि॑पतिरासीत्ति॒सृभि॑रस्तुवत॒ ब्रह्मा॑सृज्यत॒ ब्रह्म॑ण॒स्पति॒रधि॑पतिरासीत्प॒ञ्चभि॑रस्तुवत भू॒तान्य॑सृज्यन्त भू॒ताना॒म्पति॒रधि॑पतिरासीथ्स॒प्तभि॑रस्तुवत सप्त॒र्षयो॑ऽसृज्यन्त धा॒ताधि॑पतिरासीन्न॒वभि॑रस्तुवत पि॒तरो॑ऽसृज्य॒न्तादि॑ति॒रधि॑पत्न्यासीदेकाद॒शभि॑रस्तुवत॒र्तवो॑ऽसृज्यन्तार्त॒वोऽधि॑पतिरासीत्त्रयोद॒शभि॑रस्तुवत॒ मासा॑ असृज्यन्त सव्ँवथ्स॒रोऽधि॑पतिः [18]  
आ॒सी॒त्प॒ञ्च॒द॒शभि॑रस्तुवत ख्ष॒त्रम॑सृज्य॒तेन्द्रोऽधि॑पतिरासीथ्सप्तद॒शभि॑रस्तुवत प॒शवो॑ऽसृज्यन्त॒ बृह॒स्पति॒रधि॑पतिरासीन्नवद॒शभि॑रस्तुवत शूद्रा॒र्याव॑सृज्येतामहोरा॒त्रे अधि॑पत्नी आस्ता॒मेक॑विꣳशत्यास्तुव॒तैक॑शफाᳶ प॒शवो॑ऽसृज्यन्त॒ वरु॒णोऽधि॑पतिरासी॒त्त्रयो॑विꣳशत्यास्तुवत ख्षु॒द्राᳶ प॒शवो॑ऽसृज्यन्त पू॒षाधि॑पतिरासी॒त्पञ्च॑विꣳशत्यास्तुवतार॒ण्याᳶ प॒शवो॑ऽसृज्यन्त वा॒युरधि॑पतिरासीथ्स॒प्तविꣳ॑शत्यास्तुवत॒ द्यावा॑पृथि॒वी वि [19]  
ऐ॒ता॒व्ँवस॑वो रु॒द्रा आ॑दि॒त्या अनु॒ व्या॑य॒न्तेषा॒माधि॑पत्यमासी॒न्नव॑विꣳशत्यास्तुवत॒ वन॒स्पत॑योऽसृज्यन्त॒ सोमोऽधि॑पतिरासी॒देक॑त्रिꣳशतास्तुवत प्र॒जा अ॑सृज्यन्त॒ यावा॑ना॒ञ्चाया॑वाना॒ञ्चाधि॑पत्यमासी॒त्त्रय॑स्त्रिꣳशतास्तुवत भू॒तान्य॑शाम्यन्प्र॒जाप॑तिᳶ परमे॒ष्ठ्यधि॑पतिरासीत् ॥  
[20]
</details>

<details open><summary>विश्वास-प्रस्तुतिः</summary>

एक॑यास्तुवत  
।
</details>

<details><summary>मूलम्</summary>

एक॑यास्तुवत  
।
</details>

<details><summary>सायण-टीका</summary>

(अथ चतुर्थकाण्डे तृतीयप्रपाठके दशमोऽनुवाकः) ।  
नवमेऽनुवाकेऽवशिष्टा अक्ष्णयास्तोमीया उक्ताः।  
अथ दशमे सृष्टिशब्दाभिधेया इष्टका उच्यन्ते ।  
कल्पः— “एकयाऽस्तुवतेति सप्तदश सृष्टीः” इति।  
पाठस्तु— एकयाऽस्तुवतेति ।  
पूर्वे महर्षयः कदाचिद्यागकाल एकया स्तोत्रिययर्चा स्तुतिमकुर्वन् ।  
</details>

<details open><summary>विश्वास-प्रस्तुतिः</summary>

प्र॒जा अ॑धीयन्त  ।  
</details>

<details><summary>मूलम्</summary>

प्र॒जा अ॑धीयन्त  ।  
</details>

<details><summary>सायण-टीका</summary>

तत्तत्सामर्थ्यात्प्रजा अधीयन्त  
तैर्महर्षिभिरुदपाद्यन्त ।  
</details>

<details open><summary>विश्वास-प्रस्तुतिः</summary>

प्र॒जाप॑ति॒रधि॑पतिरासीत्  
।  
</details>

<details><summary>मूलम्</summary>

प्र॒जाप॑ति॒रधि॑पतिरासीत्  
।  
</details>

<details><summary>सायण-टीका</summary>

तदानीं प्रजापतिस्तासां प्रजानामधिपतिरासीत् ।  
</details>

<details open><summary>विश्वास-प्रस्तुतिः</summary>

ति॒सृभि॑रस्तुवत  ।  
</details>

<details><summary>मूलम्</summary>

ति॒सृभि॑रस्तुवत  ।  
</details>

<details><summary>सायण-टीका</summary>

अथ कदाचित्तिसृभिः स्तोत्रियाभिरस्तुवत्।  
</details>

<details open><summary>विश्वास-प्रस्तुतिः</summary>

ब्रह्मा॑सृज्यत  ।  
</details>

<details><summary>मूलम्</summary>

ब्रह्मा॑सृज्यत  ।  
</details>

<details><summary>सायण-टीका</summary>

तत्सामर्थ्याद्ब्रह्म ब्राह्मणजातिस्तैरसृज्यत ।  
</details>

<details open><summary>विश्वास-प्रस्तुतिः</summary>

ब्रह्म॑ण॒स्पति॒रधि॑पतिरासीत्  
।  
</details>

<details><summary>मूलम्</summary>

ब्रह्म॑ण॒स्पति॒रधि॑पतिरासीत्  
।  
</details>

<details><summary>सायण-टीका</summary>

ब्रह्मणस्पतिरिति प्रसिद्धो यो देवः सोऽयं ब्राह्मणजातेरधिपतिरासीत् एवं सर्वत्र योज्यम् ।
</details>

<details open><summary>विश्वास-प्रस्तुतिः</summary>

प॒ञ्चभि॑रस्तुवत  ।  
भू॒तान्य॑सृज्यन्त  ।  
भू॒ताना॒म्पति॒रधि॑पतिरासीत्  ।  
</details>

<details><summary>मूलम्</summary>

प॒ञ्चभि॑रस्तुवत  ।  
भू॒तान्य॑सृज्यन्त  ।  
भू॒ताना॒म्पति॒रधि॑पतिरासीत्  ।  
</details>

<details><summary>सायण-टीका</summary>

भूतानां पतिः कश्चिद्देय विशेषः ।  
अत एवान्यत्राऽऽम्नातम्—“भूतानां पतये स्वाहा” इति ।  
सोऽयमत्र तिप तभूनिंराधपतिः स्वाम्यासीत् ।  
</details>

<details open><summary>विश्वास-प्रस्तुतिः</summary>

स॒प्तभि॑रस्तुवत  ।  
सप्त॒र्षयो॑ऽसृज्यन्त  
।  
धा॒ताऽधि॑पतिरासीत्  ।  
</details>

<details><summary>मूलम्</summary>

स॒प्तभि॑रस्तुवत  ।  
सप्त॒र्षयो॑ऽसृज्यन्त  
।  
धा॒ताऽधि॑पतिरासीत्  ।  
</details>

<details><summary>सायण-टीका</summary>

धाता जगत्स्त्रष्टा ।   
</details>

<details open><summary>विश्वास-प्रस्तुतिः</summary>

न॒वभि॑रस्तुवत  ।  
पि॒तरो॑ऽसृज्यन्त  ।  
अदि॑ति॒रधि॑पत्न्यासीत्  
।  
</details>

<details><summary>मूलम्</summary>

न॒वभि॑रस्तुवत  ।  
पि॒तरो॑ऽसृज्यन्त  ।  
अदि॑ति॒रधि॑पत्न्यासीत्  
।  
</details>

<details><summary>सायण-टीका</summary>

अदितिर्भूमिः ।  
</details>

<details open><summary>विश्वास-प्रस्तुतिः</summary>

ए॒का॒द॒शभि॑रस्तुवत ।  
ऋ॒तवो॑ऽसृज्यन्त  
।  
आ॒र्त॒वोऽधि॑पतिरासीत्  
।  
</details>

<details><summary>मूलम्</summary>

ए॒का॒द॒शभि॑रस्तुवत ।  
ऋ॒तवो॑ऽसृज्यन्त  
।  
आ॒र्त॒वोऽधि॑पतिरासीत्  
।  
</details>

<details><summary>सायण-टीका</summary>

आर्तव  २०१५ ऋतुपालकः कश्चिद्देवविशेषः ।  
</details>

<details open><summary>विश्वास-प्रस्तुतिः</summary>

त्र॒यो॒द॒शभि॑रस्तुवत ।  
मासा॑ असृज्यन्त  ।  
</details>

<details><summary>मूलम्</summary>

त्र॒यो॒द॒शभि॑रस्तुवत ।  
मासा॑ असृज्यन्त  ।  
</details>

<details><summary>मूलम् (संयुक्तम्)</summary>

स॒व्ँव॒थ्स॒रोऽधि॑पतिः [18] आ॒सीत्  
।  
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रोऽधि॑पतिरासीत्  
।  

प॒ञ्च॒द॒शभि॑रस्तुवत  
।  
ख्ष॒त्रम॑सृज्यत  
।  
इन्द्रोऽधि॑पतिरासीत्  
।  
</details>

<details><summary>मूलम्</summary>

स॒व्ँव॒थ्स॒रोऽधि॑पतिरासीत्  
।  

प॒ञ्च॒द॒शभि॑रस्तुवत  
।  
ख्ष॒त्रम॑सृज्यत  
।  
इन्द्रोऽधि॑पतिरासीत्  
।  
</details>

<details><summary>सायण-टीका</summary>

क्षत्त्रं क्षात्त्रियजातिः।   
</details>

<details open><summary>विश्वास-प्रस्तुतिः</summary>

स॒प्त॒दशभि॑रस्तुवत ।  
प॒शवो॑ऽसृज्यन्त  
।  
बृह॒स्पति॒रधि॑पतिरासीत्  
।  

न॒व॒द॒शभि॑रस्तुवत ।  
शूद्रा॒र्याव॑सृज्येताम्  
।  
</details>

<details><summary>मूलम्</summary>

स॒प्त॒दशभि॑रस्तुवत ।  
प॒शवो॑ऽसृज्यन्त  
।  
बृह॒स्पति॒रधि॑पतिरासीत्  
।  

न॒व॒द॒शभि॑रस्तुवत ।  
शूद्रा॒र्याव॑सृज्येताम्  
।  
</details>

<details><summary>सायण-टीका</summary>

शूद्रार्यौ शूद्रो वैश्यश्चेति जातिद्वयम् ।
</details>

<details open><summary>विश्वास-प्रस्तुतिः</summary>

अ॒हो॒रा॒त्रे अधि॑पत्नी आस्ताम्  ।  
</details>

<details><summary>मूलम्</summary>

अ॒हो॒रा॒त्रे अधि॑पत्नी आस्ताम्  ।  
</details>

<details><summary>सायण-टीका</summary>

अहर्देवता रात्रिदेवता चेत्येते जातिद्वयस्याधिपत्नी स्वामिरूपे आस्ताम् ।  
</details>

<details open><summary>विश्वास-प्रस्तुतिः</summary>

एक॑विꣳशत्याऽस्तुवत  
।  
एक॑शफाᳶ प॒शवो॑ऽसृज्यन्त  ।  
वरु॒णोऽधि॑पतिरासीत्  ।  

त्रयो॑विꣳशत्याऽस्तुवत  ।  
ख्षु॒द्राᳶ प॒शवो॑ऽसृज्यन्त  ।  
पू॒षाधि॑पतिरासीत्  ।  

पञ्च॑विꣳशत्याऽस्तुवत  ।  
आर॒ण्याᳶ प॒शवो॑ऽसृज्यन्त ।  
वा॒युरधि॑पतिरासीत् ।  

्स॒प्तविꣳ॑शत्याऽस्तुवत ।  
</details>

<details><summary>मूलम्</summary>

एक॑विꣳशत्याऽस्तुवत  
।  
एक॑शफाᳶ प॒शवो॑ऽसृज्यन्त  ।  
वरु॒णोऽधि॑पतिरासीत्  ।  

त्रयो॑विꣳशत्याऽस्तुवत  ।  
ख्षु॒द्राᳶ प॒शवो॑ऽसृज्यन्त  ।  
पू॒षाधि॑पतिरासीत्  ।  

पञ्च॑विꣳशत्याऽस्तुवत  ।  
आर॒ण्याᳶ प॒शवो॑ऽसृज्यन्त ।  
वा॒युरधि॑पतिरासीत् ।  

्स॒प्तविꣳ॑शत्याऽस्तुवत ।  
</details>

<details><summary>मूलम् (संयुक्तम्)</summary>

द्यावा॑पृथि॒वी वि [19]  ऐ॒ताम् ।  
</details>

<details open><summary>विश्वास-प्रस्तुतिः</summary>

द्यावा॑पृथि॒वी  व्यै॑ताम् ।
</details>

<details><summary>मूलम्</summary>

द्यावा॑पृथि॒वी  व्यै॑ताम् ।
</details>

<details><summary>सायण-टीका</summary>

सप्तविंशतिस्तोत्रसामर्थ्यात्पूर्वमेकीभूते द्यावापृथिव्यौ परस्परं वियुक्ते अतामभु ।  
</details>

<details open><summary>विश्वास-प्रस्तुतिः</summary>

वस॑वो रु॒द्रा आ॑दि॒त्या अनु॒ व्या॑यन् ।  
</details>

<details><summary>मूलम्</summary>

वस॑वो रु॒द्रा आ॑दि॒त्या अनु॒ व्या॑यन् ।  
</details>

<details><summary>सायण-टीका</summary>

तयोर्वियोमेन वस्वादयस्त्रयो गणाः परस्परं वियुक्ता अभवन् ।  
</details>

<details open><summary>विश्वास-प्रस्तुतिः</summary>

तेषा॒माधि॑पत्यमासीत् ।
</details>

<details><summary>मूलम्</summary>

तेषा॒माधि॑पत्यमासीत् ।
</details>

<details><summary>सायण-टीका</summary>

तेषां वस्वादीनां द्यावापृथिव्यौ प्रत्याधिपत्यमासीत् ।   
</details>

<details open><summary>विश्वास-प्रस्तुतिः</summary>

नव॑विꣳशत्यााऽस्तुवत ।  
वन॒स्पत॑योऽसृज्यन्त ।  
सोमोऽधि॑पतिरासीत् ।  
एक॑त्रिꣳशताऽस्तुवत ।  
प्र॒जा अ॑सृज्यन्त ।  
यावा॑ना॒ञ्चाया॑वाना॒ञ्चाधि॑पत्यमासीत् ।  
</details>

<details><summary>मूलम्</summary>

नव॑विꣳशत्यााऽस्तुवत ।  
वन॒स्पत॑योऽसृज्यन्त ।  
सोमोऽधि॑पतिरासीत् ।  
एक॑त्रिꣳशताऽस्तुवत ।  
प्र॒जा अ॑सृज्यन्त ।  
यावा॑ना॒ञ्चाया॑वाना॒ञ्चाधि॑पत्यमासीत् ।  
</details>

<details><summary>सायण-टीका</summary>

यावा मासदेवता अथवा अर्धमासदेवताः ।  उभयविधदेवतानां प्रजाः प्रति आधिपत्यमासीत् ।  
</details>

<details open><summary>विश्वास-प्रस्तुतिः</summary>

त्रय॑स्त्रिꣳशताऽस्तुवत ।  
भू॒तान्य॑शाम्यन् ।  
</details>

<details><summary>मूलम्</summary>

त्रय॑स्त्रिꣳशताऽस्तुवत ।  
भू॒तान्य॑शाम्यन् ।  
</details>

<details><summary>सायण-टीका</summary>

भूतान्यशाम्यन्, प्राणीनः शान्तानुपद्रवरहितानकुर्वत ।   
</details>

<details open><summary>विश्वास-प्रस्तुतिः</summary>

प्र॒जाप॑तिᳶ परमे॒ष्ठ्यधि॑पतिरासीत् ॥  
[20]  
</details>

<details><summary>मूलम्</summary>

प्र॒जाप॑तिᳶ परमे॒ष्ठ्यधि॑पतिरासीत् ॥  
[20]  
</details>

<details><summary>सायण-टीका</summary>

परमे सत्यलोके तिष्ठतीति परमेष्ठी ।  तादृशः प्रजापतिः स्वाम्यभूत् ।  
एतैर्मन्त्रैः साध्यमुपधानं विधत्ते— “सृष्टीरुप दधाति यथासृष्टमेवाव रुन्धे” (सं॰ का॰ ५ प्र॰ ३ अ॰ ४) इति।  
सृजतिधातुयुक्तैर्मन्त्रैरुपधेया इष्टकाः सृष्टयः ।  
तासामुपधाने सति यद्वस्तु यथा सृष्टं तत्तथैव प्राप्नोति ।  

अत्र विनियोगसंग्रहः— एक सप्तदशाऽऽदध्यादिष्टकाः सृष्टिसंज्ञिताः ॥ 			

अत्र मीमांसा।  
प्रथमाध्यायस्य चतुर्थपादे चिन्तितम्—
सृष्टीरुपधातीति ये मन्त्राः सृष्टिलिङ्गकाः ।  
विधेयास्ते गुणत्वेन वादो वाऽत्र गुणे विधिः ॥
आख्यातेनाभिसंबन्धादविध्यन्तरयोगत् ।  
लिङ्गप्रकरणप्राप्तेर्मन्त्राणां विध्यसंभवातः ॥
ताननूद्येष्टकाधानं विदध्यात्स्तोष्णते यतः ।  
यथासृष्टेत्यनेनातः सृष्टीरित्यर्थवादगीः ॥
एकयाऽस्तुवतेत्यादौ मन्त्रसंघे क्वचिन्नहि ।  
सृष्टिशब्दस्तथाऽप्युक्तिः सृष्टिशब्देन भूमतः ॥
ेअग्निचयने श्रूयते– “सृष्टिरुपदधाति” इति ।  
सृष्टिशब्दोपेता मन्त्राः  
२०१६ यासामिष्टकानामुपधाने विद्यन्ते ता इष्टकाः सृष्टय इत्युच्यन्ते ।  
सृष्टिमानासा मुपदधानो मन्त्र इति विगृह्य “तद्वानासामुपधानः” इत्यादिव्याकरणसूत्रसिद्धप्रक्रियया तन्नित्पादनात् ।  
सृष्टिशब्दोपेताश्चोपधानमन्त्रा एकयाऽस्तुवेत्यस्मिन्ननुवाके समाम्नाताः।  
ब्रह्मासृज्यत भूएन्यसृज्यन्तेत्यादिना सृजतिधातोस्तेषु मन्त्रेषु प्रयुक्तत्वात् ।  
ते च मन्त्रा अत्र सृष्टिशब्देनोपधाने गुणत्वेन विधीयन्ते ।  
कुतः उपदधातीत्यनेनाऽऽश्यातेनाभिसंबन्धात् ।  
न चार्थवादत्मस्य संभवति ।  
विध्यन्तरेण सहैकवाक्यत्वाभावादिति प्राप्ते ब्रूमः अग्निचयनप्रकरणे पठितत्वात्तेषां मन्त्राणां सामान्यतश्चयनसंबन्धोऽवगम्यते ।  
विशेषसंबन्धस्तु सृजतिलिङ्गादवग न्तव्यः ।  
तथा सति प्राप्तत्वान्न ते मन्त्रा अत्र विघीयन्ते, किंतु तान्मन्त्राननूद्येष्टकोपघानं विधीयते ।  
सृष्टिशब्देनानुवादस्तु वक्ष्यमाणार्थवादोपपत्यर्थः ।  
“यथासृष्टमेवावरुन्बे” इति हि वक्ष्यमाणोऽर्थवादः ।  
यदि विधिवाक्ये मन्त्राणा मनुवादकः सृष्टिशब्दो न स्यात्, तदानीमर्थवादे सृष्टिशब्दप्रयोगाद्विध्यर्थवादयोर्वैयघिकरण्यभ्रमः स्यात।  
तस्मान्मन्त्रानुवादी सष्टिशब्दो न गुणविधायकः, किंत्वर्थवादः ।   
ननु प्रथममन्त्रे सृजतिधातुर्न प्रयुक्तः ।  
‘एकयाऽस्तुवत प्रजा अधीयन्त’  इति पाठात् ।  
वाढं, तथाऽपि द्वितीयतृतीयादिषु बहुषु मन्त्रेषु सृजतिघातुप्रयोगाद्भूमरूपं सादृश्यमस्ति ।  
यत्र सर्वाणि वाक्यानि सृष्टिशब्दोपेतानि तत्र यथा सृष्टिभूमां तथाऽत्रापि भूमगुणयोगेन सृष्ट्यसृष्टिसंघे सृष्टिशब्द प्रयोगः ॥  इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे तृतीयप्रपाठके  दशमोऽनुवाकः ॥

 १० ॥  
