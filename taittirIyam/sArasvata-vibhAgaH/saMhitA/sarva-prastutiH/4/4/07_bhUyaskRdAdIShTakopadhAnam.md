+++
title = "०७ भूयस्कृदादीष्टकोपधानम्"

+++

अग्निर्ऋषिः

<details><summary>मूलम् (संयुक्तम्)</summary>

भू॒य॒स्कृद॑सि वरिव॒स्कृद॑सि॒ प्राच्य॑स्यू॒र्ध्वास्य॑न्तरिख्ष॒सद॑स्य॒न्तरि॑ख्षे सीदाफ्सु॒षद॑सि श्येन॒सद॑सि गृध्र॒सद॑सि सुपर्ण॒सद॑सि नाक॒सद॑सि पृथि॒व्यास्त्वा॒ द्रवि॑णे सादयाम्य॒न्तरि॑ख्षस्य त्वा॒ द्रवि॑णे सादयामि दि॒वस्त्वा॒ द्रवि॑णे सादयामि दि॒शान्त्वा॒ द्रवि॑णे सादयामि द्रविणो॒दान्त्वा॒ द्रवि॑णे सादयामि प्रा॒णम्मे॑ पाह्यपा॒नम्मे॑ पाहि व्या॒नम्मे᳚ [22]  
पा॒ह्यायु॑र्मे पाहि वि॒श्वायु॑र्मे पाहि स॒र्वायु॑र्मे पा॒ह्यग्ने॒ यत्ते॒ पर॒ꣳ॒ हृन्नाम॒ तावेहि॒ सꣳ र॑भावहै॒ पाञ्च॑जन्ये॒ष्वप्ये᳚ध्यग्ने॒ यावा॒ अया॑वा॒ एवा॒ ऊमा॒स्सब्द॒स्सग॑रस्सु॒मेकः॑ ॥  
[23]  
।
</details>

<details open><summary>विश्वास-प्रस्तुतिः</summary>

भू॒य॒स्कृद॑सि ।
</details>

<details><summary>मूलम्</summary>

भू॒य॒स्कृद॑सि ।
</details>

<details><summary>सायण-टीका</summary>

(अथ चतुर्थकाण्डे चतुर्थप्रपाठके सप्तमोऽनुवाकः) ।
षष्ठेऽनुवाके वियोतिरादय इष्टका उक्ताः ।  
अथ सप्तमे भूयस्कृदादय इष्टका उच्यन्ते ।  
कल्पः—“भूयस्कृदसीति पञ्च भूयस्कृतः” इति।  
पाठस्तु— भूयस्कृदसीति ।  
हे इष्टके त्वं भूयो बाहुल्यं करोतीति भूयस्कृत् ।  
तथाविधाऽसि ।  
एवमुत्तरत्रापि योज्यम् ।   
</details>

<details open><summary>विश्वास-प्रस्तुतिः</summary>

व॒रि॒व॒स्कृद॑सि ।
प्राच्य॑सि ।
ऊ॒र्ध्वासि॑ ।  
अ॒न्त॒रि॒ख्ष॒सद॑सि ।

अ॒न्तरि॑ख्षे सीद।   
</details>

<details><summary>मूलम्</summary>

व॒रि॒व॒स्कृद॑सि ।
प्राच्य॑सि ।
ऊ॒र्ध्वासि॑ ।  
अ॒न्त॒रि॒ख्ष॒सद॑सि ।

अ॒न्तरि॑ख्षे सीद।   
</details>

<details><summary>सायण-टीका</summary>

वरिवा भूमेः पूच्यत्वं करोतीति वरिवस्कृत् ।  
स्पष्टमन्यत् ।  

एतैर्मन्त्रैः साध्यमुपधानं विधत्ते— “देवासुरा संयत्ता आसन्कनीयाꣳसो देवा आसन्भूयाꣳ सोऽसुरास्ते देवा एता इष्टका अपश्यन्त उपादधत भूयस्कृदसीत्येव भूयाꣳ सोऽभववनस्पतिभिरोषधीमिर्वरिवस्कृदसीतीमामजयत्प्राच्यसीति प्राचीं दिशमजयन्नूर्ध्वाऽसीत्यमूमजयन्नन्तरिक्षसदस्यन्तरिक्षे सीदेत्यन्तरिक्षमजयन्ततो देवा अभवन्पराऽसुरा यस्यैता उपधीयन्ते भूयानेव भवत्यभीमाल्ँ लोकाञ्जयति भवत्यात्मना पराऽस्य भ्रातृब्या भवति” (सं. का. ५ प्र. ३ अ. ११) इति।  
देवाश्चासुराश्च यदा युद्धायोद्युक्तास्तदा देवाः पुरुषसंख्यया द्रव्यसंपत्त्या चाल्पा भूत्वा तत्परिहारायैता इष्टका दृष्ट्वा ता उपधाय प्रथममन्त्रेण वनस्पत्यो षधिद्रव्यसंपत्त्या तदुपलक्षितपुरुषसंपत्त्या चातिबहुला अभवन् ।  
उपरितनैर्मन्त्रैर्भूम्यादिजयं प्राप्ताः ।  
ततो देवा विजयिनोऽभवन्नसुराश्च पराभूताः ।  
यजमानोऽप्येतासामुपधानेन तथा भवति ।  
</details>

<details open><summary>विश्वास-प्रस्तुतिः</summary>

अ॒फ्सु॒षद॑सि ।
</details>

<details><summary>मूलम्</summary>

अ॒फ्सु॒षद॑सि ।
</details>

<details><summary>सायण-टीका</summary>

कल्पः“अप्सुषदसीति पञ्चाग्निरूपाणि” इति ।  
पाठस्तु—  २०८२ अप्सुषदसीदि ।  
योऽग्निरमप्सु सीदति हे इष्टके तद्रूपा त्वमसि ।   आरुण केतुकचयने जानुदघ्नीमुत्तरवेदिमद्भिः पुरयित्वा तास्वग्निश्चीयते ।  
</details>

<details open><summary>विश्वास-प्रस्तुतिः</summary>

श्ये॒न॒सद॑सि ।  
गृ॒ध्र॒सद॑सि ।  
सु॒प॒र्णसद॑सि ।
</details>

<details><summary>मूलम्</summary>

श्ये॒न॒सद॑सि ।  
गृ॒ध्र॒सद॑सि ।  
सु॒प॒र्णसद॑सि ।
</details>

<details><summary>सायण-टीका</summary>

श्येनगृघ्रसुपर्णाः पक्षिविशेषाः ।   तत्तदाकारेण स्थितोऽग्निः श्येनसदादिशब्दैरुच्यते ।  
</details>

<details open><summary>विश्वास-प्रस्तुतिः</summary>

ना॒क॒सद॑सि ।
</details>

<details><summary>मूलम्</summary>

ना॒क॒सद॑सि ।
</details>

<details><summary>सायण-टीका</summary>

नाके स्वर्गे वर्तमानोऽग्निर्नाकसत् ।   तदग्निरूपेष्टके त्वमसीति योज्यम् ।  
मन्त्रेष्वप्सुषदादिपदानामग्याकारा वाचि त्वं दर्शयति—
“अप्सषदसि श्येनसदसीत्याहेतद्वा अग्ने रूषꣳ रूपेणैवाग्निमव रुन्धे” (सं. का. ५ प्र. ३ अ. ११) इति।  
अग्न्याकारवाचिनां पदानां पाठेन योग्यरूपेण युक्तमग्निमेव प्राप्नोति ।   अग्नि रूपवाचिभिर्मन्त्रैरुपधेयत्वादिष्टका अप्यग्निरूपाणीत्येवोच्यन्ते ।  
</details>

<details open><summary>विश्वास-प्रस्तुतिः</summary>

पृ॒थि॒व्यास्त्वा॒ द्रवि॑णे सादयामि ।

अ॒न्तरि॑ख्षस्य त्वा॒ द्रवि॑णे सादयामि ।  
दि॒वस्त्वा॒ द्रवि॑णे सादयामि ।  
दि॒शान्त्वा॒ द्रवि॑णे सादयामि ।  
द्र॒वि॒णो॒दान्त्वा॒ द्रवि॑णे सादयामि ।  
</details>

<details><summary>मूलम्</summary>

पृ॒थि॒व्यास्त्वा॒ द्रवि॑णे सादयामि ।

अ॒न्तरि॑ख्षस्य त्वा॒ द्रवि॑णे सादयामि ।  
दि॒वस्त्वा॒ द्रवि॑णे सादयामि ।  
दि॒शान्त्वा॒ द्रवि॑णे सादयामि ।  
द्र॒वि॒णो॒दान्त्वा॒ द्रवि॑णे सादयामि ।  
</details>

<details><summary>सायण-टीका</summary>

कल्पः—“पृथिव्यास्त्वा द्रविणे सादयामीति पञ्च द्रविणोदाः “इति ।  
पाठस्तु— पृथिव्यास्त्वेति ।   पृथिव्याः संवन्धि यद्द्रविणं धनं तस्मिन्द्रविणे त्वां  सादयामि ।   
मन्त्राणां तात्पर्यं दर्शयति— “पृथिव्यास्त्वा द्रविणे सादयामीत्याहेमानेवैताभिर्लोकान्द्रविणावतः कुरुते” (सं. का. ५ प्र. ३ अ. ११) इति।  
एताभिरेतन्मन्त्रसाध्याभिर्द्रविणोदाख्याभिः ।   द्रविणोदाशब्दयुक्तेर्मन्त्रैरुपधेय त्वाद्द्रविणोदा इत्यासां नाम ।  
</details>

<details open><summary>विश्वास-प्रस्तुतिः</summary>

प्रा॒णम्मे॑ पा॒हि  ।  
अ॒पा॒नम्मे॑ पा॒हि ।  
व्या॒नम्मे᳚ पा॒हि  ।  

आयु॑र्मे पा॒हि ।  
वि॒श्वायु॑र्मे पा॒हि ।  
स॒र्वायु॑र्मे पा॒हि ।
</details>

<details><summary>मूलम्</summary>

प्रा॒णम्मे॑ पा॒हि  ।  
अ॒पा॒नम्मे॑ पा॒हि ।  
व्या॒नम्मे᳚ पा॒हि  ।  

आयु॑र्मे पा॒हि ।  
वि॒श्वायु॑र्मे पा॒हि ।  
स॒र्वायु॑र्मे पा॒हि ।
</details>

<details><summary>सायण-टीका</summary>

कल्पः—“प्राणं मे पाहीति षडायुष्याः” इति ।   पाठस्तु— प्राणं मे पाहीति ।   हे इष्टके मदीयां प्राणवृत्तिं पालय ।   एवं सर्वत्र स्वाकीयायुषः साकल्यं विश्वशद्वेनोच्यते ।   स्वसंबन्धिपुत्राद्यायुत्यं सर्वशद्वेनोच्यते ।    एतर्मन्त्रैः साध्यमुपधानं विधत्ते— “आयुष्या उप दधात्यायुरेवास्मिन्दधाति” (सं. का. ५ प्र. ३ अ. ११) इति।  
आयुःशब्दोपेतैर्मन्त्रैरुपधेयत्वादेता इष्टका आयुष्याः ।  
</details>

<details open><summary>विश्वास-प्रस्तुतिः</summary>

अग्ने॒ यत्ते॒ पर॒ꣳ॒ हृन्नाम॒ तावेहि॒ सꣳ र॑भावहै ।  
</details>

<details><summary>मूलम्</summary>

अग्ने॒ यत्ते॒ पर॒ꣳ॒ हृन्नाम॒ तावेहि॒ सꣳ र॑भावहै ।  
</details>

<details><summary>सायण-टीका</summary>

कल्पः—“अग्ने यत्ते परꣳ हृन्नामात्यग्नेर्हृदयम्” इति ।   पाठस्तु–  २०८३ अग्ने यत्ते परमिति ।   हेऽग्ने हृदिति यत्ते परमुत्कृष्टं नामानिष्टं पापं हरतीति  हतेन नाम्ना युक्तस्त्वमेहि मत्समपिमागच्छ ।   तौ त्वं चाहं चेत्युभावावां संरभावहै संगतौ कुर्वः ।   पञ्चजनशब्दः संज्ञायां समस्तत्वादत्र चितिपञ्चकमाचष्टे ।   हेऽग्ने त्वं पाञ्चजन्येष्वपि पञ्चचितिसंबन्धिषु सर्वेष्वपि स्थानेष्वेध्यवस्थितो भव ।  
मन्त्रस्य प्रथमपादे हृच्छस्य तात्पर्यं दर्शयति— “अग्ने यत्ते परꣳ हृन्नामेत्याहैतद्वा अग्नेः प्रियं घाम प्रियमेवास्य धामोषाऽऽप्नोति” [सं. का. ५ प्र. ३ अ. ११] इति।  
हच्छब्दवाच्यं पापहारि स्वरूपं तत्तदेवाग्नेः प्रियं स्थानम् ।  
मध्यभागे सꣳ रभावहा इत्यस्य तात्पर्यं दर्शयति— “तावेहि सꣳ रभावहा इत्याह व्येवैनेव परि धत्ते” (सं. का. ५ प्र. ३ अ. ११) इति।  
सहानुष्ठानप्रार्थने सत्य[ त्ये ]नेनाग्निना स्वस्य परिधानं प्रावरणं विशेषेण कृतं भवति ।  
</details>

<details open><summary>विश्वास-प्रस्तुतिः</summary>

पाञ्च॑जन्ये॒ष्वप्ये᳚ध्यग्ने ।
</details>

<details><summary>मूलम्</summary>

पाञ्च॑जन्ये॒ष्वप्ये᳚ध्यग्ने ।
</details>

<details><summary>सायण-टीका</summary>

तृतीयभागे पाञ्चजन्यशब्दार्थं दर्शयति— “पाञ्चजन्येष्वप्येध्यग्न इत्याहैष वा अग्निः पाञ्चजन्वो यः पञ्चचितीकस्तस्मादेवमाह” [सं. का. ५ प्र. ३ अ. ११] इति।  
</details>

<details><summary>मूलम् (संयुक्तम्)</summary>

यावा॒ अया॑वा॒ एवा॒ ऊमा॒स्सब्द॒स्सग॑रस्सु॒मेकः॑ ॥  
</details>

<details open><summary>विश्वास-प्रस्तुतिः</summary>

यावाः᳚ +++( असि)+++ ।  
अया॑वाः  +++( असि)+++ ।   
एवाः᳚ +++( असि)+++ ।  
ऊमाः᳚ +++( असि)+++ ।  
सब्दः॑ +++( असि)+++ ।  
सग॑रः +++( असि)+++ ।  
सु॒मेकः॑ +++( असि)+++ ।  
</details>

<details><summary>मूलम्</summary>

यावाः᳚ +++( असि)+++ ।  
अया॑वाः  +++( असि)+++ ।   
एवाः᳚ +++( असि)+++ ।  
ऊमाः᳚ +++( असि)+++ ।  
सब्दः॑ +++( असि)+++ ।  
सग॑रः +++( असि)+++ ।  
सु॒मेकः॑ +++( असि)+++ ।  
</details>

<details><summary>सायण-टीका</summary>

कल्पः—“यावा अयावा इति सप्तर्तव्याः” इति।   पाठस्तु– यावा अयावा इति ।   यावाद्याः षट् शब्दा वसन्ताद्यृतुवाचिनः ।   सुमेकशब्दः संवत्सरवाची ।   हे इष्टके त्वं तद्रूपाऽसीति योज्यम् ।   एतन्मन्त्रसाध्यमुपधानं विधत्ते— “ऋतव्या उप दधात्येतद्वा ऋतूनां प्रियं धाम यदृतव्या ऋतूनामेव प्रियं धामाव रुन्धे सुमेक इत्याह संवत्सरो वै सुमेकः संवत्सरस्यैव प्रियं धामोषाऽऽप्योति” [सं. का. ५ प्र. ३ अ. ११] इति।  
एतद्यावादिशब्दानामृतृसंबन्धित्वात्तैरुपधेया इष्टका अप्यृतव्या इत्युच्यन्ते ।    
अत्र विनियोगसंग्रहः—  
भूयो भूयस्कृतः पञ्च पञ्चाप्स्वित्यग्निरूपकाः ।  
पृथि पञ्च द्रविणोदाः प्राणमायुष्यकास्तु षट् ॥    
२०८४ अग्नेऽग्नेर्हृदयं प्रोक्तं यावाः सप्त ऋतव्यकाः ।  
अनुवाके सप्तमेऽस्मिन्नेकोनत्रिंशदीरिताः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठकेऽ सप्तमोऽनुवाकः ॥     ७ ॥    
</details>

चतुर्थकाण्डे चतुर्थप्रपाठकेऽष्टमोऽनुवाकः