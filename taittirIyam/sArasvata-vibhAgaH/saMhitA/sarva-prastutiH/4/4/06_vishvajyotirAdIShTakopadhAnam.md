+++
title = "०६ विश्वज्योतिरादीष्टकोपधानम्"

+++

अग्निर्ऋषिः

<details><summary>मूलम् (संयुक्तम्)</summary>

बृह॒स्पति॑स्त्वा सादयतु पृथि॒व्याᳶ पृ॒ष्ठे ज्योति॑ष्मती॒व्ँविश्व॑स्मै प्रा॒णाया॑पा॒नाय॒ विश्व॒ञ्ज्योति॑र्यच्छा॒ग्निस्तेऽधि॑पतिर्वि॒श्वक॑र्मा त्वा सादयत्व॒न्तरि॑क्षस्य पृ॒ष्ठे ज्योति॑ष्मती॒व्ँविश्व॑स्मै प्रा॒णाया॑पा॒नाय॒ विश्व॒ञ्ज्योति॑र्यच्छ वा॒युस्तेऽधि॑पतिᳶ प्र॒जाप॑तिस्त्वा सादयतु दि॒वᳶ पृ॒ष्ठे ज्योति॑ष्मती॒व्ँविश्व॑स्मै प्रा॒णाया॑पा॒नाय॒ विश्व॒ञ्ज्योति॑र्यच्छ परमे॒ष्ठी तेऽधि॑पतिᳶ पुरोवात॒सनि॑रस्यभ्र॒सनि॑रसि विद्यु॒त्सनिः॑ [20]  
अ॒सि॒ स्त॒न॒यि॒त्नु॒सनि॑रसि वृष्टि॒सनि॑रस्य॒ग्नेर्यान्य॑सि दे॒वाना॑मग्ने॒यान्य॑सि वा॒योर्यान्य॑सि दे॒वाना॑व्ँवायो॒यान्य॑स्य॒न्तरि॑क्षस्य॒ यान्य॑सि दे॒वाना॑मन्तरिक्ष॒यान्य॑स्य॒न्तरि॑क्षमस्य॒न्तरि॑क्षाय त्वा सलि॒लाय॑ त्वा॒ सर्णी॑काय त्वा॒ सती॑काय त्वा॒ केता॑य त्वा॒ प्रचे॑तसे त्वा॒ विव॑स्वते त्वा दि॒वस्त्वा॒ ज्योति॑ष आदि॒त्येभ्य॑स्त्व॒र्चे त्वा॑रु॒चे त्वा॑ द्यु॒ते त्वा॑ भा॒से त्वा॒ज्योति॑षे त्वा यशो॒दान्त्वा॒ यश॑सि तेजो॒दान्त्वा॒ तेज॑सि पयो॒दान्त्वा॒ पय॑सि वर्चो॒दान्त्वा॒ वर्च॑सि द्रविणो॒दान्त्वा॒ द्रवि॑णे सादयामि॒ तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  
[21]  

(अथ चतुर्थकाण्डे चतुर्थप्रपाठके षष्टोऽनुवाकः)।
</details>

<details open><summary>विश्वास-प्रस्तुतिः</summary>

बृह॒स्पति॑स्त्वा सादयतु पृथि॒व्याᳶ पृ॒ष्ठे ज्योति॑ष्मती॒व्ँविश्व॑स्मै
प्रा॒णाया॑पा॒नाय॑ ।  
</details>

<details><summary>मूलम्</summary>

बृह॒स्पति॑स्त्वा सादयतु पृथि॒व्याᳶ पृ॒ष्ठे ज्योति॑ष्मती॒व्ँविश्व॑स्मै
प्रा॒णाया॑पा॒नाय॑ ।  
</details>

<details><summary>सायण-टीका</summary>

पञ्चमोऽनुवाके सयुजाद्या इष्टका उक्ताः ।  
अथ षष्ठे विश्वज्योतिराद्या इष्टका उच्यन्ते ।  
कल्पः—“बृहस्पतिस्त्वा सादयतु पृथिव्याः पृष्ठे ज्योतिष्मतीमिति विश्वज्योतिषम्” इति ।  
पाठस्तुः— वृहस्पतिस्त्वेति ।  
हे इष्टके त्वां बृहस्पतिः पृथिव्याः पृष्ठ उपरि स्थापयतु ।  
कीदृशीं त्वां, ज्योतिष्मतीं प्रकाशवतीम् ।  
किमर्थम्, विश्वस्मै प्राणायापानाय सर्वस्य प्राणिजातस्य प्राणापानवृत्तिलाभार्थम् ।
</details>

<details open><summary>विश्वास-प्रस्तुतिः</summary>

विश्व॒ञ्ज्योति॑र्यच्छ ।  
</details>

<details><summary>मूलम्</summary>

विश्व॒ञ्ज्योति॑र्यच्छ ।  
</details>

<details><summary>सायण-टीका</summary>

विश्वं कृत्स्न ( त्स्त्रं ) स्वर्ग प्रकाशकं ज्योतिर्यच्छ नियमय ।   
</details>

<details open><summary>विश्वास-प्रस्तुतिः</summary>

अ॒ग्निस्तेऽधि॑पतिः।  
</details>

<details><summary>मूलम्</summary>

अ॒ग्निस्तेऽधि॑पतिः।  
</details>

<details><summary>सायण-टीका</summary>

ते तवाग्निरधिपतिः पालकोऽस्ति ।  
</details>

<details open><summary>विश्वास-प्रस्तुतिः</summary>

वि॒श्वक॑र्मा त्वा सादयत्व॒न्तरि॑क्षस्य पृ॒ष्ठे  ।   
ज्योति॑ष्मती॒व्ँविश्व॑स्मै प्रा॒णाया॑पा॒नाय॑  ।   

विश्व॒ञ्ज्योति॑र्यच्छ ।   
वा॒युस्तेऽधि॑पतिः  ।   
</details>

<details><summary>मूलम्</summary>

वि॒श्वक॑र्मा त्वा सादयत्व॒न्तरि॑क्षस्य पृ॒ष्ठे  ।   
ज्योति॑ष्मती॒व्ँविश्व॑स्मै प्रा॒णाया॑पा॒नाय॑  ।   

विश्व॒ञ्ज्योति॑र्यच्छ ।   
वा॒युस्तेऽधि॑पतिः  ।   
</details>

<details><summary>सायण-टीका</summary>

कल्पः—“विश्वकर्मा त्वा सादयत्वन्तरिक्षस्य पृष्ठे ज्योतिष्मतीमिति विश्व ज्योतिषम्” इति ।  
पाठस्तु—  २०७६ विश्वकर्मा त्वेति ।  
पूर्ववद्व्याख्येयम् ।  
</details>

<details open><summary>विश्वास-प्रस्तुतिः</summary>

प्र॒जाप॑तिस्त्वा सादयतु दि॒वᳶ पृ॒ष्ठे  ।   
ज्योति॑ष्मती॒व्ँविश्व॑स्मै प्रा॒णाया॑पा॒नाय॑  ।   

विश्व॒ञ्ज्योति॑र्यच्छ ।   
प॒र॒मे॒ष्ठी तेऽधि॑पतिः  ।   
</details>

<details><summary>मूलम्</summary>

प्र॒जाप॑तिस्त्वा सादयतु दि॒वᳶ पृ॒ष्ठे  ।   
ज्योति॑ष्मती॒व्ँविश्व॑स्मै प्रा॒णाया॑पा॒नाय॑  ।   

विश्व॒ञ्ज्योति॑र्यच्छ ।   
प॒र॒मे॒ष्ठी तेऽधि॑पतिः  ।   
</details>

<details><summary>सायण-टीका</summary>

कल्पः—“प्रजापतिस्त्वा सादयतु दिवः पृष्ठे ज्योतिष्मतीमिति विश्वज्योतिषम्” इति ।  
पाठस्तु— प्रजापतिस्त्वेति ।  
एतदपि पूर्ववद्व्याख्येयम् ।  
एतैर्मन्त्रैः साध्यमुपधानं विधत्ते— “विश्वज्योतिष उप दधातीमानेवैताभिर्लोकाञ्ज्योतिष्मतः कुरुतेऽथो प्राणानेवैता यजमानस्य दाध्रत्येता वै देवताः सुवर्ग्यास्ता एवान्वारभ्य सुवर्गं लोकभेति” (सं. का. ५ प्र. ३ अ. ९) इति।  
विश्वशब्दोपेतेश्चै मन्त्रैरुपधेया विश्वज्योतिषः ।  
ताश्च तिस्रः प्रथममध्यमोत्त मचितिषूपदध्यात् ।  
तदुपधानेन लोकान् प्रकाशवतः करोति ।  
किंच, एता इष्टका यजमानस्य प्राणान्दृढं धारयन्ति ।   एतेषु मन्त्रेषु प्रतीयमाना बृहस्पत्यादय एता देवताः स्वर्गयोग्यास्ता एवानुसृत्येष्टका उपधाय स्वर्गं प्राप्नोति ।  
</details>

<details open><summary>विश्वास-प्रस्तुतिः</summary>

+++( त्वं)+++ पु॒रो॒वा॒त॒सनि॑रसि।   

+++( त्वं)+++अ॒भ्र॒सनि॑रसि ।  

+++( त्वं)+++वि॒द्यु॒त्सनि॑रसि।   

+++( त्वं)+++स्त॒न॒यि॒त्नु॒सनि॑रसि ।  

+++( त्वं)+++वृष्टि॒सनि॑रसि ।  
</details>

<details><summary>मूलम्</summary>

+++( त्वं)+++ पु॒रो॒वा॒त॒सनि॑रसि।   

+++( त्वं)+++अ॒भ्र॒सनि॑रसि ।  

+++( त्वं)+++वि॒द्यु॒त्सनि॑रसि।   

+++( त्वं)+++स्त॒न॒यि॒त्नु॒सनि॑रसि ।  

+++( त्वं)+++वृष्टि॒सनि॑रसि ।  
</details>

<details><summary>सायण-टीका</summary>

कल्पः—“पुरोवातसनिरसीति पञ्च वृष्टिसनीरनुपरिहारम्” इति।   पाठस्तु— पुरोवतासनिरिति ।   पुरोवातं सनोति ददातीति पुरोवातसनिः ।   हे इष्टके तथाविधा त्वमसि ।   एवमभ्रादिषु योज्यम् ।   

एतन्मन्त्रसाध्यमुषधानं विधत्ते—
“वृष्टिसनीरुप दधाति वृष्टिमेवाव रुन्धे” (सं. का. ५ प्र. ३ अ. १०) इति।  
वृष्टिसनिशब्दयुक्तैर्मन्त्रैरुपधेया इष्टका वृष्टिसनयः ।   तदुपधानेन वृष्टिं प्राप्नोति।   एकप्रयत्नोधानं वारयितुमनुक्रमेण परितो हृत्वा हृत्वा तदुपधानं विधत्ते— “यतेकधोपदध्यादेकमृतुं वर्षेदनुपरिहारꣳ सादयति तस्मात्सर्वानृतून्वर्षति” (सं. का. ५ प्र. ३ अ. १०) इति।  
एकामिष्टकां हस्ते धृत्वा चयनक्षेत्रं प्रदक्षिणीकृत्योपदध्यात् ।   एवमनुक्रमेणोपधाने सति सर्वेष्वप्यृतुषु वृष्टिर्भवति ।   मन्त्रेषु पुरोवातादिशब्दानां तात्पर्य दर्शयति— पुरोवातसनिरसीत्याहैतद्वै वृष्ट्यै रूपꣳ रूपेणैव वृष्टिमव रुन्धे” (सं. का. ५ प्र. ३ अ. १०) इति।  
२०७७ पुरोवाताभ्रवीद्युत्स्तनयित्नुवर्षणानि मिलित्वा पञ्च वृष्टेः स्वरूपम् ।   अतो वृष्टिरूपवाचिना मन्त्रेणैव वृष्टिं प्राप्नोति ।  
</details>

<details open><summary>विश्वास-प्रस्तुतिः</summary>

अ॒ग्नेर्यान्य॑सि दे॒वाना॑म् ।
</details>

<details><summary>मूलम्</summary>

अ॒ग्नेर्यान्य॑सि दे॒वाना॑म् ।
</details>

<details><summary>सायण-टीका</summary>

कल्पः—“अग्नेर्यान्यसीति द्वे संयान्यै” इति।   पाठस्तु— अग्नेर्यान्यसीति ।   हे इष्टके त्वमग्नेश्चीयजमानस्य वह्नेर्यानी प्रापिकाऽसि ।   अनेन मन्त्रेण यजमानस्याग्निप्राप्तिरुक्ता ।   द्वितीयेन देवानामग्निप्राप्तिरुच्यते ।
</details>

<details open><summary>विश्वास-प्रस्तुतिः</summary>

अग्ने॒यान्य॑सि वा॒योः ।
</details>

<details><summary>मूलम्</summary>

अग्ने॒यान्य॑सि वा॒योः ।
</details>

<details><summary>सायण-टीका</summary>

हेऽग्ने त्वं यानो प्रापकोऽसीत्येतादृगुच्चारणं यस्यामिष्टकायां सेयमग्नेयानी ।   
</details>

<details open><summary>विश्वास-प्रस्तुतिः</summary>

यान्य॑सि दे॒वानाम् ।
</details>

<details><summary>मूलम्</summary>

यान्य॑सि दे॒वानाम् ।
</details>

<details><summary>सायण-टीका</summary>

हे इष्टके देवानां संबन्धिनी तथाविधा त्वमसि ।  
</details>

<details open><summary>विश्वास-प्रस्तुतिः</summary>

वायो॒र्यान्य॑सि ।

 - वायो॒र्यान्य॑सि +++( अत्र  वायोयान्यसि इति  भवितव्यं इति भाति  सम्पादकटिप्पणि- मूले अवलोकितव्यम्)+++   
</details>

<details><summary>मूलम्</summary>

वायो॒र्यान्य॑सि ।

 - वायो॒र्यान्य॑सि +++( अत्र  वायोयान्यसि इति  भवितव्यं इति भाति  सम्पादकटिप्पणि- मूले अवलोकितव्यम्)+++   
</details>

<details><summary>सायण-टीका</summary>

कल्पः—“वायोर्यान्यसीति द्वे संयान्यौ” इति।   पाठस्तु— 		वायोर्यानीति ।   पूर्ववद्व्याख्येयम् ।  
</details>

<details open><summary>विश्वास-प्रस्तुतिः</summary>

अ॒न्तरि॑क्षस्य॒ यान्य॑सि ।
दे॒वाना॑मन्तरिक्ष॒यान्य॑सि ।  
</details>

<details><summary>मूलम्</summary>

अ॒न्तरि॑क्षस्य॒ यान्य॑सि ।
दे॒वाना॑मन्तरिक्ष॒यान्य॑सि ।  
</details>

<details><summary>सायण-टीका</summary>

कल्पः—“अन्तरिक्षस्य यानसीति द्वे संयान्यौ” इति।   पाठस्तु— 		अन्तरिक्षमिति ।  
</details>

<details open><summary>विश्वास-प्रस्तुतिः</summary>

अ॒न्तरि॑क्षमसि  ।  
</details>

<details><summary>मूलम्</summary>

अ॒न्तरि॑क्षमसि  ।  
</details>

<details><summary>सायण-टीका</summary>

हे इष्टके त्वमन्तरिक्षरूपाऽसि ।
</details>

<details open><summary>विश्वास-प्रस्तुतिः</summary>

अ॒न्तरि॑क्षाय त्वा +++(उपदधामि)+++
</details>

<details><summary>मूलम्</summary>

अ॒न्तरि॑क्षाय त्वा +++(उपदधामि)+++
</details>

<details><summary>सायण-टीका</summary>

हे द्वितीयेष्टकेऽन्तरिक्षप्रीत्यर्थं त्वामुपदधामीति शेषः ।  

एतैर्मन्त्रैः साध्यमुपधानं विधत्ते— “संयानीतिर्वै देवा इमाल्ँ लोकान्त्स्समयुस्तत्संयानीनाꣳ संयानित्वं यत्संयानी रुपदधाति यथाऽप्सु नावा संयात्येवमेवैताभिर्यजमान इमाल्ँ लोकान्त्संयाति” [सं. का. ५ प्र. ३ अ. १०] इति।  
यानीशब्दोपेतैर्मन्त्रैरुपधेया इष्टकाः संयान्याः ।   ताभिर्देवा इमाल्ँ लोकान्सम्यक्प्राप्ताः ।   ततः सम्यग्यान्ति लोकानाभिरिति संयानीशब्दो व्युत्पन्नः ।   तदुपधाने सति यथा लोके नद्यादिजलेषु नावा परतीरं सम्यग्याति एवमेताभिर्लोकान्सम्य क्प्राप्नोति ।  
पूर्वं नौदृष्टान्तेन प्रशंसा कृताऽथ प्लवरूपत्वमारोप्य प्रशंसति— “प्लवो वा एषोऽग्नेर्यत्संयानीर्यत्संयानीरुपदधाति प्लवमेवैतमग्नय उप दधाति” (सं. का. ५ प्र. ३ अ. १०) इति।  
२०७८ चीयमानस्याग्निसमुद्रस्य संयानीसमूहोऽयं प्लवरूपः ।   अतस्ततुपधानेनाग्न्यर्थे प्लवरूपमेवोपदधाति ।   प्रकारान्तरेण पुनः प्रशंसति– 		“उत यस्यैतासूपहितास्वापोऽग्निꣳ हरन्त्यहृत एवास्याग्निः” [सं. का. ५ प्र. ३ अ. १०] इति।  
अपि च तदुपधानादूर्ध्वं यदि कथंचिद्वहुलवृष्टिसंपादितप्रवाहेण चीयमानो हृतो भवेत्तथाऽप्यस्य यजमानस्याग्निरहृत एव भवति ।  
</details>

<details open><summary>विश्वास-प्रस्तुतिः</summary>

स॒लि॒लाय॑ त्वा +++( उपदधामि)+++ ।   
</details>

<details><summary>मूलम्</summary>

स॒लि॒लाय॑ त्वा +++( उपदधामि)+++ ।   
</details>

<details><summary>सायण-टीका</summary>

कल्पः—“सलिलाय त्वेत्यष्टावादित्येष्टकाः” इति।   पाठस्तु— सलिलाय त्वेति।   सलिलसणर्किसतीकशब्दा जलावान्तरविशेषवाचिनः ।   यस्मिन्बहुले जले पतित वस्तु लीनं भवति तद्बहुलजलं सलिलम् ।   हे इष्टके तथा विधजलसिद्ध्यर्थंणात्वामुपदधामि ।   एवमुत्तरत्रापि योज्यम् ।  

सर्णी॑काय त्वा +++( उपदधामि)+++ ।   
</details>

<details><summary>सायण-टीका</summary>

प्रवाहरूपेण सरणशीलं जलं सर्णीकम् ।  
</details>

<details open><summary>विश्वास-प्रस्तुतिः</summary>

केता॑य त्वा +++( उपदधामि)+++ ।   
</details>

<details><summary>मूलम्</summary>

केता॑य त्वा +++( उपदधामि)+++ ।   
</details>

<details><summary>सायण-टीका</summary>

तत्रैव सद्भावमापन्नं जलं सतीकम्, केतो ज्ञानमात्रम् ।   
</details>

<details open><summary>विश्वास-प्रस्तुतिः</summary>

प्रचे॑तसे त्वा +++( उपदधामि)+++ ।   
</details>

<details><summary>मूलम्</summary>

प्रचे॑तसे त्वा +++( उपदधामि)+++ ।   
</details>

<details><summary>सायण-टीका</summary>

प्रचेतः प्रकृष्टज्ञानम् ।   
</details>

<details open><summary>विश्वास-प्रस्तुतिः</summary>

विव॑स्वते त्वा+++( उपदधामि)+++ ।   
</details>

<details><summary>मूलम्</summary>

विव॑स्वते त्वा+++( उपदधामि)+++ ।   
</details>

<details><summary>सायण-टीका</summary>

विशेषेण वासहेतुः सूर्यप्रकाशो विवस्वान् ।   
</details>

<details open><summary>विश्वास-प्रस्तुतिः</summary>

दि॒वस्त्वा॑ +++( उपदधामि)+++ ।   
</details>

<details><summary>मूलम्</summary>

दि॒वस्त्वा॑ +++( उपदधामि)+++ ।   
</details>

<details><summary>सायण-टीका</summary>

ज्योति॑ष आदि॒त्येभ्य॑स्त्वा +++( उपदधामि)+++ ।   
</details>

<details><summary>सायण-टीका</summary>

द्युलोकवार्तिनक्षत्रादिप्रकाशो दिवोज्योतिः आदित्याः प्रसिद्धाः ।  

एतैर्मन्त्रैः साध्यमुपधानं विधत्ते—
“आदित्येष्टका उप दधात्यादित्या वा एतं भूत्यै प्रति नुदन्ते यो लं भूत्यं सन्भूतिं न प्राप्नोत्यादित्या एवैनं भूतिं गमयन्त्यसौ वा एतस्याऽऽदित्यो रुचमा दत्ते योऽग्निं चित्वा न रोचते यदादित्येष्टका उपदधात्यसावेवास्मिन्नादित्यो रुचं दधाति यथाऽऽसौ देवानाꣳ रोचत एवमेवैष मनुष्याणाꣳ रोचते” [सं. का. ५ प्र. ३ अ. १०] इति।  
आदित्यशब्दोपेतैर्मन्त्रैरुपधेया इष्टका आदित्यैष्टकाः ।   यो राजामात्यादिपुत्रत्वेन भूत्यर्थं समर्थोऽपि भूतिं प्राप्नोति एनमादित्या एव भूतेरपमयन्ति ।   अतस्तस्याऽऽदित्येष्टकोपधानेनाऽऽदित्या एव भूतेः त्रापयितारो भवन्ति ।   यो यजमान उक्तक्रमेणाग्निं चित्वाऽपि मनुष्येभ्यो न रोचतेऽयमग्निचिदित्येवं मनुष्या वहुमानं न कुर्वन्ति तदानीमस्याग्निंचितो रुचं प्रीतिमादित्य उभदत्ते ।   तस्याऽऽदित्येष्टकोपधाने सत्यादित्य एव तस्मिन्स्थापयति ।   ततः शास्त्रीयवचनेन यथा देवानां प्रिय एवमेव मनुष्याणां प्रियो भवति ।   ततः—  २०७९
अग्निचित्कपिला सत्री राजा भिक्षुर्महोतधिः।  
दृष्टमात्राः पुननत्येते तस्मात्पश्येत नित्यशः॥    
इत्यादिस्मृतिविषयत्वेनैनं मनुष्या भणयन्ति।  
</details>

<details open><summary>विश्वास-प्रस्तुतिः</summary>

ऋ॒चे त्वा॑ +++( उपदधामि)+++ ।   
रु॒चे त्वा॑ +++( उपदधामि)+++ ।   
द्यु॒ते त्वा॑ +++( उपदधामि)+++ ।   
भा॒से त्वा॑ +++( उपदधामि)+++ ।   
ज्योति॑षे त्वा +++( उपदधामि)+++ ।   
</details>

<details><summary>मूलम्</summary>

ऋ॒चे त्वा॑ +++( उपदधामि)+++ ।   
रु॒चे त्वा॑ +++( उपदधामि)+++ ।   
द्यु॒ते त्वा॑ +++( उपदधामि)+++ ।   
भा॒से त्वा॑ +++( उपदधामि)+++ ।   
ज्योति॑षे त्वा +++( उपदधामि)+++ ।   
</details>

<details><summary>सायण-टीका</summary>

कल्पः—“ऋचे त्वा रुचे त्वेति पञ्च घृतेष्टकाः” इति।   पाठस्तु— ऋचे त्वेति ।   हे इष्टके पादबद्धमन्त्रसाध्यस्तुत्यर्थं त्वामुपदधामि ।   एवमुत्तस्रापि योज्यम् ।   प्रकाशवाचिनो रुग्द्युद्भाज्योतिःशब्दा आदित्यचन्द्राग्निनक्षत्रदीप्तिविषयतया क्रमेण व्याख्येयाः ।   एतन्मन्त्रसाध्यमुपधानं विधत्ते—
“घृतेष्टका उप दधात्येतद्वा अग्नेः प्रियं धाम यद्धृतं प्रियेणवैनं धाम्ना सप्तर्धयत्यथो तेजसा” (सं. का. ५ प्र. ३ अ. १०) इति।  
घृतपिण्डा एव घृतेष्टकाः।   अमृन्ययीष्विष्टकासु सूत्रकारेण परिगणितत्त्वात्।   घृतस्याग्निप्रियद्रव्यत्वात्तेनाग्नि समृद्धो भवपि ।   किंच तेजसाऽपि युक्तो भवति ।   तत्रापि पूर्ववदेकैकस्या इष्टकायाः प्रदक्षिणावृत्तिपूर्वकत्वं विधत्ते–
“अनुपरिहारꣳ सादयत्त्यपरिवर्गमेवास्मिन्तेजो दधाति” (सं. का. ५ प्र. ३ अ. १०) इति।  
परितः।   क्वापि वर्जनमकृत्वा सर्वतो यजमाने तेजः स्थापयति ।  
</details>

<details open><summary>विश्वास-प्रस्तुतिः</summary>

य॒शो॒दान्त्वा॒ यश॑सि  +++(सादयामि)+++ ।
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
</details>

<details><summary>मूलम्</summary>

य॒शो॒दान्त्वा॒ यश॑सि  +++(सादयामि)+++ ।
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
</details>

<details><summary>सायण-टीका</summary>

कल्पः– “यशोदां त्वेति पञ्च यशोदाः” इति ।   पाठस्तु– यशोदां त्वेति।   यशः कीर्तिः ।   
</details>

<details open><summary>विश्वास-प्रस्तुतिः</summary>

ते॒जो॒दान्त्वा॒ तेज॑सि  +++(सादयामि)+++ ।   
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
</details>

<details><summary>मूलम्</summary>

ते॒जो॒दान्त्वा॒ तेज॑सि  +++(सादयामि)+++ ।   
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
</details>

<details><summary>सायण-टीका</summary>

तेजः कान्तिः ।  
</details>

<details open><summary>विश्वास-प्रस्तुतिः</summary>

प॒यो॒दान्त्वा॒ पय॑सि  +++(सादयामि)+++ ।  
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
</details>

<details><summary>मूलम्</summary>

प॒यो॒दान्त्वा॒ पय॑सि  +++(सादयामि)+++ ।  
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
</details>

<details><summary>सायण-टीका</summary>

पयः क्षरिम् ।  
</details>

<details open><summary>विश्वास-प्रस्तुतिः</summary>

व॒र्चो॒दान्त्वा॒ वर्च॑सि +++(सादयामि)+++ ।  
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
</details>

<details><summary>मूलम्</summary>

व॒र्चो॒दान्त्वा॒ वर्च॑सि +++(सादयामि)+++ ।  
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
</details>

<details><summary>सायण-टीका</summary>

वर्चो बलम्।     
</details>

<details open><summary>विश्वास-प्रस्तुतिः</summary>

द्र॒वि॒णो॒दान्त्वा॒ द्रवि॑णे सादयामि ।   

तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥   [21]  
</details>

<details><summary>मूलम्</summary>

द्र॒वि॒णो॒दान्त्वा॒ द्रवि॑णे सादयामि ।   

तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥   [21]  
</details>

<details><summary>सायण-टीका</summary>

द्रविणं धनम् ।  

हे इष्टके यशःप्रदां त्वां यशोनिमित्तं सादयामि ।   केन केन सह यस्त्वदभिज्ञ ऋषिः, यच्च ब्रह्म त्वत्प्रतिपादकं मन्त्रवाक्यं, या च त्वदभिमानिनी देवता, तैः सर्वैः सह त्वामहं सादयामि ।   यथाऽङ्गिरसः सादयन्ति तद्वत् ।   एनं तेजादां त्वेत्यादिषु चतुर्षु मन्त्रेषु सादयामीत्यादिकं सर्वमनुषज्य व्याख्येयम् ।  


एतैर्मन्त्रैः साध्यमुपधानं विधत्ते—
 “प्रजापतिरग्निमचिनुत स यज्ञसा व्यार्धत स एता यशोदा अपश्यत्ता उपाधत्त ताभिर्वै स यज्ञ आत्मन्नधत्त यद्यशोदा उपदधाति यश एव ताभिर्यजमान आत्मन्धत्ते” (सं. का. ५ प्र. ३ अ. १०) इति ।  
अग्निं चित्वाऽप्येतासामनुपधानात्वजापतिर्यशसा वियुक्त आसीत् ।   तत   २०८० एता दृष्ट्वा ता उपधाय यशो लब्धवान् एवं यजमानोऽपि तदुपधानेन यशो लभते ।  
 इष्टकासंख्यां विधत्ते— “पञ्चोप दधाति पाङ्क्तः पुरुषो यावानेव पुरुषस्तस्मिन्यशो दधाति” [सं. का. ५ प्र. ३ अ. १०] इति।  
हस्तपादशिरोभिः पञ्चभिरवयवै पुरुषस्य पाङ्क्तत्वम् ।   
अत्र विनियोग संग्रहः—   
बृहविश्वत्रयेत्येता विश्वज्योतिष ईरिताः ।   
पुरो वृष्टिसनीः पञ्च ह्यग्नेः संयानिकाष्टकम् ॥    
सल्यादित्येष्टका अष्टावृचे पञ्च घृतेष्टकाः ।  
यशः पञ्च यशोदाः स्युः सादयाम्यनुषज्यते ॥    
षष्ठानुवाके संप्रोक्ताश्चतुस्त्रिंशत्तुशमन्त्रकाः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके षष्ठोऽनुवाकः ॥   ६ ॥    
</details>

चतुर्थकाण्डे चतुर्थप्रपाठके सप्तमोऽनुवाकः
