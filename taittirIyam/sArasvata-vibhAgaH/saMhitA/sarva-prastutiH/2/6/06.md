+++
title = "०६"

+++
उपांशुयाजः , ९-१३ स्विष्टकृत् च

प्रजापतिर्ऋषिः

<details><summary>मूलम् (संयुक्तम्)</summary>

अ॒ग्नेस्त्रयो॒ ज्यायाꣳ॑सो॒ भ्रात॑र आस॒न्ते दे॒वेभ्यो॑ ह॒व्यव्ँवह॑न्त॒ᳶ प्रामी॑यन्त॒ सो᳚ऽग्निर॑बिभेदि॒त्थव्ँवाव स्य आर्ति॒मारि॑ष्य॒तीति॒ स निला॑यत॒ सो॑ऽपᳶ प्रावि॑श॒त्तन्दे॒वता॒ᳶ प्रैष॑मैच्छ॒न्तम्मथ्स्य॒ᳶ प्राब्र॑वी॒त्तम॑शपद्धि॒याधि॑या त्वा वध्यासु॒र्यो मा॒ प्रावो॑च॒ इति॒ तस्मा॒न्मथ्स्य॑न्धि॒याधि॑या घ्नन्ति
</details>

<details open><summary>विश्वास-प्रस्तुतिः</summary>

अ॒ग्नेस्त्रयो॒ ज्यायाꣳ॑सो॒ भ्रात॑र आसन्  ।  
ते दे॒वेभ्यो॑ ह॒व्यव्ँवह॑न्त॒ᳶ प्रामी॑यन्त ।  
सो᳚ऽग्निर॑बिभेत् ।  
</details>

<details><summary>मूलम्</summary>

अ॒ग्नेस्त्रयो॒ ज्यायाꣳ॑सो॒ भ्रात॑र आसन्  ।  
ते दे॒वेभ्यो॑ ह॒व्यव्ँवह॑न्त॒ᳶ प्रामी॑यन्त ।  
सो᳚ऽग्निर॑बिभेत् ।  
</details>

<details><summary>भट्टभास्कर-टीका</summary>

1अग्नेस्त्रय इत्यादि ॥ गतम् ।
</details>

<details open><summary>विश्वास-प्रस्तुतिः</summary>

इ॒त्थव्ँवाव स्य आर्ति॒मारि॑ष्य॒तीति॑ ।  
</details>

<details><summary>मूलम्</summary>

इ॒त्थव्ँवाव स्य आर्ति॒मारि॑ष्य॒तीति॑ ।  
</details>

<details><summary>भट्टभास्कर-टीका</summary>

इत्थं वाव स्य इति । आत्मानमेव स एष इति निर्दिशति ।
</details>

<details open><summary>विश्वास-प्रस्तुतिः</summary>

स निला॑यत ।  
</details>

<details><summary>मूलम्</summary>

स निला॑यत ।  
</details>

<details><summary>भट्टभास्कर-टीका</summary>

स निलायत निरगच्छत् । 'उपसर्गस्यायतौ' इति लत्वम् ।
</details>

<details open><summary>विश्वास-प्रस्तुतिः</summary>

सो॑ऽपᳶ प्रावि॑शत् ।  
</details>

<details><summary>मूलम्</summary>

सो॑ऽपᳶ प्रावि॑शत् ।  
</details>

<details><summary>भट्टभास्कर-टीका</summary>

सोऽपः प्राविशदित्यादि । अप्सु प्रविष्टमदृश्यतां गतम् ।
</details>

<details open><summary>विश्वास-प्रस्तुतिः</summary>

तन्दे॒वता॒ᳶ प्रैष॑मैच्छन् ।  
तम्मथ्स्य॒ᳶ प्राब्र॑वीत् ।  
</details>

<details><summary>मूलम्</summary>

तन्दे॒वता॒ᳶ प्रैष॑मैच्छन् ।  
तम्मथ्स्य॒ᳶ प्राब्र॑वीत् ।  
</details>

<details><summary>भट्टभास्कर-टीका</summary>

प्रैषमिष्टविषये प्रेषितुमैच्छन् देवताः तदर्थं तमन्विछन्ति स्मेति यावत् । छान्दसो णमुल् । अथाप्सु स्थितः कश्चिन्मत्स्यः तमग्निं प्राब्रवीत् इह वसतीति ।
</details>

<details open><summary>विश्वास-प्रस्तुतिः</summary>

तम॑शपत् ।  
धि॒याधि॑या त्वा वध्यासु॒र्यो मा॒ प्रावो॑च॒ इति॑ ।
</details>

<details><summary>मूलम्</summary>

तम॑शपत् ।  
धि॒याधि॑या त्वा वध्यासु॒र्यो मा॒ प्रावो॑च॒ इति॑ ।
</details>

<details><summary>भट्टभास्कर-टीका</summary>

अथाग्निर्मत्स्यमशपत् यस्त्वं मामदृश्यं देवताभ्यः प्रावोचः तत्त्वां सर्वेऽपि धियाधिया कर्मणा जालग्रहणादिना व्यापारेण वध्यासुः । पुरुषव्यापारेणैव तव प्राणवियोगोऽस्त्विति । बुद्धियोगो वा धीरित्युच्यते ।
</details>

<details open><summary>विश्वास-प्रस्तुतिः</summary>

तस्मा॒न्मथ्स्य॑न्धि॒याधि॑या घ्नन्ति।
</details>

<details><summary>मूलम्</summary>

तस्मा॒न्मथ्स्य॑न्धि॒याधि॑या घ्नन्ति।
</details>

<details><summary>भट्टभास्कर-टीका</summary>

तस्माच्छप्तत्वादद्यापि तथैव क्रियते मत्स्यः ॥
</details>

<details><summary>मूलम् (संयुक्तम्)</summary>

श॒प्तः [30] हि तमन्व॑विन्द॒न्तम॑ब्रुव॒न्नुप॑ न॒ आ व॑र्तस्व ह॒व्यन्नो॑ व॒हेति॒ सो᳚ऽब्रवी॒द्वर॑व्ँवृणै॒ यदे॒व गृ॑ही॒तस्याहु॑तस्य बहिᳶपरि॒धि स्कन्दा॒त्तन्मे॒ भ्रातृ॑णाम्भाग॒धेय॑मस॒दिति॒ तस्मा॒द्यद्गृ॑ही॒तस्याहु॑तस्य बहिᳶपरि॒धि स्कन्द॑ति॒ तेषा॒न्तद्भा॑ग॒धेय॒न्ताने॒व तेन॑ प्रीणाति परि॒धीन्परि॑ दधाति॒ रख्ष॑सा॒मप॑हत्यै
</details>

<details open><summary>विश्वास-प्रस्तुतिः</summary>

श॒प्तो हि तमन्व॑विन्दन् ।   
तम॑ब्रुवन् ।  
उप॑ न॒ आ व॑र्तस्व, ह॒व्यन्नो॑ व॒हेति॑ ।  
सो᳚ऽब्रवीत् ।  
वर॑व्ँवृणै  ।   
</details>

<details><summary>मूलम्</summary>

श॒प्तो हि तमन्व॑विन्दन् ।   
तम॑ब्रुवन् ।  
उप॑ न॒ आ व॑र्तस्व, ह॒व्यन्नो॑ व॒हेति॑ ।  
सो᳚ऽब्रवीत् ।  
वर॑व्ँवृणै  ।   
</details>

<details><summary>भट्टभास्कर-टीका</summary>

2तमन्वविन्दन्नित्यादि ॥ गतम् ।
</details>

<details open><summary>विश्वास-प्रस्तुतिः</summary>

यदे॒व गृ॑ही॒तस्याहु॑तस्य बहिᳶपरि॒धि स्कन्दा॒त् तन्मे॒ भ्रातृ॑णाम्भाग॒धेय॑मस॒दिति॑ ।
तस्मा॒द्यद्गृ॑ही॒तस्याहु॑तस्य बहिᳶपरि॒धि स्कन्द॑ति ।  
तेषा॒न् तद्भा॑ग॒धेय᳚म् ।  
ताने॒व तेन॑ प्रीणाति ।  
परि॒धीन्परि॑ दधाति॒ रख्ष॑सा॒मप॑हत्यै ।
</details>

<details><summary>मूलम्</summary>

यदे॒व गृ॑ही॒तस्याहु॑तस्य बहिᳶपरि॒धि स्कन्दा॒त् तन्मे॒ भ्रातृ॑णाम्भाग॒धेय॑मस॒दिति॑ ।
तस्मा॒द्यद्गृ॑ही॒तस्याहु॑तस्य बहिᳶपरि॒धि स्कन्द॑ति ।  
तेषा॒न् तद्भा॑ग॒धेय᳚म् ।  
ताने॒व तेन॑ प्रीणाति ।  
परि॒धीन्परि॑ दधाति॒ रख्ष॑सा॒मप॑हत्यै ।
</details>

<details><summary>भट्टभास्कर-टीका</summary>

स्कन्दादिति । लेट्याडागमः । असदित्यडागमः तस्मात्परिधानं कर्तव्यं रक्षसां चापहत्यै भवति ॥
</details>

<details><summary>मूलम् (संयुक्तम्)</summary>

सꣵ स्प॑र्शयति [31] रख्ष॑सा॒मन॑न्ववचाराय॒ न पु॒रस्ता॒त्परि॑ दधात्यादि॒त्यो ह्ये॑वोद्यन्पु॒रस्ता॒द्रख्षाꣳ॑स्यप॒हन्ति
</details>

<details open><summary>विश्वास-प्रस्तुतिः</summary>

सꣵ स्प॑र्शयति रख्ष॑सा॒मन॑न्ववचाराय ।  
न पु॒रस्ता॒त्परि॑ दधाति ।  
आ॒दि॒त्यो हि ह्ये॑वोद्यन्पु॒रस्ता॒द्रख्षाꣳ॑स्यप॒हन्ति ।  
</details>

<details><summary>मूलम्</summary>

सꣵ स्प॑र्शयति रख्ष॑सा॒मन॑न्ववचाराय ।  
न पु॒रस्ता॒त्परि॑ दधाति ।  
आ॒दि॒त्यो हि ह्ये॑वोद्यन्पु॒रस्ता॒द्रख्षाꣳ॑स्यप॒हन्ति ।  
</details>

<details><summary>भट्टभास्कर-टीका</summary>

3संस्पर्शयतीत्यादि ॥ गतम् ॥
</details>

## आघारविधिः
<details><summary>मूलम् (संयुक्तम्)</summary>

ऊ॒र्ध्वे स॒मिधा॒वा द॑धात्यु॒परि॑ष्टादे॒व रख्षा॒ꣳ॒स्यप॑ हन्ति॒ यजु॑षा॒न्यान्तू॒ष्णीम॒न्याम्मि॑थुन॒त्वाय॒ द्वे आ द॑धाति द्वि॒पाद्यज॑मान॒ᳶ प्रति॑ष्ठित्यै
</details>

<details open><summary>विश्वास-प्रस्तुतिः</summary>

ऊ॒र्ध्वे स॒मिधा॒वा द॑धाति ।  
उ॒परि॑ष्टादे॒व रख्षा॒ꣳ॒स्यप॑ हन्ति ।  

यजु॑षा॒न्यान्तू॒ष्णीम॒न्याम्मि॑थुन॒त्वाय॒ द्वे आ द॑धाति ।  
द्वि॒पाद्यज॑मान॒ᳶ प्रति॑ष्ठित्यै ।  
</details>

<details><summary>मूलम्</summary>

ऊ॒र्ध्वे स॒मिधा॒वा द॑धाति ।  
उ॒परि॑ष्टादे॒व रख्षा॒ꣳ॒स्यप॑ हन्ति ।  

यजु॑षा॒न्यान्तू॒ष्णीम॒न्याम्मि॑थुन॒त्वाय॒ द्वे आ द॑धाति ।  
द्वि॒पाद्यज॑मान॒ᳶ प्रति॑ष्ठित्यै ।  
</details>

<details><summary>भट्टभास्कर-टीका</summary>

4ऊर्ध्वे इत्यादि ॥ आघारविधिः । यजुषेति । 'वीतिहोत्रं त्वा कवे' इति दक्षिणाम् । यजुर्वेदाम्नानात् गायत्र्येव यजुरित्युच्यते । तेन विभिन्नलिङ्गद्वयसयोगान्मिथुनत्वम् ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ स त्वै य॑जेत॒ यो य॒ज्ञस्यार्त्या॒ वसी॑या॒न्थ्स्यादिति॒ भूप॑तये॒ स्वाहा॒ भुव॑नपतये॒ स्वाहा॑ भू॒ताना᳚म् [32]  
पत॑ये॒ स्वाहेति॑ स्क॒न्नमनु॑ मन्त्रयेत य॒ज्ञस्यै॒व तदार्त्या॒ यज॑मानो॒ वसी॑यान्भवति॒ भूय॑सी॒र्हि दे॒वताः᳚ प्री॒णाति
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति ।
स त्वै य॑जेत ।
यो य॒ज्ञस्यार्त्या॒ वसी॑या॒न्थ्स्यादिति॑ ।

भूप॑तये॒ स्वाहा᳚ ।   
भुव॑नपतये॒ स्वाहा᳚ ।   
भू॒ताना॒म्पत॑ये स्वाहेति॑ स्क॒न्नमनु॑ मन्त्रयेत ।  
य॒ज्ञस्यै॒व तदार्त्या॒ यज॑मानो॒ वसी॑यान्भवति ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।
स त्वै य॑जेत ।
यो य॒ज्ञस्यार्त्या॒ वसी॑या॒न्थ्स्यादिति॑ ।

भूप॑तये॒ स्वाहा᳚ ।   
भुव॑नपतये॒ स्वाहा᳚ ।   
भू॒ताना॒म्पत॑ये स्वाहेति॑ स्क॒न्नमनु॑ मन्त्रयेत ।  
य॒ज्ञस्यै॒व तदार्त्या॒ यज॑मानो॒ वसी॑यान्भवति ।  
</details>

<details><summary>भट्टभास्कर-टीका</summary>

5ब्रह्मवादिन इत्यादि ॥ अनार्थावस्थायां वसुमत्तरोऽस्त्विति यः कामयेत । गतमन्यत् ।
</details>

<details open><summary>विश्वास-प्रस्तुतिः</summary>

भूय॑सी॒र्हि दे॒वताः᳚  प्री॒णाति॑ ।  
</details>

<details><summary>मूलम्</summary>

भूय॑सी॒र्हि दे॒वताः᳚  प्री॒णाति॑ ।  
</details>

<details><summary>भट्टभास्कर-टीका</summary>

भूयसीरिति । अनार्तावस्थाया बहुतरा इति तेनार्तत्वमेव वरमिति ॥
</details>

<details><summary>मूलम् (संयुक्तम्)</summary>

जा॒मि वा ए॒तद्य॒ज्ञस्य॑ क्रियते॒ यद॒न्वञ्चौ॑ पुरो॒डाशा॑वुपाꣳशुया॒जम॑न्त॒रा य॑ज॒त्यजा॑मित्वा॒याथो॑ मिथुन॒त्वाय
</details>

<details open><summary>विश्वास-प्रस्तुतिः</summary>

जा॒मि वा ए॒तद्य॒ज्ञस्य॑ क्रियते ।   
यद॒न्वञ्चौ॑ पुरो॒डाशा॑वुपाꣳशुया॒जम॑न्त॒रा य॑जति,    
अजा॑मित्वा॒याथो॑ मिथुन॒त्वाय॑ ।
</details>

<details><summary>मूलम्</summary>

जा॒मि वा ए॒तद्य॒ज्ञस्य॑ क्रियते ।   
यद॒न्वञ्चौ॑ पुरो॒डाशा॑वुपाꣳशुया॒जम॑न्त॒रा य॑जति,    
अजा॑मित्वा॒याथो॑ मिथुन॒त्वाय॑ ।
</details>

<details><summary>भट्टभास्कर-टीका</summary>

6जामि आलस्यजनकम् । अन्वञ्चौ अनुपूर्वौ अन्येनाव्यवहितौ यद्भवतः पुरोडाशौ तस्मादाज्यहविरुपांशुयाजः पौर्णमास्यां मध्ये भवति पुरोडाशयोः प्रधानमेव । पुरोडाशाज्यहविषोः द्वयस्य विभिन्नरूपत्वात् मिथुनत्वम् ॥
</details>

<details><summary>मूलम् (संयुक्तम्)</summary>

अ॒ग्निर॒मुष्मि॑ल्ँलो॒क आसी᳚द्य॒मो᳚ऽस्मिन्ते दे॒वा अ॑ब्रुव॒न्नेते॒मौ वि पर्यू॑हा॒मेत्य॒न्नाद्ये॑न दे॒वा अ॒ग्निम् [33]  उ॒पाम॑न्त्रयन्त रा॒ज्येन॑ पि॒तरो॑ य॒मन्तस्मा॑द॒ग्निर्दे॒वाना॑मन्ना॒दो य॒मᳶ पि॑तृ॒णाꣳ राजा॒ य ए॒वव्ँवेद॒ प्र रा॒ज्यम॒न्नाद्य॑माप्नोति
</details>

<details open><summary>विश्वास-प्रस्तुतिः</summary>

अ॒ग्निर॒मुष्मि॑ल्ँलो॒क आसी᳚त् ।  
य॒मो᳚ऽस्मिन् +++(लोक आसीत्)+++                                                                                                                                                                                                     
ते दे॒वा अ॑ब्रुवन् ।  
एते॒मौ वि पर्यू॑हा॒मेति॑ ।  
</details>

<details><summary>मूलम्</summary>

अ॒ग्निर॒मुष्मि॑ल्ँलो॒क आसी᳚त् ।  
य॒मो᳚ऽस्मिन् +++(लोक आसीत्)+++                                                                                                                                                                                                     
ते दे॒वा अ॑ब्रुवन् ।  
एते॒मौ वि पर्यू॑हा॒मेति॑ ।  
</details>

<details><summary>भट्टभास्कर-टीका</summary>

7अग्निरमुष्मिन् लोके इत्यादि ॥ अमुष्मिन् पितृलोके । व्याख्यातमन्यत् ।
</details>

<details open><summary>विश्वास-प्रस्तुतिः</summary>

अ॒न्नाद्ये॑न दे॒वा अ॒ग्निमु॒पाम॑न्त्रयन्त ।  
रा॒ज्येन॑ पि॒तरः॑ ।  
य॒मन्तस्मा॑द॒ग्निर्दे॒वाना॑मन्ना॒दः ..    
य॒मᳶ पि॑तृ॒णाꣳ राजा᳚ ।   
य ए॒वव्ँवेद॑ ।  
प्र रा॒ज्यम॒न्नाद्य॑माप्नोति ।  
</details>

<details><summary>मूलम्</summary>

अ॒न्नाद्ये॑न दे॒वा अ॒ग्निमु॒पाम॑न्त्रयन्त ।  
रा॒ज्येन॑ पि॒तरः॑ ।  
य॒मन्तस्मा॑द॒ग्निर्दे॒वाना॑मन्ना॒दः ..    
य॒मᳶ पि॑तृ॒णाꣳ राजा᳚ ।   
य ए॒वव्ँवेद॑ ।  
प्र रा॒ज्यम॒न्नाद्य॑माप्नोति ।  
</details>

<details><summary>भट्टभास्कर-टीका</summary>

अन्नाद्येनेति । गतम् । एवं वेदिता राज्यमन्नाद्यं च प्राप्नोति ॥
</details>

<details><summary>मूलम् (संयुक्तम्)</summary>

तस्मा॑ ए॒तद्भा॑ग॒धेय॒म्प्राय॑च्छ॒न्यद॒ग्नये᳚ स्विष्ट॒कृते॑ऽव॒द्यन्ति॒ यद॒ग्नये᳚ स्विष्ट॒कृते॑ऽव॒द्यति॑ भाग॒धेये॑नै॒व तद्रु॒द्रꣳ सम॑र्धयति
</details>

<details open><summary>विश्वास-प्रस्तुतिः</summary>

तस्मा॑ ए॒तद्भा॑ग॒धेय॒म्प्राय॑च्छन्।  
यद॒ग्नये᳚ स्विष्ट॒कृते॑ऽव॒द्यन्ति॑ ।  
यद॒ग्नये᳚ स्विष्ट॒कृते॑ऽव॒द्यति॑ ।  
भा॒ग॒धेये॑नै॒व तद्रु॒द्रꣳ सम॑र्धयति ।  
</details>

<details><summary>मूलम्</summary>

तस्मा॑ ए॒तद्भा॑ग॒धेय॒म्प्राय॑च्छन्।  
यद॒ग्नये᳚ स्विष्ट॒कृते॑ऽव॒द्यन्ति॑ ।  
यद॒ग्नये᳚ स्विष्ट॒कृते॑ऽव॒द्यति॑ ।  
भा॒ग॒धेये॑नै॒व तद्रु॒द्रꣳ सम॑र्धयति ।  
</details>

<details><summary>भट्टभास्कर-टीका</summary>

8तस्मा एतदित्यादि ॥ शोभनमिष्टं करोतीति स्विष्टकृन्नामा प्रकृतादग्नेः प्रशस्तो योन्योऽग्निः तस्मात्तदीयेनैवावदानेन रुद्रमेव भागसमृद्धं करोति तस्य रुद्रात्मकत्वात् ॥
</details>

<details><summary>मूलम् (संयुक्तम्)</summary>

स॒कृथ्स॑कृ॒दव॑ द्यति स॒कृदि॑व॒ हि रु॒द्र उ॑त्तरा॒र्धादव॑ द्यत्ये॒षा वै रु॒द्रस्य॑ [34] दिख्स्वाया॑मे॒व दि॒शि रु॒द्रन्नि॒रव॑दयते॒ द्विर॒भि घा॑रयति चतुरव॒त्तस्याप्त्यै॑
</details>

<details open><summary>विश्वास-प्रस्तुतिः</summary>

स॒कृथ्स॑कृ॒दव॑ द्यति ।  
</details>

<details><summary>मूलम्</summary>

स॒कृथ्स॑कृ॒दव॑ द्यति ।  
</details>

<details><summary>भट्टभास्कर-टीका</summary>

9सकृत्सकृदिति ॥ एकवारमेकवारं सर्वेषु । 'एकस्य सकृच्च' इति निपात्यते ।
</details>

<details open><summary>विश्वास-प्रस्तुतिः</summary>

स॒कृदि॑व॒ हि रु॒द्र उ॑त्तरा॒र्धादव॑ द्यति ।  
</details>

<details><summary>मूलम्</summary>

स॒कृदि॑व॒ हि रु॒द्र उ॑त्तरा॒र्धादव॑ द्यति ।  
</details>

<details><summary>भट्टभास्कर-टीका</summary>

सकृदिवेति । अनावृत्त्यादिसामान्यत्वात् तुल्योत्कृष्टरहिते पदे स्थितत्वात् ।
</details>

<details open><summary>विश्वास-प्रस्तुतिः</summary>

ए॒षा वै रु॒द्रस्य॒ दिक् ।  
</details>

<details><summary>मूलम्</summary>

ए॒षा वै रु॒द्रस्य॒ दिक् ।  
</details>

<details><summary>भट्टभास्कर-टीका</summary>

एषेति । उद्गततरा उत्तरा, अण्डावरणैरप्यनावृतत्वात् ।
</details>

<details open><summary>विश्वास-प्रस्तुतिः</summary>

स्वाया॑मे॒व दि॒शि रु॒द्रन्नि॒रव॑दयते ।  
</details>

<details><summary>मूलम्</summary>

स्वाया॑मे॒व दि॒शि रु॒द्रन्नि॒रव॑दयते ।  
</details>

<details><summary>भट्टभास्कर-टीका</summary>

निरवदयत इति निष्कष्य देवतान्तरेभ्यो व्यावृत्तं भागेन तर्पयति ।
</details>

<details open><summary>विश्वास-प्रस्तुतिः</summary>

द्विर॒भि घा॑रयति चतुरव॒त्तस्याप्त्यै॑ ।
</details>

<details><summary>मूलम्</summary>

द्विर॒भि घा॑रयति चतुरव॒त्तस्याप्त्यै॑ ।
</details>

<details><summary>भट्टभास्कर-टीका</summary>

द्विरित्यादि । गतम् ॥
</details>

<details><summary>मूलम् (संयुक्तम्)</summary>

प॒शवो॒ वै पूर्वा॒ आहु॑तय ए॒ष रु॒द्रो यद॒ग्निर्यत्पूर्वा॒ आहु॑तीर॒भि जु॑हु॒याद्रु॒द्राय॑ प॒शूनपि॑ दध्यादप॒शुर्यज॑मानस्स्यादति॒हाय॒ पूर्वा॒ आहु॑तीर्जुहोति पशू॒नाङ्गो॑पी॒थाय॑ ॥ [35]  
</details>

<details open><summary>विश्वास-प्रस्तुतिः</summary>

प॒शवो॒ वै पूर्वा॒ आहु॑तय   ,
ए॒ष रु॒द्रो यद॒ग्निर्यत्पूर्वा॒ आहु॑तीर॒भि जु॑हु॒याद्
रु॒द्राय॑ प॒शूनपि॑ दध्यत्
अप॒शुर्यज॑मानस्स्यादति॒हाय॒ पूर्वा॒ आहु॑तीर्जुहोति पशू॒नाङ्गो॑पी॒थाय॑ ॥ [35]  
</details>

<details><summary>मूलम्</summary>

प॒शवो॒ वै पूर्वा॒ आहु॑तय   ,
ए॒ष रु॒द्रो यद॒ग्निर्यत्पूर्वा॒ आहु॑तीर॒भि जु॑हु॒याद्
रु॒द्राय॑ प॒शूनपि॑ दध्यत्
अप॒शुर्यज॑मानस्स्यादति॒हाय॒ पूर्वा॒ आहु॑तीर्जुहोति पशू॒नाङ्गो॑पी॒थाय॑ ॥ [35]  
</details>

<details><summary>भट्टभास्कर-टीका</summary>

10पशवो वा इत्यादि ॥ अभिहोम उपरि होमः । अतिहाय होमः अतिलङ्घ्य होमः ॥

इति द्वितीये षष्ठे षष्ठोनुवाकः ॥
</details>

