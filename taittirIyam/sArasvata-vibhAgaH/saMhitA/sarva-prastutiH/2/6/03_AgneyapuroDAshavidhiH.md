+++
title = "०३ आग्नेयपुरोडाशविधिः"

+++
१०-११ कपालनाशे प्रायश्चित्तं च
प्रजापतिर्ऋषिः
<details><summary>मूलम् (संयुक्तम्)</summary>

प्र॒जाप॑तिर्दे॒वेभ्यो॑ य॒ज्ञान्व्यादि॑श॒थ्स आ॒त्मन्नाज्य॑मधत्त॒ तन्दे॒वा अ॑ब्रुवन्ने॒ष वाव य॒ज्ञो यदाज्य॒मप्ये॒व नोत्रा॒स्त्विति॒ सो᳚ऽब्रवी॒द्यजान्॑व॒ आज्य॑भागा॒वुप॑ स्तृणान॒भि घा॑रया॒निति॒ तस्मा॒द्यज॒न्त्याज्य॑भागा॒वुप॑ स्तृणन्त्य॒भि घा॑रयन्ति
</details>

<details open><summary>विश्वास-प्रस्तुतिः</summary>

प्र॒जाप॑तिर्दे॒वेभ्यो॑ य॒ज्ञान्व्यादि॑शत् ।  
स आ॒त्मन्नाज्य॑मधत्त ।  
</details>

<details><summary>मूलम्</summary>

प्र॒जाप॑तिर्दे॒वेभ्यो॑ य॒ज्ञान्व्यादि॑शत् ।  
स आ॒त्मन्नाज्य॑मधत्त ।  
</details>

<details><summary>भट्टभास्कर-टीका</summary>

1प्रजापतिर्देवेभ्य इत्यादि ॥ यजनसाधनानि हवींषि यज्ञाः तान् देवेभ्यो विविधमादिश्य आज्यमात्मन्येवाधत्त आज्यव्यतिरिक्तमेव देवेभ्यो ददौ ।  
</details>

<details open><summary>विश्वास-प्रस्तुतिः</summary>

तन्दे॒वा अ॑ब्रुवन् ।
ए॒ष वाव य॒ज्ञो यदाज्य॒मप्ये॒व नोत्रा॒स्त्विति॑ ।  
</details>

<details><summary>मूलम्</summary>

तन्दे॒वा अ॑ब्रुवन् ।
ए॒ष वाव य॒ज्ञो यदाज्य॒मप्ये॒व नोत्रा॒स्त्विति॑ ।  
</details>

<details><summary>भट्टभास्कर-टीका</summary>

तं देवाः प्रजापतिमब्रुवन् ।  
</details>

<details open><summary>विश्वास-प्रस्तुतिः</summary>

सो᳚ऽब्रवीत्  ।  
यजान्॑, व॒ आज्य॑भागा॒वुप॑ स्तृणान॒भि घा॑रया॒निति॑ ।   
</details>

<details><summary>मूलम्</summary>

सो᳚ऽब्रवीत्  ।  
यजान्॑, व॒ आज्य॑भागा॒वुप॑ स्तृणान॒भि घा॑रया॒निति॑ ।   
</details>

<details><summary>भट्टभास्कर-टीका</summary>

आज्यमेव यज्ञसाधनं, तस्मादत्राज्ये अस्माकमपि भागित्वमस्त्येव । यद्वा - अत्रापि भागित्वमस्माकमस्त्विति । ततः प्रजापतिराज्यभागौ उपस्तरणाभिघारणे च देवेभ्यो दत्वा अन्यत्सर्वमात्मार्थं वृतवानिति । सर्वत्र लेट्याडागमः ।
</details>

<details open><summary>विश्वास-प्रस्तुतिः</summary>

तस्मा॒द्यज॒न्त्याज्य॑भागौ,..  
उप॑ स्तृणन्त्य॒भि घा॑रयन्ति ।
</details>

<details><summary>मूलम्</summary>

तस्मा॒द्यज॒न्त्याज्य॑भागौ,..  
उप॑ स्तृणन्त्य॒भि घा॑रयन्ति ।
</details>

<details><summary>भट्टभास्कर-टीका</summary>

तस्मादित्यादि । देवानां तृप्त्यर्थम् ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ कस्मा᳚थ्स॒त्याद्या॒तया॑मान्य॒न्यानि॑ ह॒वीꣳष्यया॑तयाम॒माज्य॒मिति॑ प्राजाप॒त्यम् [14]  
इति॑ ब्रूया॒दया॑तयामा॒ हि दे॒वाना᳚म्प्र॒जाप॑ति॒रिति
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति ।   
कस्मा᳚थ्स॒त्याद्या॒तया॑मान्य॒न्यानि॑ ह॒वीꣳष्यया॑तयाम॒माज्य॒मिति॑ ।  

प्रा॒जा॒प॒त्यमिति॑ ब्रूयात् ।  
अया॑तयामा॒ हि दे॒वाना᳚म्प्र॒जाप॑ति॒रिति॑ ।
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।   
कस्मा᳚थ्स॒त्याद्या॒तया॑मान्य॒न्यानि॑ ह॒वीꣳष्यया॑तयाम॒माज्य॒मिति॑ ।  

प्रा॒जा॒प॒त्यमिति॑ ब्रूयात् ।  
अया॑तयामा॒ हि दे॒वाना᳚म्प्र॒जाप॑ति॒रिति॑ ।
</details>

<details><summary>भट्टभास्कर-टीका</summary>

2ब्रह्मवादिन इत्यादि ॥ यातयामानि गच्छता कालेन गतसाराणि देवानां मध्ये प्रजापतिरयातयामा गतेऽपि महति काले अगतसारत्वात् । अन्येषां च मन्वन्तरावधिकालस्थत्वात् ॥
</details>

<details><summary>मूलम् (संयुक्तम्)</summary>

छन्दाꣳ॑सि दे॒वेभ्योऽपा᳚क्राम॒न्न वो॑ऽभा॒गानि॑ ह॒व्यव्ँव॑ख्ष्याम॒ इति॒ तेभ्य॑ ए॒तच्च॑तुरव॒त्तम॑धारयन्पुरोनुवा॒क्या॑यै या॒ज्या॑यै दे॒वता॑यै वषट्का॒राय॒ यच्च॑तुरव॒त्तञ्जु॒होति॒ छन्दाꣳ॑स्ये॒व तत्प्री॑णाति॒ तान्य॑स्य प्री॒तानि॑ दे॒वेभ्यो॑ ह॒व्यव्ँव॑ह॒न्ति
</details>

<details open><summary>विश्वास-प्रस्तुतिः</summary>

छन्दाꣳ॑सि दे॒वेभ्योऽपा᳚क्राम॒न् ।   
न वो॑ऽभा॒गानि॑ ह॒व्यव्ँव॑ख्ष्याम॒ इति॑ ।   
तेभ्य॑ ए॒तच्च॑तुरव॒त्तम॑धारयन् ।   

पुरोनुवा॒क्या॑यै, या॒ज्या॑यै, दे॒वता॑यै, वषट्का॒राय॑ ।  

यच्च॑तुरव॒त्तञ्जु॒होति॒ छन्दाꣳ॑स्ये॒व तत्प्री॑णाति ।   

तान्य॑स्य प्री॒तानि॑ दे॒वेभ्यो॑ ह॒व्यव्ँव॑ह॒न्ति।  
</details>

<details><summary>मूलम्</summary>

छन्दाꣳ॑सि दे॒वेभ्योऽपा᳚क्राम॒न् ।   
न वो॑ऽभा॒गानि॑ ह॒व्यव्ँव॑ख्ष्याम॒ इति॑ ।   
तेभ्य॑ ए॒तच्च॑तुरव॒त्तम॑धारयन् ।   

पुरोनुवा॒क्या॑यै, या॒ज्या॑यै, दे॒वता॑यै, वषट्का॒राय॑ ।  

यच्च॑तुरव॒त्तञ्जु॒होति॒ छन्दाꣳ॑स्ये॒व तत्प्री॑णाति ।   

तान्य॑स्य प्री॒तानि॑ दे॒वेभ्यो॑ ह॒व्यव्ँव॑ह॒न्ति।  
</details>

<details><summary>भट्टभास्कर-टीका</summary>

3छन्दांसीत्यादि ॥ पुरोऽनुवाक्यादिचतुष्ठयार्थेन चतुर्गृहीतेन छन्दसां तृप्तिः । गायत्रीत्रिष्टुब्जगत्यनुष्टुभां प्रधानच्छन्दसां ग्रहणमित्येके ॥
</details>

<details><summary>मूलम् (संयुक्तम्)</summary>

अङ्गि॑रसो॒ वा इ॒त उ॑त्त॒मास्सु॑व॒र्गल्ँलो॒कमा॑य॒न्तदृष॑यो यज्ञवा॒स्त्व॑भ्य॒वाय॒न्ते [15]  
अ॒प॒श्य॒न्पु॒रो॒डाश॑ङ्कू॒र्मम्भू॒तꣳ सर्प॑न्त॒न्तम॑ब्रुव॒न्निन्द्रा॑य ध्रियस्व॒ बृह॒स्पत॑ये ध्रियस्व॒ विश्वे᳚भ्यो दे॒वेभ्यो᳚ ध्रिय॒स्वेति॒ स नाध्रि॑यत॒ तम॑ब्रुवन्न॒ग्नये᳚ ध्रिय॒स्वेति॒ सो᳚ऽग्नये᳚ऽध्रियत॒ यदा᳚ग्ने॒यो᳚ऽष्टाक॑पालोऽमावा॒स्या॑याञ्च पौर्णमा॒स्याञ्चा᳚च्यु॒तो भव॑ति सुव॒र्गस्य॑ लो॒कस्या॒भिजि॑त्यै
</details>

<details open><summary>विश्वास-प्रस्तुतिः</summary>

अङ्गि॑रसो॒ वा इ॒त उ॑त्त॒मास्सु॑व॒र्गल्ँलो॒कमा॑यन् ।  
तदृष॑यो यज्ञवा॒स्त्व॑भ्य॒वायन्न्॑ ।  
ते॑ऽपश्यन्न् ।  
</details>

<details><summary>मूलम्</summary>

अङ्गि॑रसो॒ वा इ॒त उ॑त्त॒मास्सु॑व॒र्गल्ँलो॒कमा॑यन् ।  
तदृष॑यो यज्ञवा॒स्त्व॑भ्य॒वायन्न्॑ ।  
ते॑ऽपश्यन्न् ।  
</details>

<details><summary>भट्टभास्कर-टीका</summary>

4अङ्गिरसो वा इत्यादि ॥ आग्नेयस्याष्टाकपालस्य विधिः । गेतेष्वङ्गिरस्सु तेषां यज्ञवास्तु अभ्यागताः ऋषयः कूर्मरूपिणं सर्पन्तं च्यवमानं स्वर्गादवपतन्तं पुरोडाशमपश्यन् ।
</details>

<details open><summary>विश्वास-प्रस्तुतिः</summary>

पु॒रो॒डाश॑ङ्कू॒र्मम्भू॒तꣳ सर्प॑न्त॒न्तम॑ब्रुवन् ।  

इन्द्रा॑य ध्रियस्व,  
बृह॒स्पत॑ये ध्रियस्व,  
विश्वे᳚भ्यो दे॒वेभ्यो᳚ ध्रिय॒स्वेति॑ ।   
स नाध्रि॑यत ।  
</details>

<details><summary>मूलम्</summary>

पु॒रो॒डाश॑ङ्कू॒र्मम्भू॒तꣳ सर्प॑न्त॒न्तम॑ब्रुवन् ।  

इन्द्रा॑य ध्रियस्व,  
बृह॒स्पत॑ये ध्रियस्व,  
विश्वे᳚भ्यो दे॒वेभ्यो᳚ ध्रिय॒स्वेति॑ ।   
स नाध्रि॑यत ।  
</details>

<details><summary>भट्टभास्कर-टीका</summary>

तमित्यादि । ध्रियस्व अवतिष्ठस्व ।
</details>

<details open><summary>विश्वास-प्रस्तुतिः</summary>

तम॑ब्रुवन् ।  
अ॒ग्नये᳚ ध्रिय॒स्वेति॑ ।  
सो᳚ऽग्नये᳚ऽध्रियत ।  
यदा᳚ग्ने॒यो᳚ऽष्टाक॑पालोऽमावा॒स्या॑याञ्च पौर्णमा॒स्याञ्चा᳚च्यु॒तो भव॑ति ,..      
सुव॒र्गस्य॑ लो॒कस्या॒भिजि॑त्यै ।  
</details>

<details><summary>मूलम्</summary>

तम॑ब्रुवन् ।  
अ॒ग्नये᳚ ध्रिय॒स्वेति॑ ।  
सो᳚ऽग्नये᳚ऽध्रियत ।  
यदा᳚ग्ने॒यो᳚ऽष्टाक॑पालोऽमावा॒स्या॑याञ्च पौर्णमा॒स्याञ्चा᳚च्यु॒तो भव॑ति ,..      
सुव॒र्गस्य॑ लो॒कस्या॒भिजि॑त्यै ।  
</details>

<details><summary>भट्टभास्कर-टीका</summary>

अच्युत इति । आग्नेयस्याच्युतत्वात् स्वर्गस्याभिजयः ॥
</details>

<details><summary>मूलम् (संयुक्तम्)</summary>

तम॑ब्रुवन्क॒थाहा᳚स्था॒ इत्यनु॑पाक्तोऽभूव॒मित्य॑ब्रवी॒द्यथाख्षोऽनु॑पाक्तः [16] अ॒वार्च्छ॑त्ये॒वमवा॑र॒मित्यु॒परि॑ष्टाद॒भ्यज्या॒धस्ता॒दुपा॑नक्ति सुव॒र्गस्य॑ लो॒कस्य॒ सम॑ष्ट्यै
</details>

<details open><summary>विश्वास-प्रस्तुतिः</summary>

तम॑ब्रुवन् ।  
क॒थाहा᳚स्था॒ इत्यनु॑पाक्तोऽभूव॒मित्य॑ब्रवीत् ।  
</details>

<details><summary>मूलम्</summary>

तम॑ब्रुवन् ।  
क॒थाहा᳚स्था॒ इत्यनु॑पाक्तोऽभूव॒मित्य॑ब्रवीत् ।  
</details>

<details><summary>भट्टभास्कर-टीका</summary>

5तमित्यादि ॥ अभ्यज्यमानोपाञ्जनहेतुः । केन हेतुना त्वमहास्थाः यज्ञसकाशात्प्रच्युतोऽसि ।
</details>

<details open><summary>विश्वास-प्रस्तुतिः</summary>

यथाख्षोऽनु॑पाक्तो॒ऽवार्च्छ॑त् ।  
</details>

<details><summary>मूलम्</summary>

यथाख्षोऽनु॑पाक्तो॒ऽवार्च्छ॑त् ।  
</details>

<details><summary>भट्टभास्कर-टीका</summary>

अवार्छतीति । अवपत्तिः अवार्च्छतेः पाघ्रादिना ऋच्छादेशः । 'उपसर्गादृति धातौ' इति वृद्धिः ।
</details>

<details open><summary>विश्वास-प्रस्तुतिः</summary>

ए॒वमवा॑र॒मित्यु॒परि॑ष्टाद॒भ्यज्या॒धस्ता॒दुपा॑नक्ति ..  
सुव॒र्गस्य॑ लो॒कस्य॒ सम॑ष्ट्यै ।  
</details>

<details><summary>मूलम्</summary>

ए॒वमवा॑र॒मित्यु॒परि॑ष्टाद॒भ्यज्या॒धस्ता॒दुपा॑नक्ति ..  
सुव॒र्गस्य॑ लो॒कस्य॒ सम॑ष्ट्यै ।  
</details>

<details><summary>भट्टभास्कर-टीका</summary>

अवारमिति । 'सर्तिशास्त्यार्तिभ्यश्च' इत्यङ् ॥
</details>

<details><summary>मूलम् (संयुक्तम्)</summary>

सर्वा॑णि क॒पाला᳚न्य॒भि प्र॑थयति॒ ताव॑तᳶ पुरो॒डाशा॑न॒मुष्मि॑ल्ँलो॒के॑ऽभि ज॑यति
</details>

<details open><summary>विश्वास-प्रस्तुतिः</summary>

सर्वा॑णि क॒पाला᳚न्य॒भि प्र॑थयति ।  
</details>

<details><summary>मूलम्</summary>

सर्वा॑णि क॒पाला᳚न्य॒भि प्र॑थयति ।  
</details>

<details><summary>भट्टभास्कर-टीका</summary>

6अभि प्रथयतीति ॥ सर्वाणि कपालान्यभि व्याप्नोति तथा पृथूकरोति ।
</details>

<details open><summary>विश्वास-प्रस्तुतिः</summary>

ताव॑तᳶ पुरो॒डाशा॑न॒मुष्मि॑ल्ँलो॒के॑ऽभि ज॑यति ।
</details>

<details><summary>मूलम्</summary>

ताव॑तᳶ पुरो॒डाशा॑न॒मुष्मि॑ल्ँलो॒के॑ऽभि ज॑यति ।
</details>

<details><summary>भट्टभास्कर-टीका</summary>

तावत इति । यावन्ति कपालान्यभिप्रथयति तावत्सङ्ख्यान् पुरोडाशानमुष्मिन् लोके इष्टसाधनत्वेन प्राप्नोति ॥
</details>

<details><summary>मूलम् (संयुक्तम्)</summary>

यो विद॑ग्ध॒स्स नैर्॑ऋ॒तो योऽशृ॑त॒स्स रौ॒द्रो यश्शृ॒तस्स सदे॑व॒स्तस्मा॒दवि॑दहता शृत॒ङ्कृत्य॑स्सदेव॒त्वाय
</details>

<details open><summary>विश्वास-प्रस्तुतिः</summary>

यो विद॑ग्ध॒स्स नैर्॑ऋ॒तः,  
योऽशृ॑त॒स्स रौ॒द्रः ,  
यश्शृ॒तस्स सदे॑वः, ..  
तस्मा॒दवि॑दहता शृत॒ङ्कृत्य॑स्सदेव॒त्वाय॑ ।  
</details>

<details><summary>मूलम्</summary>

यो विद॑ग्ध॒स्स नैर्॑ऋ॒तः,  
योऽशृ॑त॒स्स रौ॒द्रः ,  
यश्शृ॒तस्स सदे॑वः, ..  
तस्मा॒दवि॑दहता शृत॒ङ्कृत्य॑स्सदेव॒त्वाय॑ ।  
</details>

<details><summary>भट्टभास्कर-टीका</summary>

7विदग्धो विरूपो दग्धः, अतिदग्धो वा । अशृतः अपक्वः । शृतः सुष्ठु पक्वः । सदेवः देवयोग्यः । शृतं कृत्य इति । सुष्ठु पक्तव्यः । शृतमिति तु नकारान्तो निपातः । 'विभाषा कृवृषोः' इत्यप् ॥
</details>

<details open><summary>विश्वास-प्रस्तुतिः</summary>

भस्म॑ना॒भि वा॑सयति ।  
</details>

<details><summary>मूलम्</summary>

भस्म॑ना॒भि वा॑सयति ।  
</details>

<details><summary>भट्टभास्कर-टीका</summary>

8अभितश्छादनमव्भिवासनम् ॥
</details>

<details><summary>मूलम् (संयुक्तम्)</summary>

तस्मा᳚न्मा॒ꣳ॒सेनास्थि॑ छ॒न्नव्ँवे॒देना॒भि वा॑सयति॒ तस्मा᳚त् [17]  केशै॒श्शिर॑श्छ॒न्नम्प्रच्यु॑त॒व्ँवा ए॒तद॒स्माल्लो॒कादग॑तन्देवलो॒कय्ँयच्छृ॒तꣳ ह॒विरन॑भिघारितमभि॒घार्योद्वा॑सयति देव॒त्रैवैन॑द्गमयति
</details>

<details open><summary>विश्वास-प्रस्तुतिः</summary>

तस्मा᳚न्मा॒ꣳ॒सेनास्थि॑ छ॒न्नव्ँवे॒देना॒भि वा॑सयति।  

तस्मा᳚त् केशै॒श्शिर॑श्छ॒न्नम् ,  

प्रच्यु॑त॒व्ँवा ए॒तद॒स्माल्लो॒कादग॑तन्देवलो॒कम् ।  

यच्छृ॒तꣳ ह॒विरन॑भिघारितमभि॒घार्योद्वा॑सयति ।  
</details>

<details><summary>मूलम्</summary>

तस्मा᳚न्मा॒ꣳ॒सेनास्थि॑ छ॒न्नव्ँवे॒देना॒भि वा॑सयति।  

तस्मा᳚त् केशै॒श्शिर॑श्छ॒न्नम् ,  

प्रच्यु॑त॒व्ँवा ए॒तद॒स्माल्लो॒कादग॑तन्देवलो॒कम् ।  

यच्छृ॒तꣳ ह॒विरन॑भिघारितमभि॒घार्योद्वा॑सयति ।  
</details>

<details><summary>भट्टभास्कर-टीका</summary>

9प्रच्युतमित्यादि ॥ गतम् ।
</details>

<details open><summary>विश्वास-प्रस्तुतिः</summary>

दे॒व॒त्रैवैन॑द्गमयति ।  
</details>

<details><summary>मूलम्</summary>

दे॒व॒त्रैवैन॑द्गमयति ।  
</details>

<details><summary>भट्टभास्कर-टीका</summary>

देवत्रेति । 'देवमनुश्य' इत्यादिना द्वितीयान्तात्त्राप्रत्ययः ॥
</details>

##  कपालानां सङ्ख्ययोद्वासनविधिः
<details><summary>मूलम् (संयुक्तम्)</summary>

यद्येक॑ङ्क॒पाल॒न्नश्ये॒देको॒ मास॑स्सव्ँवथ्स॒रस्यान॑वेत॒स्स्यादथ॒ यज॑मान॒ᳶ प्र मी॑येत॒ यद्द्वे नश्ये॑ता॒न्द्वौ मासौ॑ सव्ँवथ्स॒रस्यान॑वेतौ॒ स्याता॒मथ॒ यज॑मान॒ᳶ प्र मी॑येत स॒ङ्ख्यायोद्वा॑सयति॒ यज॑मानस्य [18]  गो॒पी॒थाय
</details>

<details open><summary>विश्वास-प्रस्तुतिः</summary>

यद्येक॑ङ्क॒॒पाल॒न्नश्ये᳚त् ।  
एको॒ मास॑स्सव्ँवथ्स॒रस्यान॑वेत॒स्स्यात् ।  
अथ॒ यज॑मान॒ᳶ प्र मी॑येत ।  
यद्द्वे नश्ये॑ताम् ।  
द्वौ मासौ॑ सव्ँवथ्स॒रस्यान॑वेतौ॒ स्याताम् ।  
अथ॒ यज॑मान॒ᳶ प्र मी॑येत ।  
स॒ङ्ख्यायोद्वा॑सयति॒ यज॑मानस्य गोपी॒थाय॑ ।  
</details>

<details><summary>मूलम्</summary>

यद्येक॑ङ्क॒॒पाल॒न्नश्ये᳚त् ।  
एको॒ मास॑स्सव्ँवथ्स॒रस्यान॑वेत॒स्स्यात् ।  
अथ॒ यज॑मान॒ᳶ प्र मी॑येत ।  
यद्द्वे नश्ये॑ताम् ।  
द्वौ मासौ॑ सव्ँवथ्स॒रस्यान॑वेतौ॒ स्याताम् ।  
अथ॒ यज॑मान॒ᳶ प्र मी॑येत ।  
स॒ङ्ख्यायोद्वा॑सयति॒ यज॑मानस्य गोपी॒थाय॑ ।  
</details>

<details><summary>भट्टभास्कर-टीका</summary>

10यद्येकमित्यादि ॥ कपालानां सङ्ख्ययोद्वासनविधिः । अनवेतः अनवगतः । अन्यून इति यावत् सङ्ख्ययोद्वासनं यजमानस्य रक्षार्थम् ॥
</details>

<details><summary>मूलम् (संयुक्तम्)</summary>

यदि॒ नश्ये॑दाश्वि॒नन्द्वि॑कपा॒लन्निर्व॑पेद्द्यावापृथि॒व्य॑मेक॑कपालम॒श्विनौ॒ वै दे॒वाना᳚म्भि॒षजौ॒ ताभ्या॑मे॒वास्मै॑ भेष॒जङ्क॑रोति द्यावापृथि॒व्य॑ एक॑कपालो भवत्य॒नयो॒र्वा ए॒तन्न॑श्यति॒ यन्नश्य॑त्य॒नयो॑रे॒वैन॑द्विन्दति॒ प्रति॑ष्ठित्यै ॥ [19]  
</details>

<details open><summary>विश्वास-प्रस्तुतिः</summary>

यदि॒ नश्ये॑दाश्वि॒नन्द्वि॑कपा॒लन्निर्व॑पेत्  ।   

द्यावापृथि॒व्य॑मेक॑कपालम् ,..

अ॒श्विनौ॒ वै दे॒वाना᳚म्भि॒षजौ॒ ताभ्या॑मे॒वास्मै॑ भेष॒जङ्क॑रोति ।  

द्या॒वा॒पृ॒थि॒व्य॑ एक॑कपालो भवति ।  
अ॒नयो॒र्वा ए॒तन्न॑श्यति ।  
यन्नश्य॑त्य॒नयो॑रे॒वैन॑द्विन्दति॒ प्रति॑ष्ठित्यै ॥  
</details>

<details><summary>मूलम्</summary>

यदि॒ नश्ये॑दाश्वि॒नन्द्वि॑कपा॒लन्निर्व॑पेत्  ।   

द्यावापृथि॒व्य॑मेक॑कपालम् ,..

अ॒श्विनौ॒ वै दे॒वाना᳚म्भि॒षजौ॒ ताभ्या॑मे॒वास्मै॑ भेष॒जङ्क॑रोति ।  

द्या॒वा॒पृ॒थि॒व्य॑ एक॑कपालो भवति ।  
अ॒नयो॒र्वा ए॒तन्न॑श्यति ।  
यन्नश्य॑त्य॒नयो॑रे॒वैन॑द्विन्दति॒ प्रति॑ष्ठित्यै ॥  
</details>

<details><summary>भट्टभास्कर-टीका</summary>

11प्रमादाद्विनाशे आश्विनादिविधिः । गतमन्यत् । इष्ट्यन्तभाविनोऽपि हविश्श्रपणान्ते प्रासन्ङ्गिकमुद्वासनस्यामननम् ॥

इति द्वितीये षष्ठे तृतीयोनुवाकः ॥  
</details>
