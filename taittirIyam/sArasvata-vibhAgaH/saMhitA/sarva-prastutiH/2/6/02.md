+++
title = "०२"

+++
२ आज्यभागौ ६ तदीये याज्यानुवाक्ये
७-१७ प्रधानस्य हविषो याज्यानुवाक्ये च
प्रजापतिर्ऋषिः
<details><summary>मूलम् (संयुक्तम्)</summary>

चख्षु॑षी॒ वा ए॒ते य॒ज्ञस्य॒ यदाज्य॑भागौ॒ यदाज्य॑भागौ॒ यज॑ति॒ चख्षु॑षी ए॒व तद्य॒ज्ञस्य॒ प्रति॑ दधाति पूर्वा॒र्धे जु॑होति
</details>

<details open><summary>विश्वास-प्रस्तुतिः</summary>

चख्षु॑षी॒ वा ए॒ते य॒ज्ञस्य॒ यदाज्य॑भागौ ।  
यदाज्य॑भागौ॒ यज॑ति ।  
चख्षु॑षी ए॒व तद्य॒ज्ञस्य॒ प्रति॑ दधाति ।  
पू॒र्वा॒र्धे जु॑होति ।   
</details>

<details><summary>मूलम्</summary>

चख्षु॑षी॒ वा ए॒ते य॒ज्ञस्य॒ यदाज्य॑भागौ ।  
यदाज्य॑भागौ॒ यज॑ति ।  
चख्षु॑षी ए॒व तद्य॒ज्ञस्य॒ प्रति॑ दधाति ।  
पू॒र्वा॒र्धे जु॑होति ।   
</details>

<details><summary>भट्टभास्कर-टीका</summary>

1'चक्षुषी वा इत्यादि ॥ आज्यभागयोर्विधिः । आज्यं भागं ययोः तावाज्यभागौ अग्नीषोमीयौ तयोश्चक्षुस्स्थानीययोः यागेन यज्ञस्य चक्षुषी प्रतिदधाति । प्रतिमुखं स्थापयति ॥
</details>

<details><summary>मूलम् (संयुक्तम्)</summary>

तस्मा᳚त्पूर्वा॒र्धे चख्षु॑षी प्र॒बाहु॑ग्जुहोति॒ तस्मा᳚त्प्र॒बाहु॒क्चख्षु॑षी
</details>

<details open><summary>विश्वास-प्रस्तुतिः</summary>

तस्मा᳚त्पूर्वा॒र्धे चख्षु॑षी प्र॒बाहु॑ग्जुहोति ।   

तस्मा᳚त्प्र॒बाहु॒क्चख्षु॑षी ।  
</details>

<details><summary>मूलम्</summary>

तस्मा᳚त्पूर्वा॒र्धे चख्षु॑षी प्र॒बाहु॑ग्जुहोति ।   

तस्मा᳚त्प्र॒बाहु॒क्चख्षु॑षी ।  
</details>

<details><summary>भट्टभास्कर-टीका</summary>

2प्रबाहुगिति ॥ देशतः प्रमाणतश्च ते सममित्यर्थः ॥
</details>

<details><summary>मूलम् (संयुक्तम्)</summary>

देवलो॒कव्ँवा अ॒ग्निना॒ यज॑मा॒नोऽनु॑ पश्यति पितृलो॒कꣳ सोमे॑नोत्तरा॒र्धे᳚ऽग्नये॑ जुहोति दख्षिणा॒र्धे सोमा॑यै॒वमि॑व॒ हीमौ लो॒काव॒नयो᳚र्लो॒कयो॒रनु॑ख्यात्यै॒
</details>

<details open><summary>विश्वास-प्रस्तुतिः</summary>

दे॒व॒लो॒कव्ँवा अ॒ग्निना॒ यज॑मा॒नोऽनु॑ पश्यति ।  
पि॒तृ॒लो॒कꣳ सोमे॑नोत्तरा॒र्धे᳚ऽग्नये॑ जुहोति ।  
द॒ख्षि॒णा॒र्धे सोमा॑यै॒वमि॑व॒ हीमौ  लो॒काव॒नयो᳚र्लो॒कयो॒रनु॑ख्यात्यै ।  
</details>

<details><summary>मूलम्</summary>

दे॒व॒लो॒कव्ँवा अ॒ग्निना॒ यज॑मा॒नोऽनु॑ पश्यति ।  
पि॒तृ॒लो॒कꣳ सोमे॑नोत्तरा॒र्धे᳚ऽग्नये॑ जुहोति ।  
द॒ख्षि॒णा॒र्धे सोमा॑यै॒वमि॑व॒ हीमौ  लो॒काव॒नयो᳚र्लो॒कयो॒रनु॑ख्यात्यै ।  
</details>

<details><summary>भट्टभास्कर-टीका</summary>

3देवलोकं वा इत्यादि ॥ गतम् । अनुक्रमेण ख्यानमनुख्यातिः । 'तादौ च' इति गतेः प्रकृति स्वरत्वम् ॥
</details>

<details><summary>मूलम् (संयुक्तम्)</summary>

राजा॑नौ॒ वा ए॒तौ दे॒वता॑नाम् [8]  
यद॒ग्नीषोमा॑वन्त॒रा दे॒वता॑ इज्येते दे॒वता॑ना॒व्ँविधृ॑त्यै॒ तस्मा॒द्राज्ञा॑ मनु॒ष्या॑ विधृ॑ताः
</details>

<details open><summary>विश्वास-प्रस्तुतिः</summary>

राजा॑नौ॒ वा ए॒तौ दे॒वता॑नाम् ।  

यद॒ग्नीषोमा॑वन्त॒रा दे॒वता॑ इज्येते  दे॒वता॑ना॒व्ँविधृ॑त्यै ।  

तस्मा॒द्राज्ञा॑ मनु॒ष्या॑ विधृ॑ताः ।  
</details>

<details><summary>मूलम्</summary>

राजा॑नौ॒ वा ए॒तौ दे॒वता॑नाम् ।  

यद॒ग्नीषोमा॑वन्त॒रा दे॒वता॑ इज्येते  दे॒वता॑ना॒व्ँविधृ॑त्यै ।  

तस्मा॒द्राज्ञा॑ मनु॒ष्या॑ विधृ॑ताः ।  
</details>

<details><summary>भट्टभास्कर-टीका</summary>

4राजानावित्यादि ॥ देवानां मध्ये राजनशीलौ । अन्तरेति । देवानां मध्ये इज्येते । 'अन्तरान्तरेण' इति द्वितीया । प्रयाजप्रधानदेवतापेक्षमन्तरात्वमेतयोः ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ किन्तद्य॒ज्ञे यज॑मानᳵ कुरुते॒ येना॒न्यतो॑दतश्च प॒शून्दा॒धारो॑भ॒यतो॑दत॒श्चेत्यृच॑म॒नूच्याज्य॑भागस्य जुषा॒णेन॑ यजति॒ तेना॒न्यतो॑दतो दाधा॒रर्च॑म॒नूच्य॑ ह॒विष॑ ऋ॒चा य॑जति॒ तेनो॑भ॒यतो॑दतो दाधार
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति ।    
किन्तद्य॒ज्ञे यज॑मानᳵ कुरुते ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।    
किन्तद्य॒ज्ञे यज॑मानᳵ कुरुते ।  
</details>

<details><summary>भट्टभास्कर-टीका</summary>

5ब्रह्मवादिन इत्यादि ॥ अन्यतरपार्श्वस्थदन्ता अश्वादयः । 'छन्दसि च' इति दतृभावः । 'दाधार इति छान्दसो लिट्, तुजादित्वादभ्यासस्य दीर्घत्वम् ।
</details>

<details open><summary>विश्वास-प्रस्तुतिः</summary>

येना॒न्यतो॑दतश्च प॒शून्दा॒धारो॑भ॒यतो॑दत॒श्चेत्यृच॑म॒नूच्याज्य॑भागस्य जुषा॒णेन॑ यजति ।
</details>

<details><summary>मूलम्</summary>

येना॒न्यतो॑दतश्च प॒शून्दा॒धारो॑भ॒यतो॑दत॒श्चेत्यृच॑म॒नूच्याज्य॑भागस्य जुषा॒णेन॑ यजति ।
</details>

<details><summary>भट्टभास्कर-टीका</summary>

ऋचमिति । 'अग्निर्वृत्राणि' इत्यादिकां पुरोऽनुवाक्याम् ।
जुषाणेनेति । 'जुषाणो अग्निराज्यस्य' इत्यादियजुषा याज्यया ।  
</details>

<details open><summary>विश्वास-प्रस्तुतिः</summary>

तेना॒न्यतो॑दतो दाधा॒रर्च॑म॒नूच्य॑ ह॒विष॑ ऋ॒चा य॑जति ।    
तेनो॑भ॒यतो॑दतो दाधार ।  
</details>

<details><summary>मूलम्</summary>

तेना॒न्यतो॑दतो दाधा॒रर्च॑म॒नूच्य॑ ह॒विष॑ ऋ॒चा य॑जति ।    
तेनो॑भ॒यतो॑दतो दाधार ।  
</details>

<details><summary>भट्टभास्कर-टीका</summary>

ऋचमिति । 'अग्निर्मूर्धा' इत्यादिकां पुरोऽनुवाक्याम् । ऋचेति । 'भुवो यज्ञस्य' इत्यादिकया याज्यया ॥
</details>

<details><summary>मूलम् (संयुक्तम्)</summary>

मूर्ध॒न्वती॑ पुरोनुवा॒क्या॑ भवति मू॒र्धान॑मे॒वैनꣳ॑ समा॒नाना᳚ङ्करोति [9]  
</details>

<details open><summary>विश्वास-प्रस्तुतिः</summary>

मू॒र्ध॒न्वती॑ पुरोनुवा॒क्या॑ भवति ।  
मू॒र्धान॑मे॒वैनꣳ॑ समा॒नाना᳚ङ्करोति ।
</details>

<details><summary>मूलम्</summary>

मू॒र्ध॒न्वती॑ पुरोनुवा॒क्या॑ भवति ।  
मू॒र्धान॑मे॒वैनꣳ॑ समा॒नाना᳚ङ्करोति ।
</details>

<details><summary>भट्टभास्कर-टीका</summary>

6मूर्धन्वतीति ॥ मूर्धशब्दयुक्ता पुरो ऋक् । 'ह्रस्वनुड्भ्याम्' इति मतुप उदात्तत्वम् ॥
</details>

<details><summary>मूलम् (संयुक्तम्)</summary>

नि॒युत्व॑त्या यजति॒ भ्रातृ॑व्यस्यै॒व प॒शून्नि यु॑वते
</details>

<details open><summary>विश्वास-प्रस्तुतिः</summary>

नि॒युत्व॑त्या यजति ।  
</details>

<details><summary>मूलम्</summary>

नि॒युत्व॑त्या यजति ।  
</details>

<details><summary>भट्टभास्कर-टीका</summary>

7नियुत्वत्येति ॥ नियुच्छब्दवत्या । 'तसौ मत्वर्थे' इति भत्वम् ।
</details>

<details open><summary>विश्वास-प्रस्तुतिः</summary>

भ्रातृ॑व्यस्यै॒व प॒शून्नि यु॑वते ।  
</details>

<details><summary>मूलम्</summary>

भ्रातृ॑व्यस्यै॒व प॒शून्नि यु॑वते ।  
</details>

<details><summary>भट्टभास्कर-टीका</summary>

नियुवत इति । भ्रातृव्यं नितरां पृथक्करोति । यौतेः व्यत्ययेन शः, आत्मने पदं च ॥
</details>

<details><summary>मूलम् (संयुक्तम्)</summary>

के॒शिनꣳ॑ ह दा॒र्भ्यङ्के॒शी सात्य॑कामिरुवाच स॒प्तप॑दान्ते॒ शक्व॑री॒ꣳ॒ श्वो य॒ज्ञे प्र॑यो॒क्तासे॒ यस्यै॑ वी॒र्ये॑ण॒ प्र जा॒तान्भ्रातृ॑व्यान्नु॒दते॒ प्रति॑ जनि॒ष्यमा॑णा॒न्यस्यै॑ वी॒र्ये॑णो॒भयो᳚र्लो॒कयो॒र्ज्योति॑र्ध॒त्ते यस्यै॑ वी॒र्ये॑ण पूर्वा॒र्धेना॑न॒ड्वान्भु॒नक्ति॑ जघना॒र्धेन॑ धे॒नुरिति॑
</details>

<details open><summary>विश्वास-प्रस्तुतिः</summary>

के॒शिनꣳ॑ ह दा॒र्भ्यङ्के॒शी सात्य॑कामिरुवाच ।  

स॒प्तप॑दान्ते॒ शक्व॑री॒ꣳ॒ श्वो य॒ज्ञे प्र॑यो॒क्तासे ।  

यस्यै॑ वी॒र्ये॑ण॒ प्र जा॒तान्भ्रातृ॑व्यान्नु॒दते ।  
</details>

<details><summary>मूलम्</summary>

के॒शिनꣳ॑ ह दा॒र्भ्यङ्के॒शी सात्य॑कामिरुवाच ।  

स॒प्तप॑दान्ते॒ शक्व॑री॒ꣳ॒ श्वो य॒ज्ञे प्र॑यो॒क्तासे ।  

यस्यै॑ वी॒र्ये॑ण॒ प्र जा॒तान्भ्रातृ॑व्यान्नु॒दते ।  
</details>

<details><summary>भट्टभास्कर-टीका</summary>

8केशिनमित्यादि ॥ दर्भस्यापत्यं केशिनामानं सत्यकामस्यापत्यं केशिनामा उवाच । दर्भशब्दात् गर्गादियञ उदात्तनिवृत्तिस्वरेण उदात्तत्वम् । सप्तपदामिति । त्रिपदा पुरोऽनुवाक्या चतुष्पदा याज्या त्रिष्टुप् । अनयोः समष्टिः सप्तपदा । शक्वरीं सर्वार्थसाधनभूतां वक्ष्यमाणवीर्यवतीं तव यज्ञे श्वः प्रयोक्तासे । तथा महावीर्या सा ज्ञातव्येति विषेशमभिधित्सुः सात्यकामिरुवाचेति । 'न लुट्' इति निघाताभावः ।
</details>

<details open><summary>विश्वास-प्रस्तुतिः</summary>

प्रति॑ जनि॒ष्यमा॑णा॒न् यस्यै॑ वी॒र्ये॑णो॒भयो᳚र्लो॒कयो॒र्ज्योति॑र्ध॒त्ते।  
</details>

<details><summary>मूलम्</summary>

प्रति॑ जनि॒ष्यमा॑णा॒न् यस्यै॑ वी॒र्ये॑णो॒भयो᳚र्लो॒कयो॒र्ज्योति॑र्ध॒त्ते।  
</details>

<details><summary>भट्टभास्कर-टीका</summary>

वीर्यफलानि स्वयमेव इदानीं दर्शयति - यस्या इत्यादि । पुरोनुवाक्या प्राथम्याज्जातानां शत्रूणां प्रतिनोदः उत्पत्तिनिरोधः ।
</details>

<details open><summary>विश्वास-प्रस्तुतिः</summary>

यस्यै॑ वी॒र्ये॑ण पूर्वा॒र्धेना॑न॒ड्वान्भु॒नक्ति॑।  
</details>

<details><summary>मूलम्</summary>

यस्यै॑ वी॒र्ये॑ण पूर्वा॒र्धेना॑न॒ड्वान्भु॒नक्ति॑।  
</details>

<details><summary>भट्टभास्कर-टीका</summary>

उभयोरिति । अस्मिश्चामुष्मिंश्च पूर्वोर्त्तरभावादुभयोः ।
</details>

<details open><summary>विश्वास-प्रस्तुतिः</summary>

ज॒घ॒ना॒र्धेन॑ धे॒नुरिति॑ ।  
</details>

<details><summary>मूलम्</summary>

ज॒घ॒ना॒र्धेन॑ धे॒नुरिति॑ ।  
</details>

<details><summary>भट्टभास्कर-टीका</summary>

पूर्वार्धेनेति । अनड्वान् वाहनादिना पूर्वार्धेन प्रजाः भुनक्ति रक्षति । धेनुः क्षीरस्रवणादिना जघनार्धेन प्रजाः भुनक्ति । पूर्वोत्तरत्वात् अनयोः ॥
</details>

<details><summary>मूलम् (संयुक्तम्)</summary>

पु॒रस्ता᳚ल्लख्ष्मा पुरोनुवा॒क्या॑ भवति जा॒ताने॒व भ्रातृ॑व्या॒न्प्र णु॑दत उ॒परि॑ष्टाल्लख्ष्मा [10]  
या॒ज्या॑ जनि॒ष्यमा॑णाने॒व प्रति॑ नुदते पु॒रस्ता᳚ल्लख्ष्मा पुरोनुवा॒क्या॑ भवत्य॒स्मिन्ने॒व लो॒के ज्योति॑र्धत्त उ॒परि॑ष्टाल्लख्ष्मा या॒ज्या॑मुष्मि॑न्ने॒व लो॒के ज्योति॑र्धत्ते॒
</details>

<details open><summary>विश्वास-प्रस्तुतिः</summary>

पु॒रस्ता᳚ल्लख्ष्मा पुरोनुवा॒क्या॑ भवति ।  
जा॒ताने॒व भ्रातृ॑व्या॒न्प्र णु॑दते ।  
उ॒परि॑ष्टाल्लख्ष्मा
या॒ज्या॑ जनि॒ष्यमा॑णाने॒व प्रति॑ नुदते ।  

पु॒रस्ता᳚ल्लख्ष्मा पुरोनुवा॒क्या॑ भवति ।  

अ॒स्मिन्ने॒व लो॒के ज्योति॑र्धत्ते ।  
उ॒परि॑ष्टाल्लख्ष्मा या॒ज्या॑मुष्मि॑न्ने॒व लो॒के ज्योति॑र्धत्ते ।
</details>

<details><summary>मूलम्</summary>

पु॒रस्ता᳚ल्लख्ष्मा पुरोनुवा॒क्या॑ भवति ।  
जा॒ताने॒व भ्रातृ॑व्या॒न्प्र णु॑दते ।  
उ॒परि॑ष्टाल्लख्ष्मा
या॒ज्या॑ जनि॒ष्यमा॑णाने॒व प्रति॑ नुदते ।  

पु॒रस्ता᳚ल्लख्ष्मा पुरोनुवा॒क्या॑ भवति ।  

अ॒स्मिन्ने॒व लो॒के ज्योति॑र्धत्ते ।  
उ॒परि॑ष्टाल्लख्ष्मा या॒ज्या॑मुष्मि॑न्ने॒व लो॒के ज्योति॑र्धत्ते ।
</details>

<details><summary>भट्टभास्कर-टीका</summary>

9अथेदानीं स्वयमेव वीर्यविशेषमनयोर्दर्शयितुमाह - पुरस्ताल्लक्ष्मेति ॥ लक्षणं यष्टव्यदेवतानामधेयम् । पूर्वस्मिन्नर्धर्चे लक्ष्म यस्यास्सा तथोक्ता । यथा - 'अग्निर्मूर्धा' इत्यादि । उत्तरस्मिन्नर्धर्चे लक्ष्मवती उपरिष्टाल्लक्ष्मा यथा - 'जिह्वामग्ने चकृषे' इति । उभयत्रापि 'मनः' इति ङीप्प्रतिषेधः । गतमन्यत् ॥
</details>

<details><summary>मूलम् (संयुक्तम्)</summary>

ज्योति॑ष्मन्तावस्मा इ॒मौ लो॒कौ भ॑वतो॒ य ए॒वव्ँवेद॑ पु॒रस्ता᳚ल्लख्ष्मा पुरोनुवा॒क्या॑ भवति॒ तस्मा᳚त्पूर्व॒र्धेना॑न॒ड्वान्भु॑नक्त्यु॒परि॑ष्टाल्लख्ष्मा या॒ज्या॑ तस्मा᳚ज्जघना॒र्धेन॑ धे॒नुर्य ए॒वव्ँवेद॑ भु॒ङ्क्त ए॑नमे॒तौ
</details>

<details open><summary>विश्वास-प्रस्तुतिः</summary>

ज्योति॑ष्मन्तावस्मा इ॒मौ लो॒कौ भ॑वतः ।  

य ए॒वव्ँवेद॑ ।  
पु॒रस्ता᳚ल्लख्ष्मा पुरोनुवा॒क्या॑ भवति ।  
तस्मा᳚त्पूर्व॒र्धेना॑न॒ड्वान्भु॑नक्ति ।  
उ॒परि॑ष्टाल्लख्ष्मा या॒ज्या॑ ।  
</details>

<details><summary>मूलम्</summary>

ज्योति॑ष्मन्तावस्मा इ॒मौ लो॒कौ भ॑वतः ।  

य ए॒वव्ँवेद॑ ।  
पु॒रस्ता᳚ल्लख्ष्मा पुरोनुवा॒क्या॑ भवति ।  
तस्मा᳚त्पूर्व॒र्धेना॑न॒ड्वान्भु॑नक्ति ।  
उ॒परि॑ष्टाल्लख्ष्मा या॒ज्या॑ ।  
</details>

<details><summary>भट्टभास्कर-टीका</summary>

10अस्मा इति ॥ यजमानार्थं य एवं वेद तस्मै च इमौ लोकौ ज्योतिष्मन्तौ भवतः ।
</details>

<details open><summary>विश्वास-प्रस्तुतिः</summary>

तस्मा᳚ज्जघना॒र्धेन॑ धे॒नुर्य ए॒वव्ँवेद॑ भु॒ङ्क्ते ।  
</details>

<details><summary>मूलम्</summary>

तस्मा᳚ज्जघना॒र्धेन॑ धे॒नुर्य ए॒वव्ँवेद॑ भु॒ङ्क्ते ।  
</details>

<details><summary>भट्टभास्कर-टीका</summary>

भुङ्क्त इति । एवं वेदितारमेतौ अनड्वान् धेनुश्च भुङ्क्तः । यथायथं संरक्षतः ।
</details>

<details open><summary>विश्वास-प्रस्तुतिः</summary>

ए॑नमे॒तौ ।
</details>

<details><summary>मूलम्</summary>

ए॑नमे॒तौ ।
</details>

<details><summary>भट्टभास्कर-टीका</summary>

एष च एषा च एतौ । 'पूमान् स्त्रिया' इति पुंसश्शेषः ॥
</details>

<details><summary>मूलम् (संयुक्तम्)</summary>

वज्र॒ आज्य॒व्ँवज्र॒ आज्य॑भागौ [11]  वज्रो॑ वषट्का॒रस्त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑र॒त्यछ॑म्बट्कारमप॒गूर्य॒ वष॑ट्करोति॒ स्तृत्यै॑ गाय॒त्री पु॑रोनुवा॒क्या॑ भवति त्रि॒ष्टुग्या॒ज्या᳚
</details>

<details open><summary>विश्वास-प्रस्तुतिः</summary>

वज्र॒ आज्यँ॒ , वज्र॒ आज्य॑भागौ ,वज्रो॑ वषट्का॒रस्,  त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑रति ।  

अछ॑म्बट्कारमप॒गूर्य॒ वष॑ट्करोति॒ स्तृत्यै॑ ।  

गा॒य॒त्री पु॑रोनुवा॒क्या॑ भवति त्रि॒ष्टुग्या॒ज्या᳚ ।
</details>

<details><summary>मूलम्</summary>

वज्र॒ आज्यँ॒ , वज्र॒ आज्य॑भागौ ,वज्रो॑ वषट्का॒रस्,  त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑रति ।  

अछ॑म्बट्कारमप॒गूर्य॒ वष॑ट्करोति॒ स्तृत्यै॑ ।  

गा॒य॒त्री पु॑रोनुवा॒क्या॑ भवति त्रि॒ष्टुग्या॒ज्या᳚ ।
</details>

<details><summary>भट्टभास्कर-टीका</summary>

11वज्र आज्यमित्यादि ॥ त्रिगुणेनैव वज्रेण भ्रातृव्यस्य रक्षःप्रभृतेः प्रहरणं यज्ञस्याछम्बट्कारायानार्तत्वाय भवति । 'ये यजामहे' इत्यपगूरणयुक्तो वषट्कारश्च भ्रातृव्याणां स्तृत्यै छादनाय विनाशाय भवति । ह्रस्वान्तं धात्वन्तरं द्रष्टव्यम् ॥
</details>

<details><summary>मूलम् (संयुक्तम्)</summary>

ब्रह्म॑न्ने॒व ख्ष॒त्रम॒न्वार॑म्भयति॒ तस्मा᳚द्ब्राह्म॒णो मुख्यो॒ मुख्यो॑ भवति॒ य ए॒वव्ँवेद॒
</details>

<details open><summary>विश्वास-प्रस्तुतिः</summary>

ब्रह्म॑न्ने॒व ख्ष॒त्रम॒न्वार॑म्भयति ।  
तस्मा᳚द्ब्राह्म॒णो मुख्यो॒ मुख्यो॑ भवति ।  
य ए॒वव्ँवेद॑ ।    
</details>

<details><summary>मूलम्</summary>

ब्रह्म॑न्ने॒व ख्ष॒त्रम॒न्वार॑म्भयति ।  
तस्मा᳚द्ब्राह्म॒णो मुख्यो॒ मुख्यो॑ भवति ।  
य ए॒वव्ँवेद॑ ।    
</details>

<details><summary>भट्टभास्कर-टीका</summary>

12ब्रह्मन्नेवेति ॥ गायत्र्याः प्राथम्यात्रिष्टुभश्च चरमभावात् गायत्रत्रिष्टुभयोर्ब्रह्मक्षत्रयोः प्राधान्यं गुणभावं च करोति । एवं वेदिता च मुख्यो भवति ॥
</details>

<details><summary>मूलम् (संयुक्तम्)</summary>

प्रैवैन॑म्पुरोनुवा॒क्य॑याह॒ प्र ण॑यति या॒ज्य॑या ग॒मय॑ति
</details>

<details open><summary>विश्वास-प्रस्तुतिः</summary>

प्रैवैन॑म्पुरोनुवा॒क्य॑याह॒ प्र ण॑यति ।  
</details>

<details><summary>मूलम्</summary>

प्रैवैन॑म्पुरोनुवा॒क्य॑याह॒ प्र ण॑यति ।  
</details>

<details><summary>भट्टभास्कर-टीका</summary>

13प्रैवैनमित्यादि ॥ एनं यजमानं पुरोनुवाक्यया प्राह - हविर्व्याजेन यजमानमेव प्रकृष्टं करोति ब्रवीति याज्यया एनं प्रणयति प्रकृष्टफलं प्रापयितुं नयति ।
</details>

<details open><summary>विश्वास-प्रस्तुतिः</summary>

या॒ज्य॑या ग॒मय॑ति ।  
</details>

<details><summary>मूलम्</summary>

या॒ज्य॑या ग॒मय॑ति ।  
</details>

<details><summary>भट्टभास्कर-टीका</summary>

वषट्कारेण तत्फलं गमयति प्रापयतीति ॥
</details>

<details><summary>मूलम् (संयुक्तम्)</summary>

वषट्का॒रेणैवैन॑म्पुरोनुवा॒क्य॑या दत्ते॒ प्र य॑च्छति या॒ज्य॑या॒ प्रति॑ [12] व॒ष॒ट्का॒रेण॑ स्थापयति  
</details>

<details open><summary>विश्वास-प्रस्तुतिः</summary>

व॒ष॒ट्का॒रेणैवैन॑म्पुरोनुवा॒क्य॑या दत्ते॒, प्र य॑च्छति ।  
</details>

<details><summary>मूलम्</summary>

व॒ष॒ट्का॒रेणैवैन॑म्पुरोनुवा॒क्य॑या दत्ते॒, प्र य॑च्छति ।  
</details>

<details><summary>भट्टभास्कर-टीका</summary>

14अथान्यथा रूपयति ऐवैनमिति ॥ पुरोनुवाक्यया एनमादत्ते देवेषु स्थापयितुं गृह्णाति ।
</details>

<details open><summary>विश्वास-प्रस्तुतिः</summary>

या॒ज्य॑या॒ प्रति॑ व॒ष॒ट्का॒रेण॑ स्थापयति ।  
</details>

<details><summary>मूलम्</summary>

या॒ज्य॑या॒ प्रति॑ व॒ष॒ट्का॒रेण॑ स्थापयति ।  
</details>

<details><summary>भट्टभास्कर-टीका</summary>

याज्यया देवेभ्यः प्रयच्छति । वषट्कारेण देवेषु स्थापयतीति ॥
</details>

<details><summary>मूलम् (संयुक्तम्)</summary>

त्रि॒पदा॑ पुरोनुवा॒क्या॑ भवति॒ त्रय॑ इ॒मे लो॒का ए॒ष्वे॑व लो॒केषु॒ प्रति॑ तिष्ठति॒ चतु॑ष्पदा या॒ज्या॑ चतु॑ष्पद ए॒व प॒शूनव॑ रुन्द्धे द्व्यख्ष॒रो व॑षट्का॒रो द्वि॒पाद्यज॑मानᳶ प॒शुष्वे॒वोपरि॑ष्टा॒त्प्रति॑ तिष्ठति गाय॒त्री पु॑रोनुवा॒क्या॑ भवति त्रि॒ष्टुग्या॒ज्यै॑षा वै स॒प्तप॑दा॒ शक्व॑री
</details>

<details open><summary>विश्वास-प्रस्तुतिः</summary>

त्रि॒पदा॑ पुरोनुवा॒क्या॑ भवति ।  
त्रय॑ इ॒मे लो॒का ए॒ष्वे॑व लो॒केषु॒ प्रति॑ तिष्ठति ।  
चतु॑ष्पदा या॒ज्या॑ चतु॑ष्पद ए॒व प॒शूनव॑ रुन्द्धे ।  
द्व्य॒ख्ष॒रो व॑षट्का॒रो द्वि॒पाद्यज॑मानᳶ प॒शुष्वे॒वोपरि॑ष्टा॒त् प्रति॑ तिष्ठति ।  
गा॒य॒त्री पु॑रोनुवा॒क्या॑ भवति ।  
त्रि॒ष्टुग्या॒ज्या᳚ ।  
ए॒षा वै स॒प्तप॑दा॒ शक्व॑री ।  
</details>

<details><summary>मूलम्</summary>

त्रि॒पदा॑ पुरोनुवा॒क्या॑ भवति ।  
त्रय॑ इ॒मे लो॒का ए॒ष्वे॑व लो॒केषु॒ प्रति॑ तिष्ठति ।  
चतु॑ष्पदा या॒ज्या॑ चतु॑ष्पद ए॒व प॒शूनव॑ रुन्द्धे ।  
द्व्य॒ख्ष॒रो व॑षट्का॒रो द्वि॒पाद्यज॑मानᳶ प॒शुष्वे॒वोपरि॑ष्टा॒त् प्रति॑ तिष्ठति ।  
गा॒य॒त्री पु॑रोनुवा॒क्या॑ भवति ।  
त्रि॒ष्टुग्या॒ज्या᳚ ।  
ए॒षा वै स॒प्तप॑दा॒ शक्व॑री ।  
</details>

<details><summary>भट्टभास्कर-टीका</summary>

15यथे[त्रिपदे]त्यादि ॥ गतम् ॥
</details>

<details><summary>मूलम् (संयुक्तम्)</summary>

यद्वा ए॒तया॑ दे॒वा अशि॑ख्ष॒न्तद॑शक्नुव॒न्य ए॒वव्ँवेद॑ श॒क्नोत्ये॒व यच्छिख्ष॑ति ॥ [13]  
</details>

<details open><summary>विश्वास-प्रस्तुतिः</summary>

यद्वा ए॒तया॑ दे॒वा अशि॑ख्षन् ।  
तद॑शक्नुवन् ।  
य ए॒वव्ँवेद॑ श॒क्नोत्ये॒व यच्छिख्ष॑ति ॥ [13]   
</details>

<details><summary>मूलम्</summary>

यद्वा ए॒तया॑ दे॒वा अशि॑ख्षन् ।  
तद॑शक्नुवन् ।  
य ए॒वव्ँवेद॑ श॒क्नोत्ये॒व यच्छिख्ष॑ति ॥ [13]   
</details>

<details><summary>भट्टभास्कर-टीका</summary>

16एतयेति ॥ गायत्रीत्रिष्टुप्समिष्टरूपया यत्कर्तुमैच्छन् तदशक्नुवन्नेव देवाः । एवं वेदिताऽपि यच्च कार्यमिच्छतितच्छक्नोत्येवसाधयितुम् । शकेः 'सनि मीमा इत्यादिना इम् अभ्यासलोपश्च ॥

इति द्वितीये षष्ठे द्वितीयोनुवाकः ॥
</details>
