---
title: बहिःपरिधिर् हविः
unicode_script: devanagari
---

अ॒ग्नेस्त्रयो॒ ज्यायाँ॑सो॒ भ्रात॑र आस॒न्। ते दे॒वेभ्यो॑ ह॒व्यव्ँ वह॑न्त॒ᳶ प्रामी॑यन्त।  
सो॑ऽग्निर् अ॑बिभेद् - इ॒त्थव्ँ वाव स्य आर्ति॒मारि॑ष्य॒तीति॑।  
स निला॑यत। सो॑ऽपᳶ प्रावि॑श॒त्।  
तन् दे॒वता॒ᳶ प्रैष॑म् ऐच्छ॒न्। तम् मत्स्य॒ᳶ प्राब्र॑वी॒त्।  
तम् अ॑शपद् -धि॒याधि॑या त्वा वध्यासु॒र्, यो मा॒ प्रावो॑च॒ इति॑। तस्मा॒न् मत्स्य॑न् धि॒याधि॑या+++(=?)+++ घ्नन्ति श॒प्तः।  
हि तम् अन्व॑विन्द॒न्। तम॑ब्रुव॒न्न् - "उप॑ न॒ आ व॑र्तस्व। ह॒व्यन् नो॑ व॒हे"ति॑।  
सो॑ ऽब्रवी॒द्- वर॑व्ँवृणै। यद् ए॒व गृ॑ही॒तस्याहु॑तस्य बहिᳶपरि॒धि स्कन्दा॒त्, तन् मे॒ भ्रातॄृ॑णाम् भाग॒धेय॑म् अस॒दिति॑।  
तस्मा॒द् यद्गृ॑ही॒तस्याहु॑तस्य बहिᳶपरि॒धि स्कन्द॑ति॒, तेषा॒न् तद्भा॑ग॒धेय॒न् ताने॒व तेन॑ प्रीणाति। 

## विस्वरपाठः
अग्नेस्त्रयो ज्यायाँसो भ्रातर आसन्ते देवेभ्यो हव्यव्ँवहन्तᳶ प्रामीयन्त सोऽग्निरबिभेदित्थव्ँवाव स्य आर्तिमारिष्यतीति स निलायत सोऽपᳶ प्राविशत्तन्देवताᳶ प्रैषमैच्छन्तम्मत्स्यᳶ प्राब्रवीत्तमशपद्धियाधिया त्वा वध्यासुर्यो मा प्रावोच इति तस्मान्मत्स्यन्धियाधिया घ्नन्ति शप्तः [30]
हि तमन्वविन्दन्तमब्रुवन्नुप न आ वर्तस्व हव्यन्नो वहेति सोऽब्रवीद्वरव्ँवृणै यदेव गृहीतस्याहुतस्य बहिᳶपरिधि स्कन्दात्तन्मे भ्रातृणाम्भागधेयमसदिति तस्माद्यद्गृहीतस्याहुतस्य बहिᳶपरिधि स्कन्दति तेषान्तद्भागधेयन्तानेव तेन प्रीणाति [31]