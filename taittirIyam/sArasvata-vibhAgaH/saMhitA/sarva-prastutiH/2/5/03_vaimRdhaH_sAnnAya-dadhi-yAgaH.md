+++
title = "०३ वैमुधः, सान्नाय-दधि-यागः"

+++


<details><summary>विस्तारः (द्रष्टुं नोद्यम्)</summary>

पौर्णमासे अनुनिर्वाप्यो वैमृधपुरोडाशः, अमावास्यायां सान्नाय्यदधियागश्च   

प्रजापतिऋषिः ।
</details>

## वैमृधः
<details><summary>मूलम् (संयुक्तम्)</summary>

इन्द्र॑व्ँवृ॒त्रञ्ज॑घ्नि॒वाꣳस॒म्मृधो॒ऽभि प्रावे॑पन्त॒ स ए॒तव्ँवै॑मृ॒धम्पू॒णमा॑सेऽनुनिर्वा॒प्य॑मपश्य॒त्तन्निर॑वप॒त्तेन॒ वै स मृधोऽपा॑हत॒ यद्वै॑मृ॒धᳶ पू॒र्णमा॑सेऽनुनिर्वा॒प्यो॑ भव॑ति॒ मृध॑ ए॒व तेन॒ यज॑मा॒नोऽप॑ हतः
</details>


<details open><summary>विश्वास-प्रस्तुतिः</summary>

इन्द्र॑व्ँ वृ॒त्रञ् ज॑घ्नि॒वाꣳस॒म् मृधो॒ ऽभि प्रावे॑पन्त ।  
</details>

<details><summary>Keith</summary>

When Indra had slain Vrtra, his enemies threatened him. 
</details>


<details><summary>मूलम्</summary>

इन्द्र॑व्ँवृ॒त्रञ्ज॑घ्नि॒वाꣳस॒म्मृधो॒ऽभि प्रावे॑पन्त ।  
</details>

<details><summary> पदपाठः </summary>

1 । इन्द्र᳚म् । वृ॒त्रम् । ज॒घ्नि॒वाꣳस᳚म् । मृधः॑ । अ॒भि । प्रेति॑ । अ॒वे॒प॒न्त॒ । 
सः । ए॒तम् । वै॒मृ॒धम् । पू॒र्णमा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्य॑मित्य॑नु-नि॒र्वा॒प्य᳚म् । अ॒प॒श्य॒त्॒ । 

</details>

<details><summary>भट्टभास्कर-टीका</summary>

1इन्द्रं वृत्रमित्यादि ॥ वैमृधस्यैकादशकपालस्य विधिः । वृत्रं हतवन्तमिन्द्रं मृधस्सङ्ग्रामाभिमुख्येन आगत्य प्रकर्षेणावेपयन् ।
</details>

<details><summary>सायण-टीका</summary>

तत्र प्रथमं तावत्पौर्णमास्याममुनिर्वाप्यं वैमृधं विधित्सुः प्रस्तौति-   

इन्द्रं वृत्रमिति। अथ य इन्द्रो वृत्र हतवांस्तमिन्द्रं मृधो वृत्रपक्षपातिनो वैरिणोऽभितः समागत्य प्रकर्षेण भयमुत्पाद्याकम्पयन्त। 
</details>

<details open><summary>विश्वास-प्रस्तुतिः</summary>

स ए॒तव्ँ वै॑मृ॒धम् पू॒र्णमा॑से ऽनुनिर्वा॒प्य॑म् **अपश्यत्** ।  
तन् **निर॑वपत्** ।  
तेन॒ वै स मृधो **ऽपा॑हत** ।  
</details>

<details><summary>Keith</summary>

He saw this enemy-dispelling (oblation) to be offered subsequently at the full moon. He offered it, and with it drove away his enemies. 
</details>


<details><summary>मूलम्</summary>

स ए॒तव्ँवै॑मृ॒धम्पू॒णमा॑सेऽनुनिर्वा॒प्य॑मपश्यत् ।  
तन्निर॑वपत् ।  
तेन॒ वै स मृधोऽपा॑हत ।  
</details>

<details><summary> पदपाठः </summary>

सः । ए॒तम् । वै॒मृ॒धम् । पू॒र्णमा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्य॑मित्य॑नु-नि॒र्वा॒प्य᳚म् । अ॒प॒श्य॒त्॒ । 
तम् । निरिति॑ । अ॒व॒प॒त्॒ ।
 तेन॑ । वै । सः । मृधः॑ । अपेति॑ । अ॒ह॒त॒ । 
</details>

<details><summary>भट्टभास्कर-टीका</summary>

स एतमित्यादि । विमृदिन्द्रः तस्येदं कर्म वैमृधं प्रधानानन्तरं अनुनिर्वाप्यम् । गतमन्यत् ॥
</details>

<details><summary>सायण-टीका</summary>

विनाशिता मृधो वैरिणो येन देवेनासौ विमृत्। स देवा यस्यैकादशकपालस्य पुरोडाशस्य सोऽयं वैमृधः। तं पुरोडाशं पूर्णमासयागेऽनुनिर्वाप्यं प्रधानकर्मणः पश्चान्निर्वापयोग्यमपश्यत्। 
</details>

<details open><summary>विश्वास-प्रस्तुतिः</summary>

यद् वै॑मृ॒धᳶ पू॒र्णमा॑से ऽनुनिर्वा॒प्यो॒॑ भव॑ति॒  
मृध॑ ए॒व तेन॒ यज॑मा॒नोऽप॑ हते ।
</details>

<details><summary>Keith</summary>

In that the enemy-dispelling (oblation) is to be offered subsequently at the full moon, the sacrificer by it drives away his enemies. 
</details>


<details><summary>मूलम्</summary>

यद् वै॑मृ॒धᳶ पू॒र्णमा॑से ऽनुनिर्वा॒प्यो॑ भव॑ति ।  
मृध॑ ए॒व तेन॒ यज॑मा॒नोऽप॑ हते ।
</details>

<details><summary> पदपाठः </summary>

यत् । वै॒मृ॒धः । पू॒र्णमा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्य॑ इत्य॑नु-नि॒र्वा॒प्यः॑ । भव॑ति । 
 मृधः॑ । ए॒व । तेन॑ । यज॑मानः । अपेति॑ । 
 ह॒ते॒ । 2 । 
 
 </details>
<details><summary>सायण-टीका</summary>

अथ विधत्ते-   
यद्वैमृध इति। 
</details>

<details><summary>मूलम् (संयुक्तम्)</summary>

इन्द्रो॑ वृ॒त्रꣳ ह॒त्वा दे॒वता॑भिश्चेन्द्रि॒येण॑ च॒ व्या᳚र्ध्यत॒ स ए॒तमा᳚ग्ने॒यम॒ष्टाक॑पालममावा॒स्या॑यामपश्यदै॒न्द्रन्दधि॑ [15]  तन्निर॑वप॒त्तेन॒ वै स दे॒वता᳚श्चेन्द्रि॒यञ्चावा॑रुन्द्ध॒ यदा᳚ग्ने॒यो᳚ऽष्टाक॑पालोऽमावा॒स्या॑या॒म्भव॑त्यै॒न्द्रन्दधि॑ दे॒वता᳚श्चै॒व तेने᳚न्द्रि॒यञ्च॒ यज॑मा॒नोऽव॑ रुन्द्धे
</details>

## आग्नेयम् अष्टाकपालम्

<details open><summary>विश्वास-प्रस्तुतिः</summary>

इन्द्रो॑ वृ॒त्रꣳ ह॒त्वा दे॒वता॑भिश् चेन्द्रि॒येण॑ च॒ व्या᳚र्ध्यत ।  
स ए॒तम् आ᳚ग्ने॒यम् अ॒ष्टाक॑पालम् अमावा॒स्या॑याम् अपश्यत्  ।  
ऐ॒न्द्रन् दधि॒ तन् निर॑वपत् ।  
तेन॒ वै स दे॒वता᳚श् चेन्द्रि॒यञ् चावा॑रुन्द्ध ।  
</details>

<details><summary>Keith</summary>

Indra, having slain Vrtra, lost the gods and his power. He saw the (offering) to Agni on eight potsherds at the new moon, and the curds for Indra [1]. He offered it, and by it he won the gods and his power. 
</details>


<details><summary>मूलम्</summary>

इन्द्रो॑ वृ॒त्रꣳ ह॒त्वा दे॒वता॑भिश्चेन्द्रि॒येण॑ च॒ व्या᳚र्ध्यत ।  
स ए॒तमा᳚ग्ने॒यम॒ष्टाक॑पालममावा॒स्या॑यामपश्यत्  ।  
ऐ॒न्द्रन्दधि॒  । 
तन्निर॑वपत् ।  
तेन॒ वै स दे॒वता᳚श्चेन्द्रि॒यञ्चावा॑रुन्द्ध ।  
</details>

<details><summary> पदपाठः </summary>

 इन्द्रः॑ । वृ॒त्रम् । ह॒त्वा । दे॒वता॑भिः । च॒ । इ॒न्द्रि॒येण॑ । च॒ । वीति॑ । आ॒र्ध्य॒त॒ । 
 सः । ए॒तम् । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म्॒ । अ॒मा॒वा॒स्या॑या॒मित्य॑मा-वा॒स्या॑याम् । अ॒प॒श्य॒त्॒ । 
 ऐ॒न्द्रम् । दधि॑ । 
 तम् । निरिति॑ । अ॒व॒प॒त्॒ । 
 तेन॑ । वै । सः । दे॒वताः᳚ । च॒ । इ॒न्द्रि॒यम् । च॒ । अवेति॑ । अ॒रु॒न्द्ध॒ ।

<details><summary>भट्टभास्कर-टीका</summary>

2इन्द्रो वृत्रं हत्येत्यादि ॥ ऐन्द्राग्नस्य विधिः, ऐन्द्रस्य च दध्नः ॥
</details>

<details><summary>सायण-टीका</summary>

अथ सांनाय्यनामकमैन्द्रं दधि विधातुं प्रस्तौति-  
इन्द्रो वृत्रमिति। इन्द्रो वृत्रवधेन भीतो दूरे पलायमानः स्वकीयाभिर्देवताभिश्च स्वकीयेन सामर्थ्येन च व्यृद्धो वियुक्तोऽभूत्। 
</details>

<details open><summary>विश्वास-प्रस्तुतिः</summary>

यद् आ᳚ग्ने॒यो॒᳚ ऽष्टाक॑पालो ऽमावा॒स्या॑या॒म् भव॑त्य् ऐ॒न्द्रन् दधि॑,  
दे॒वता᳚श् चै॒व तेने᳚न्द्रि॒यञ् च॒ यज॑मा॒नोऽव॑ रुन्द्धे ।  
</details>

<details><summary>Keith</summary>

In that at the new moon there is (an offering) to Agni on eight potsherds, and curds for Indra, the sacrificer wins by it the gods and power. 
</details>


<details><summary>मूलम्</summary>

यदा᳚ग्ने॒यो᳚ऽष्टाक॑पालोऽमावा॒स्या॑या॒म्भव॑ति ।  
ऐ॒न्द्रन्दधि॑ दे॒वता᳚श्चै॒व तेने᳚न्द्रि॒यञ्च॒ यज॑मा॒नोऽव॑ रुन्द्धे ।  

</details>


<details><summary> पदपाठः </summary>
  । यत् । आ॒ग्ने॒यः । अ॒ष्टाक॑पाल॒ इत्य॒ष्टा-क॒पा॒लः॒ । अ॒मा॒वा॒स्या॑या॒मित्य॑मा-वा॒स्या॑याम् । भव॑ति ।

  ऐ॒न्द्रम् । दधि॑ । दे॒वताः᳚ । च॒ । ए॒व । तेन॑ । इ॒न्द्रि॒यम् । च॒ । यज॑मानः । अवेति॑ । रु॒न्द्धे॒ ।

 </details>

<details><summary>सायण-टीका</summary>

अथ विधत्ते-  
यदाग्नेय इति। अत्राऽऽग्नेयो न विधीयते। षष्ठे प्रपाठके यदाग्नेयोऽष्टाकपालोऽमावास्यायां च पौर्णमास्यां चाच्युतो भवतीति कालद्वये विधानात्। अत ऐन्द्राग्नविध्युन्नयनायायमर्थवादः- यदा केवलेनाप्याग्नेयेन देवतानामिन्द्रियस्य चावरोधो भवति तदानीमैन्द्राग्नेन तदवरोध इति किमु वक्तव्यमिति। अनयोः स्तुत्या तद्विधिरुन्नीयते। शाखान्तरे समानप्रकरणे स्पष्टं तद्विधानात्। ऐन्द्रादधिविधिस्त्वसंदिग्ध एव।
</details>

<details><summary>मूलम् (संयुक्तम्)</summary>

इन्द्र॑स्य वृ॒त्रञ्ज॒घ्नुष॑ इन्द्रि॒यव्ँवी॒र्य॑म्पृथि॒वीमनु॒ व्या᳚र्च्छ॒त्तदोष॑धयो वी॒रुधो॑ऽभव॒न्थ्स प्र॒जाप॑ति॒मुपा॑धावद्वृ॒त्रम्मे॑ ज॒घ्नुष॑ इन्द्रि॒यव्ँवी॒र्य᳚म् [16]  पृ॒थि॒वीमनु॒ व्या॑र॒त्तदोष॑धयो वी॒रुधो॑ऽभूव॒न्निति॒ स प्र॒जाप॑तिᳶ प॒शून॑ब्रवीदे॒तद॑स्मै॒ सन्न॑य॒तेति॒ तत्प॒शव॒ ओष॑धी॒भ्योऽध्या॒त्मन्थ्सम॑नय॒न्तत्प्रत्य॑दुह॒न्यथ्स॒मन॑य॒न्तथ्सा᳚न्ना॒य्यस्य॑ सान्नाय्य॒त्वय्ँयत्प्र॒त्यदु॑ह॒न्तत्प्र॑ति॒धुषᳶ॑ प्रतिधु॒क्त्वम्
</details>

## सान्नाय्यः
<details open><summary>विश्वास-प्रस्तुतिः</summary>

इन्द्र॑स्य वृ॒त्रञ् ज॒घ्नुष॑  
इन्द्रि॒यव्ँ वी॒र्य॑म् पृथि॒वीम् अनु॒ व्या᳚र्च्छत् ।  
</details>

<details><summary>Keith</summary>

When Indra had slain Vrtra, his power and strength went into the earth; 
</details>


<details><summary>मूलम्</summary>

इन्द्र॑स्य वृ॒त्रञ्ज॒घ्नुष॑  इन्द्रि॒यव्ँवी॒र्य॑म्पृथि॒वीमनु॒ व्या᳚र्च्छत् ।  
</details>

<details><summary>पदपाठः</summary>

    इन्द्र॑स्य । वृ॒त्रम् । ज॒घ्नुषः॑ । इ॒न्द्रि॒यम् । वी॒र्य᳚म् । पृ॒थि॒वीम् । अनु॑ । वीति॑ । आ॒र्च्छ॒त्॒ ।
</details>


<details><summary>भट्टभास्कर-टीका</summary>

3इन्द्रस्य वृत्रं जघ्नुष इत्यादिना सान्नाय्यादीनामुत्पत्तिक्रमं दर्शयति - वृत्रं हतवत इन्द्रस्य इन्द्रियं वीर्यं च पृथिवीमनुप्रविश्य व्यार्छत् विविधं व्याप्तमभवत् । अर्तेः 'पाघ्रा ' इत्यादिना ऋच्छादेशः ।
</details>

<details><summary>सायण-टीका</summary>

तमेवं विधिं स्तोतुं सांनाय्यनिर्वचनं दर्शयति-  
इन्द्रस्य वृत्रमिति। जघ्नुषो हतवतः। व्यार्छद्विविधत्वेन प्राप्नोत्। 
</details>

<details open><summary>विश्वास-प्रस्तुतिः</summary>

तदोष॑धयो वी॒रुधो॑ऽभवन् ।
</details>

<details><summary>Keith</summary>

then the plants and roots were born. 
</details>


<details><summary>मूलम्</summary>

तदोष॑धयो वी॒रुधो॑ऽभवन् ।
</details>
<details><summary>पदपाठः</summary>

    तत् । ओष॑धयः । वी॒रुधः॑ । अ॒भ॒व॒न्न्॒ । 
</details>


<details><summary>भट्टभास्कर-टीका</summary>

तच्च पृथिवीमनुप्रविष्टं इन्द्रियं वीर्यं च ओषधयो वीरुधश्चाभवन् तदात्मना परिणतमभूत् -
'ओषध्यः फलपाकान्ता लता गुल्माश्च वीरुधः' इति ।
</details>

<details><summary>सायण-टीका</summary>

ओषधिवीरुधोर्भेदः पूर्वाचार्यैर्दर्शितः-  
“ओषध्यः फलपाकान्ता लता गुल्माश्च वीरुधः” इति।  
</details>

<details open><summary>विश्वास-प्रस्तुतिः</summary>

स प्र॒जाप॑ति॒म् उपा॑धावत् -  

>  वृ॒त्रम् मे॑ ज॒घ्नुष॑ इन्द्रि॒यव्ँ वी॒र्य᳚म् पृ॒थि॒वीमनु॒ व्या॑रत् ।  
तद् ओष॑धयो वी॒रुधो॑ ऽभूव॒न्न् 

इति॑ ।  
</details>

<details><summary>Keith</summary>

He ran up to Prajapati, (saying), 'Now that I have slain Vrtra, my power and strength [2] have gone into the earth; then the plants and roots have been born.' 
</details>


<details><summary>मूलम्</summary>

स प्र॒जाप॑ति॒मुपा॑धावत् ।  
वृ॒त्रम्मे॑ ज॒घ्नुष॑ इन्द्रि॒यव्ँवी॒र्य᳚म्  पृ॒थि॒वीमनु॒ व्या॑रत् ।  
तदोष॑धयो वी॒रुधो॑ऽभूव॒न्निति॑ ।  
</details>

<details><summary>पदपाठः</summary>

 सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ ।
 वृ॒त्रम् । मे॒ । ज॒घ्नुषः॑ । इ॒न्द्रि॒यम् । वी॒र्य᳚म् ।  पृ॒थि॒वीम् । अनु॑ । वीति॑ । आ॒र॒त्॒ । 
तत् । ओष॑धयः । वी॒रुधः॑ । अ॒भू॒व॒न्न्॒ । इति॑ । 
</details>


<details><summary>भट्टभास्कर-टीका</summary>

अथेन्द्रः प्रजापतिमुपाधावत् 'वृत्रं जघ्नुषः' इत्यादि वदन् ।
</details>

<details><summary>सायण-टीका</summary>

तदेतदिन्द्रियसामर्थ्यस्यौषध्यादिरूपत्वं प्रजापतेरग्रे कथितवान्। 
</details>

<details open><summary>विश्वास-प्रस्तुतिः</summary>

स प्र॒जाप॑तिᳶ प॒शून् अ॑ब्रवीत् -  
"ए॒तद् अ॑स्मै॒ सन्न॑य॒ते"ति॑ ।  
</details>

<details><summary>Keith</summary>

Prajapati said to cattle, 'Collect it for him.' 
</details>


<details><summary>मूलम्</summary>

स प्र॒जाप॑तिᳶ प॒शून॑ब्रवीत् ।  
ए॒तद॑स्मै॒ सन्न॑य॒तेति॑ ।  
</details>
<details><summary>पदपाठः</summary>

सः । प्र॒जाप॑ति॒रिति॑ प्र॒जा-प॒तिः॒ । प॒शून् । अ॒ब्र॒वी॒त्॒ ।
ए॒तत् । अ॒स्मै॒ । समिति॑ । न॒य॒त॒ । इति॑ ।
</details>


<details><summary>भट्टभास्कर-टीका</summary>

अथ तच्छ्रुत्वा प्रजापतिः पशूनब्रवीत् एतदिन्द्रियादिकमस्मै इन्द्राय संनयत सम्यगिमं प्रापयतेति ।
</details>

<details><summary>सायण-टीका</summary>

स च प्रजापतिरेतदिन्द्रियसामर्थ्यमिन्द्रार्थं सम्यक्प्रापयतेति पशूनब्रवीत्। 
</details>

<details open><summary>विश्वास-प्रस्तुतिः</summary>

तत् प॒शव॒ ओष॑धी॒भ्यो ऽध्या॒त्मन्थ् सम॑नयन् ।  
</details>

<details><summary>Keith</summary>

The cattle collected it from the plants in themselves; 
</details>


<details><summary>मूलम्</summary>

तत्प॒शव॒ ओष॑धी॒भ्योऽध्या॒त्मन्थ्सम॑नयन् ।  
</details>

<details><summary>पदपाठः</summary>

तत् । प॒शवः॑ । ओष॑धीभ्य॒ इत्योष॑धि-भ्यः॒ । अधीति॑ । आ॒त्मन्न् । समिति॑ । अ॒न॒य॒न्न्॒ । 
</details>
'

<details><summary>भट्टभास्कर-टीका</summary>

पशवश्च ओषधीभ्यः ओषधीनां सकाशात् तृणादिभक्षणद्वारेण तदिन्द्रियादिकं आत्मन्यधिसमनयन् आत्मनि सम्यगानीतवन्तः ।
</details>

<details><summary>सायण-टीका</summary>

तत्सामर्थ्यं पशव ओषधीभ्यः सकाशादानीय स्वात्मन्नधि स्वशरीरे सम्यक्स्थापितवन्तः। 
</details>

<details open><summary>विश्वास-प्रस्तुतिः</summary>

तत् प्रत्य॑दुहन् ।  
</details>

<details><summary>Keith</summary>

they milked it. 
</details>


<details><summary>मूलम्</summary>

तत्प्रत्य॑दुहन् ।  
</details>
<details><summary>पदपाठः</summary>

तत् । प्रतीति॑ । अ॒दु॒ह॒न्न्॒ । 
</details>

<details><summary>भट्टभास्कर-टीका</summary>

तच्चानुनीतं सञ्जातं प्रत्यदुहन् ओषधीभ्य आत्मनि दुग्धं प्रत्यदुहन् इन्द्राय पुतरदुहन् ।
</details>

<details><summary>सायण-टीका</summary>

पुनः स्वनिष्ठं तद्वीर्यं क्षीरादिरूपमिन्द्रं प्रति दुग्धवन्तः। 
</details>

<details open><summary>विश्वास-प्रस्तुतिः</summary>

यथ् स॒मन॑य॒न् -  
तथ् सा᳚न्ना॒य्यस्य॑ सान्नाय्य॒त्वम् ।  
यत् प्र॒त्यदु॑ह॒न् -  
तत् प्र॑ति॒धुषᳶ॑ प्रतिधु॒क्त्वम् ।
</details>

<details><summary>Keith</summary>

In that they collected it, has the collected oblation (sammayya) its name; in that they milked it, has fresh milk its name (pratidhuk). 
</details>


<details><summary>मूलम्</summary>

यथ्स॒मन॑यन् ।  
तथ्सा᳚न्ना॒य्यस्य॑ सान्नाय्य॒त्वम् ।  
यत्प्र॒त्यदु॑हन् ।  
तत्प्र॑ति॒धुषᳶ॑ प्रतिधु॒क्त्वम् ।
</details>

<details><summary>पदपाठः</summary>

यत् । स॒मन॑य॒न्निति॑ सम्-अन॑यन्न् । 
तत् । सा॒न्ना॒य्यस्येति॑ साम्-ना॒य्यस्य॑ । सा॒न्ना॒य्य॒त्वमिति॑ सान्नाय्य-त्वम् । 
यत् । प्र॒त्यदु॑ह॒न्निति॑ प्रति-अदु॑हन्न् । 
तत् । प्र॒ति॒धुष॒ इति॑ प्रति-धुषः॑ । प्र॒ति॒धु॒क्त्वमिति॑ प्रतिधुक्-त्वम् ।
</details>



<details><summary>भट्टभास्कर-टीका</summary>

एवं सन्नयनात् सान्नाय्यत्वं, प्रतिदोहनात् प्रतिधुक्त्वं पयसः । प्रतिदुह्यत इति प्रतिधुक्, छान्दसो वर्णविकारः । नयतेर्ण्यति 'पाय्यसान्नाय्य' इति निपात्यते, निपातनादेवाभिमतस्वरसिद्धिः ॥
</details>

<details><summary>सायण-टीका</summary>

यस्मात्पशवः समनयंस्तस्मात्सांनाय्यस्य गोरसस्य सम्यगानयनेन संपन्नमितिव्युत्पत्त्या सांनाय्वनाम भवति। यस्मादिन्द्रं प्रति दुग्धवन्तस्तस्मात्प्रतिधुषः प्रतिदिनं दुह्यमानस्य क्षीरस्य प्रतिधुगिति नाम संपन्नम्। 
</details>

<details><summary>मूलम् (संयुक्तम्)</summary>

सम॑नैषु॒ᳶ प्रत्य॑धुख्ष॒न्न तु मयि॑ श्रयत॒ इत्य॑ब्रवीदे॒तद॑स्मै [17]  शृ॒तङ्कु॑रु॒तेत्य॑ब्रवी॒त्तद॑स्मै शृ॒तम॑कुर्वन्निन्द्रि॒यव्ँवावास्मि॑न्वी॒र्य॑न्तद॑श्रय॒न्तच्छृ॒तस्य॑ शृत॒त्वꣳ सम॑नैषु॒ᳶ प्रत्य॑धुख्षन्   
</details>

<details open><summary>विश्वास-प्रस्तुतिः</summary>

> सम॑नैषु॒ᳶ प्रत्य॑धुख्षन् ।   
न तु मयि॑ श्रयत॒  

इत्य् अ॑ब्रवीत् ।  
</details>

<details><summary>Keith</summary>

'They have collected it; they have milked it; but it rests not in me', he said. 
</details>


<details><summary>मूलम्</summary>

सम॑नैषु॒ᳶ प्रत्य॑धुख्षन् ।   
न तु मयि॑ श्रयत॒ इत्य॑ब्रवीत् ।  
</details>

<details><summary>पदपाठः</summary>

समिति॑ । अ॒नै॒षुः॒ । प्रतीति॑ । अ॒धु॒ख्ष॒न्न्॒ । 
न । तु । मयि॑ । श्र॒य॒ते॒ । इति॑ । अ॒ब्र॒वी॒त्॒ ।
</details>


<details><summary>भट्टभास्कर-टीका</summary>

4अथेन्द्रः प्रजापतिमब्रवीत् मदीयमिन्द्रियादिकं पशवः ओषधीभ्य आत्मनि समनैषुः । मह्यं च प्रत्यधुक्षन् । 'शल इगुपधादनिटः क्सः' । कर्तुमपि न श्रयते न पच्यते न मयि प्रीतिं करोति । श्रिञ् पाके, व्यत्ययेन शप् ।
</details>

<details><summary>सायण-टीका</summary>

अथ शृतनामनिर्वचनं दर्शयति-  
समनैषुरिति। भोः प्रजापते त्वदाज्ञया पशवः समनैषुः प्रत्यधुक्षंश्च क्षीररूपं तद्वीर्यं मयि न श्रयते पाकाभावान्मदुदरे तन्न जीर्यत्यर्थमुक्तवान्। 
</details>

<details open><summary>विश्वास-प्रस्तुतिः</summary>

ए॒तद् अ॑स्मै शृ॒तङ् कु॑रु॒तेत्य् अ॑ब्रवीत् ।
</details>

<details><summary>Keith</summary>

'Make it ready for him' [3], he replied. 
</details>

<details><summary>मूलम्</summary>

ए॒तद॑स्मै शृ॒तङ्कु॑रु॒तेत्य॑ब्रवीत् ।
</details>

<details><summary>पदपाठः</summary>

 ए॒तत् । अ॒स्मै॒ । शृ॒तम् । कु॒रु॒त॒ । इति॑ । अ॒ब्र॒वी॒त्॒ ।
</details>

<details><summary>भट्टभास्कर-टीका</summary>

अथ प्रजापतिः पशूनब्रवीत् एतदस्मै इन्द्राय शृतं पक्वं कुरुत । यद्वा - न तु मयि श्रयते स्थितिं न करोति । श्रीञ् सेवायाम् ।
</details>

<details><summary>सायण-टीका</summary>

ततः प्रजापतिः पशून्प्रति शृतं पक्वं कुरुतेत्यब्रवीत। 
</details>

<details open><summary>विश्वास-प्रस्तुतिः</summary>

तद् अ॑स्मै शृ॒तम् अ॑कुर्वन् ।  
इ॒न्द्रि॒यव्ँ वावास्मि॑न् वी॒र्य॑न् तद् अ॑श्रयन् ।  
तच् छृ॒तस्य॑ शृत॒त्वम् ।  
</details>

<details><summary>Keith</summary>

They made it ready for him; they made power and strength rest in him; verily the ready (milk) has its name (śrta).
</details>


<details><summary>मूलम्</summary>

तद॑स्मै शृ॒तम॑कुर्वन् ।  
इ॒न्द्रि॒यव्ँवावास्मि॑न्वी॒र्य॑न्तद॑श्रयन् ।  
तच्छृ॒तस्य॑ शृत॒त्वम् ।  
</details>

<details><summary>पदपाठः</summary>

ए॒तत् । अ॒स्मै॒ । शृ॒तम् । कु॒रु॒त॒ । इति॑ । अ॒ब्र॒वी॒त्॒ ।
तत् । अ॒स्मै॒ । शृ॒तम् । अ॒कु॒र्व॒न्न्॒ । 
इ॒न्द्रि॒यम् । वाव । अ॒स्मि॒न्न्॒ । वी॒र्य᳚म् । तत् । अ॒श्र॒य॒न्न्॒ । 
तत् । शृ॒तस्य॑ । शृ॒त॒त्वमिति॑ शृत-त्वम् ।
</details>

<details><summary>भट्टभास्कर-टीका</summary>

एवमिन्द्रेणोक्ते प्रजापतिरब्रवीत् एतदस्मै शृतं पक्वं कुरुत यथाऽस्मिन् श्रयत इति । शृतेति 'शृतं पाके' इति निपात्यते । यद्वा - शृणोतेः शृतमिति छान्दसं संप्रसारणम् ॥
</details>

<details><summary>सायण-टीका</summary>

तथा कृते सति तदिन्द्रियसामर्थ्यं पक्वं पयोऽस्मिन्निन्द्रोदरे सम्यगाश्रितमभूत्। य(त)स्माच्छ्रा पाक इत्यस्माच्छ्रिञो वा शृतमिति नाम निष्पन्नम्। 
</details>

<details><summary>मूलम् (संयुक्तम्)</summary>

शृ॒तम॑क्र॒न्न तु मा॑ धिनो॒तीत्य॑ब्रवीदे॒तद॑स्मै॒ दधि॑ कुरु॒तेत्य॑ब्रवी॒त्तद॑स्मै॒ दध्य॑कुर्व॒न्तदे॑नमधिनो॒त्तद्द॒ध्नो द॑धि॒त्वम्
</details>

<details open><summary>विश्वास-प्रस्तुतिः</summary>

"सम॑नैषु॒ᳶ, प्रत्य॑धुख्षन्  ।  
शृ॒तम् **अ॑क्रन्न्** ।  
न तु मा॑ +++(प्रीणने→)+++धिनो॒ती"त्य् अ॑ब्रवीत् ।  
</details>

<details><summary>Keith</summary>

 'They have collected it; they have milked it; they have made it ready; but it does not impel me', he said. 
</details>


<details><summary>मूलम्</summary>

सम॑नैषु॒ᳶ प्रत्य॑धुख्षन्  ।  
शृ॒तम॑क्रन्न् ।  
न तु मा॑ धिनो॒तीत्य॑ब्रवीत् ।  
</details>
<details><summary>पदपाठः</summary>

समिति॑ । अ॒नै॒षुः॒ । प्रतीति॑ । अ॒धु॒ख्ष॒न्न्॒ । 
शृ॒तम् । अ॒क्र॒न्न्॒ । 
न । तु । मा॒ । धि॒नो॒ति॒ । इति॑ । अ॒ब्र॒वी॒त्॒ । 
</details>


<details><summary>भट्टभास्कर-टीका</summary>

5अक्रन् ॥ लुङि 'मन्त्रे घस' इति च्लेर्लुक्' । धिवि प्रीणने, इदित्वान्नुम्, 'धिन्विकृण्व्योरच' इत्युप्रत्ययः ।
</details>

<details><summary>सायण-टीका</summary>

अथ दधिनामनिर्वचनं दर्शयति—  
समनैषुः प्रतीति। संनयनप्रतिदोहनशृतत्वानि संपन्नन्येव, किं तु तच्छृतं मां तु न धिनोति न प्रीणयतीत्युक्ते प्रजापतिरातञ्चनकर्तृन्प्रति दधि कुरुतेत्यब्रवीत्। 
</details>

<details open><summary>विश्वास-प्रस्तुतिः</summary>

ए॒तद् अ॑स्मै॒ दधि॑ कुरु॒तेत्य् अ॑ब्रवीत् ।  
</details>

<details><summary>Keith</summary>

'Make it curds for him', he replied. 
</details>


<details><summary>मूलम्</summary>

ए॒तद॑स्मै॒ दधि॑ कुरु॒तेत्य॑ब्रवीत् ।  
</details>

<details><summary>पदपाठः</summary>

ए॒तत् । अ॒स्मै॒ । दधि॑ । कु॒रु॒त॒ । इति॑ । अ॒ब्र॒वी॒त्॒ । 
</details>

<details><summary>भट्टभास्कर-टीका</summary>

अथ प्रजापतिरब्रवीत् पशूनेतदस्मै दधि प्रीणनं कुरुतेति ।
</details>


<details open><summary>विश्वास-प्रस्तुतिः</summary>

तद् अ॑स्मै॒ दध्य् अ॑कुर्वन् ।  
</details>

<details><summary>Keith</summary>

They made it curds for him; 
</details>


<details><summary>मूलम्</summary>

तद॑स्मै॒ दध्य॑कुर्वन् ।  
</details>
<details><summary>पदपाठः</summary>

तत् । अ॒स्मै॒ । दधि॑ । अ॒कु॒र्व॒न्न्॒ । 
</details>

<details><summary>भट्टभास्कर-टीका</summary>

ते चास्मै प्रीणनमकुर्वन् ।
</details>

<details open><summary>विश्वास-प्रस्तुतिः</summary>

तद् ए॑नम् अधिनोत् ।  
</details>

<details><summary>Keith</summary>

that impelled (adhinot) him; 
</details>


<details><summary>मूलम्</summary>

तदे॑नमधिनोत् ।  
</details>
<details><summary>पदपाठः</summary>

तत् । ए॒न॒म्॒ । अ॒धि॒नो॒त्॒ । 
</details>

<details><summary>भट्टभास्कर-टीका</summary>

तदेनमित्यादि । गतम् ।
</details>

<details><summary>सायण-टीका</summary>

तच्च दधिकृत सदेनमिन्द्रमधिनोदप्रीणयत्। 
</details>

<details open><summary>विश्वास-प्रस्तुतिः</summary>

तद् द॒ध्नो द॑धि॒त्वम् ।
</details>

<details><summary>Keith</summary>

verily curds (dadhi) has its name. 
</details>


<details><summary>मूलम्</summary>

तद् द॒ध्नो द॑धि॒त्वम् ।
</details>
<details><summary>पदपाठः</summary>

तत् । द॒ध्नः । द॒धि॒त्वमिति॑ दधि-त्वम् । 
</details>


<details><summary>भट्टभास्कर-टीका</summary>

धिनोतीति दधि । धिनोतेः किः द्विर्वचनादि । दधातिर्वा प्रीणने, (इदित्वान्नुम्,) 'आदृगमहन' इति किन्प्रत्ययः ।

 दध्न इत्यनङादेशस्योदात्तत्वादुदात्तनिवृत्तिस्वरेण विभक्तेरुदात्तत्वम् ॥
</details>

<details><summary>सायण-टीका</summary>

तस्माद्दधिनाम संपन्नम्। अत्रैन्द्रं दधीति विधिर्विस्पष्ट एव। शृतनामनिर्वचनार्थवादनैन्द्रं पय इति विधिमुन्नयेत्। अन्यथा वक्ष्यमाणशृतावदानविचारानुदयप्रसङ्गात्। 
</details>

### आनुपूर्वी
<details><summary>मूलम् (संयुक्तम्)</summary>

ब्र॑ह्मवा॒दिनो॑ वदन्ति द॒ध्नᳶ पूर्व॑स्याव॒देय᳚म् [18]  दधि॒ हि पूर्व॑ङ्क्रि॒यत॒ इत्यना॑दृत्य॒ तच्छृ॒तस्यै॒व पूर्व॒स्याव॑ द्येदिन्द्रि॒यमे॒वास्मि॑न्वी॒र्यꣵ॑ श्रि॒त्वा द॒ध्नोपरि॑ष्टाद्धिनोति यथापू॒र्वमुपै॑ति
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति -  

> द॒ध्नᳶ पूर्व॑स्याव॒देय᳚म्   
दधि॒ हि पूर्व॑ङ् क्रि॒यत॒ 

इति॑।
</details>

<details><summary>Keith</summary>

The theologians say, 'One should offer curds first, for curds is made first' [4]. 
</details>


<details><summary>मूलम्</summary>

ब्र॒ह्म॒वा॒दिनो॑ वदन्ति ।  
द॒ध्नᳶ पूर्व॑स्याव॒देय᳚म् ।  
दधि॒ हि पूर्व॑ङ् क्रि॒यत॒ इति॑। 
</details>

<details><summary>पदपाठः</summary>

ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ ।
द॒ध्नः । पूर्व॑स्य । अ॒व॒देय॒मित्य॑व-देय᳚म् । 
दधि॑ । हि । पूर्व᳚म् । क्रि॒यते᳚ । इति॑ । 
</details>


<details><summary>भट्टभास्कर-टीका</summary>

6ब्रह्मवादिन इत्यादि ॥ अन्तिमायामेव रजन्यां दध्युत्पाद्यते उत्तरेद्युः प्रातर्दोह इति दध्नः पूर्वत्वमिति ।
</details>

<details><summary>सायण-टीका</summary>

तमेव विचारमभित्रेत्य पूर्वपक्षमुपन्यस्यति-  
ब्रह्मवादिन इति। यस्पात्पूर्वदिने रात्रौ दधि क्रियते तस्माज्जुह्वामवदानेऽवदीयमाने दध्नः स्वरूपमेव पूर्वमवदेयम्। 
</details>

<details open><summary>विश्वास-प्रस्तुतिः</summary>

अना॑दृत्य॒ तच् छृ॒तस्यै॒व पूर्व॒स्याव॑द्येत् ।  
इ॒न्द्रि॒यम् ए॒वास्मि॑न् वी॒र्यꣵ॑ श्रि॒त्वा  
द॒ध्नोपरि॑ष्टाद् +धिनोति ।  
य॒था॒पू॒र्वम् उपै॑ति   ।  
</details>

<details><summary>Keith</summary>

One should disregard that and offer ready (milk) first; verily one places power and strength in him and later impels him by curds; and he proceeds in order (of production). 
</details>


<details><summary>मूलम्</summary>

अना॑दृत्य॒ तच्छृ॒तस्यै॒व पूर्व॒स्याव॑ द्येत् ।  
इ॒न्द्रि॒यमे॒वास्मि॑न्वी॒र्यꣵ॑ श्रि॒त्वा द॒ध्नोपरि॑ष्टाद्धिनोति ।  
य॒था॒पू॒र्वमुपै॑ति   ।  
</details>

<details><summary>पदपाठः</summary>

अना॑दृ॒त्येत्यना᳚-दृ॒त्य॒ । तत् । शृ॒तस्य॑ । ए॒व । पूर्व॑स्य । अवेति॑ । द्ये॒त्॒ ।
इ॒न्द्रि॒यम् । ए॒व । अ॒स्मि॒न्न्॒ । वी॒र्य᳚म् । श्रि॒त्वा । द॒ध्ना । उ॒परि॑ष्टात् । धि॒नो॒ति॒ ।
य॒था॒पू॒र्वमिति॑ यथा-पू॒र्वम् । उपेति॑ । ए॒ति॒ । 

</details>


<details><summary>भट्टभास्कर-टीका</summary>

एतद्दूषयति - अनादृत्येत्यादि । यदिन्द्रस्येन्द्रियादिकमोषधीभ्य आनीय इन्द्राय प्रतिदुग्धं तदिन्द्रे प्रथमं श्रित्वा सेवितं पक्वं वा कृत्वा उपरिष्टादुत्तरकालं दधिभागेन इन्द्रं धिनोति तस्माच्छ्रितस्यैव पूर्वत्वम् । गतमन्यत् ॥
</details>

<details><summary>सायण-टीका</summary>

तमेवं पूर्वपक्षं दर्शयित्वा सिद्धान्तं विधत्ते—  
अनादृत्येति। तत्पूर्वं दध्यावदानमनादृत्य क्षीरस्यैव स्वरूपं पूर्वभवदेयम्। तथा सत्यस्मिन्यजमान इन्द्रियरूपमेव क्षीरमवस्याप्योपरिष्टाद्दध्ना प्रीणयति। क्षीरं पूर्वभावि दधि पश्चाद्भावीत्येवषुत्पत्तिक्रममपि प्राप्तवान्भवति।  
</details>

<details><summary>मूलम् (संयुक्तम्)</summary>

यत्पू॒तीकै᳚र्वा पर्णव॒ल्कैर्वा॑त॒ञ्च्याथ्सौ॒म्यन्तद्यत्क्व॑लै राख्ष॒सन्तद्यत्त॑ण्डु॒लैर्वै᳚श्वदे॒वन्तद्यदा॒तञ्च॑नेन मानु॒षन्तद्यद्द॒ध्ना तथ्सेन्द्र॑न्द॒ध्ना त॑नक्ति [19]  से॒न्द्र॒त्वाया᳚ग्निहोत्रोच्छेष॒णम॒भ्यात॑नक्ति य॒ज्ञस्य॒ सन्त॑त्यै
</details>

### तञ्चनम्
<details open><summary>विश्वास-प्रस्तुतिः</summary>

यत् पू॒तीकै᳚र् वा पर्ण-व॒ल्कैर् वा॑ त॒ञ्च्याथ्  
सौ॒म्यन् तत् ।  
</details>

<details><summary>Keith</summary>

If he curdles it with Putika plants or with bark, that is fit for Soma; 
</details>


<details><summary>मूलम्</summary>

यत्पू॒तीकै᳚र्वा पर्णव॒ल्कैर्वा॑त॒ञ्च्याथ्सौ॒म्यन्तत् ।  
</details>

<details><summary>पदपाठः</summary>

अना॑दृ॒त्येत्यना᳚-दृ॒त्य॒ । तत् । शृ॒तस्य॑ । ए॒व । पूर्व॑स्य । अवेति॑ । द्ये॒त्॒ ।
इ॒न्द्रि॒यम् । ए॒व । अ॒स्मि॒न्न्॒ । वी॒र्य᳚म् । श्रि॒त्वा । द॒ध्ना । उ॒परि॑ष्टात् । धि॒नो॒ति॒ ।
य॒था॒पू॒र्वमिति॑ यथा-पू॒र्वम् । उपेति॑ । ए॒ति॒ । 

</details>

<details><summary>भट्टभास्कर-टीका</summary>

7यदित्यादि ॥ पूतीकः सोमसदृशो लताविशेषः । पर्णवल्कः पलाशवृन्तम् । आतञ्चनं द्रव्यान्तरसंप्रयोगेन पयसो घनीभावः । तञ्चू सङ्कोचने ।
</details>

<details><summary>सायण-टीका</summary>

अथाऽऽतञ्चनं विधत्ते—यत्पूतीकैरिति।  
सोमवल्लीसमानाया लतायाः खण्डाः पूतीकाः। पलाशवृक्षस्यांशाः पर्णवल्काः। प्रौढब दरफलानि क्वलाः। ईषदम्लतक्रमातञ्चतम्। पूतीकादिभिरातञ्चनं सोमादीनां प्रियम्। 
</details>

<details open><summary>विश्वास-प्रस्तुतिः</summary>

यत् क्व᳕लै +++(त॒ञ्च्याथ्)+++ - राख्ष॒सन् तत् ।        
</details>

<details><summary>Keith</summary>

if with jujubes, that is for the Raksases; 
</details>


<details><summary>मूलम्</summary>

यत्क्व॑लै राख्ष॒सन्तत् ।        
</details>

<details><summary>पदपाठः</summary>

यत् । क्व॑लैः । रा॒ख्ष॒सम् । तत् । 
</details>

<details><summary>भट्टभास्कर-टीका</summary>

**क्वलः** ह्रस्वह्रदः ।
</details>


<details open><summary>विश्वास-प्रस्तुतिः</summary>

यत् त॑ण्डु॒लैर् +++(त॒ञ्च्याथ्)+++ वै᳚श्वदे॒वन् तत् ।  
यद् आ॒तञ्च॑नेन +++(त॒ञ्च्याथ्)+++ मानु॒षन् तत् ।  
</details>

<details><summary>Keith</summary>

if with rice grains, for the All-gods;  
if with rennet, for men;
</details>


<details><summary>मूलम्</summary>

यत्त॑ण्डु॒लैर्वै᳚श्वदे॒वन्तत् ।  
यदा॒तञ्च॑नेन मानु॒षन्तत् ।  
</details>

<details><summary>पदपाठः</summary>

यत् । त॒ण्डु॒लैः । वै॒श्व॒दे॒वमिति॑ वैश्व-दे॒वम् । तत् । 
यत् । आ॒तञ्च॑ने॒नेत्या᳚-तञ्च॑नेन । मा॒नु॒षम् । तत् । 
</details>

<details><summary>भट्टभास्कर-टीका</summary>

तण्डुलाः - गताः ।
</details>

<details open><summary>विश्वास-प्रस्तुतिः</summary>

यद् द॒ध्ना +++(त॒ञ्च्याथ्)+++ तथ् सेन्द्र॑म् ।   
द॒ध्ना त॑नक्ति सेन्द्र॒त्वाय॑।
</details>

<details><summary>Keith</summary>

if with curds, that has Indra.  
He curdles it with curds [5] that it may have Indra. 
</details>

<details><summary>मूलम्</summary>

यद्द॒ध्ना तथ्सेन्द्र॑म् ।   
द॒ध्ना त॑नक्ति सेन्द्र॒त्वाय॑।
</details>

<details><summary>पदपाठः</summary>

यत् । द॒ध्ना । तत् । सेन्द्र॒मिति॒ स-इ॒न्द्र॒म्॒ । 
द॒ध्ना । एति॑ । त॒न॒क्ति॒ । से॒न्द्र॒त्वायेति॑ सेन्द्र-त्वाय॑ । 
</details>

<details><summary>भट्टभास्कर-टीका</summary>

आतञ्चनद्रव्यं दधि प्रसिद्धम् ।
**सेन्द्र**मिन्द्रेण देवतया सहितम् । 
</details>

<details><summary>सायण-टीका</summary>

तथा सत्यत्रेन्द्रप्रीत्यै दध्ना ऽऽतञ्च्यात्। 
</details>

<details open><summary>विश्वास-प्रस्तुतिः</summary>

अ॒ग्नि॒हो॒त्रो॒च्छे॒ष॒णम् अ॒भ्यात॑नक्ति -  
य॒ज्ञस्य॒ सन्त॑त्यै ।
</details>

<details><summary>Keith</summary>

He curdles the remains of the Agnihotra, for the continuity of the sacrifice. 
</details>


<details><summary>मूलम्</summary>

अग्निहोत्रोच्छेष॒णम॒भ्यात॑नक्ति य॒ज्ञस्य॒ सन्त॑त्यै ।
</details>

<details><summary>पदपाठः</summary>

अ॒ग्नि॒हो॒त्रो॒च्छे॒ष॒णमित्य॑ग्निहोत्र-उ॒च्छे॒ष॒णम् । अ॒भ्यात॑न॒क्तीत्य॑भि-आत॑नक्ति । य॒ज्ञस्य॑ । सन्त॑त्या॒ इति॒ सम्-त॒त्यै॒ ।
</details>


<details><summary>भट्टभास्कर-टीका</summary>

**अग्निहोत्रोच्छेषणं** अग्निहोत्रशेषः यवागूशेषः । तद**भ्यातनक्ति** दध्ना आतच्य उपर्यातनक्ति यज्ञस्याविच्छेदाय ॥
</details>

<details><summary>सायण-टीका</summary>

दध्ना ऽऽतञ्चवनस्योपर्यग्निहोत्रार्थयवागूशेषे (ष) णातञ्चनं विधत्ते—  
अग्निहोत्रेति। दर्शयागस्याग्निहोत्रेण सहाविच्छेदः संतति। 
</details>

<details><summary>मूलम् (संयुक्तम्)</summary>

इन्द्रो॑ वृ॒त्रꣳ ह॒त्वा परा᳚म्परा॒वत॑मगच्छ॒दपा॑राध॒मिति॒ मन्य॑मान॒स्तन्दे॒वता॒ᳶ प्रैष॑मैच्छ॒न्थ्सो᳚ऽब्रवीत्प्र॒जाप॑ति॒र्यᳶ प्र॑थ॒मो॑ऽनुवि॒न्दति॒ तस्य॑ प्रथ॒मम्भा॑ग॒धेय॒मिति॒ तम्पि॒तरोऽन्व॑विन्द॒न्तस्मा᳚त्पि॒तृभ्यᳶ॑ पूर्वे॒द्युᳵ क्रि॑यते
</details>

### पितृभ्यः
<details open><summary>विश्वास-प्रस्तुतिः</summary>

इन्द्रो॑ वृ॒त्रꣳ ह॒त्वा परा᳚म् परा॒वत॑म् अगच्छ॒द् अपा॑राध॒म् इति॒ मन्य॑मानः।  
</details>

<details><summary>Keith</summary>

Indra having slain Vrtra went to a great distance, thinking, 'I have sinned.' 
</details>


<details><summary>मूलम्</summary>

इन्द्रो॑ वृ॒त्रꣳ ह॒त्वा परा᳚म्परा॒वत॑मगच्छद् अपा॑राध॒मिति॒ मन्य॑मानः
</details>

<details><summary>पदपाठः</summary>

इन्द्रः॑ । वृ॒त्रम् । ह॒त्वा । परा᳚म् । प॒रा॒वत॒मिति॑ परा-वत᳚म् । अ॒ग॒च्छ॒त्॒ । अपेति॑ । अ॒रा॒ध॒म्॒ । इति॑ । मन्य॑मानः । 
</details>

<details><summary>भट्टभास्कर-टीका</summary>

8इन्द्रो वृत्रं हत्वेति ॥ पितृयज्ञविधिः परां परावतमिति । देशमगच्छत् । 'उपसर्गाच्छन्दसि धात्वर्थे' इति वनिप् । 
अपाराधं अपारात्सम् । छान्दसस्सिज्लुक् । 
वृत्रं हतवानिति सापराधमात्मानं मन्यमानो दूरात् गन्तुं श्रेय इति निश्चित्यागच्छत् । 
</details>

<details><summary>सायण-टीका</summary>

अथ पिण्डपितृयज्ञं विधत्ते—  
इन्द्रो वृत्रमिति। वृत्रवधेन सुरागामपराधं कृतवानस्मीति मन्यमान इन्द्रो भीतोऽत्यन्तं दूरममच्छत्। 
</details>

<details open><summary>विश्वास-प्रस्तुतिः</summary>

तन् दे॒वता॒ᳶ प्रैष॑म् ऐच्छन् ।  
</details>

<details><summary>Keith</summary>

The gods sought to start him. 
</details>


<details><summary>मूलम्</summary>

तन्दे॒वता॒ᳶ प्रैष॑मैच्छन् ।  
</details>
<details><summary>पदपाठः</summary>

तम् । दे॒वताः᳚ । प्रैष॒मिति॑ प्र-एष᳚म् । ऐ॒च्छ॒न्न्॒ । 
</details>

<details><summary>भट्टभास्कर-टीका</summary>

अथ देवास्तं प्रैषं प्राप्तुमैच्छन् । इष गतौ ।
</details>

<details><summary>सायण-टीका</summary>

तमिन्द्रं प्रति देवता अह्वानमैच्छन्।
</details>

<details open><summary>विश्वास-प्रस्तुतिः</summary>

सो᳚ऽब्रवीत् प्र॒जाप॑ति॒र् -  
"यᳶ प्र॑थ॒मो॑ऽनुवि॒न्दति॒ तस्य॑ प्रथ॒मम् भा॑ग॒धेय॒म्" इति॑ ।
</details>

<details><summary>Keith</summary>

Prajapati said, "He who first finds him will have the first share." 
</details>


<details><summary>मूलम्</summary>

सो᳚ऽब्रवीत् । 

</details>

<details><summary>पदपाठः</summary>

सः । अ॒ब्र॒वी॒त्॒ । 

</details>

<details><summary>भट्टभास्कर-टीका</summary>

सोऽब्रवीदित्यादि । गतम् ।
</details>

<details open><summary>विश्वास-प्रस्तुतिः</summary>

तम्पि॒तरोऽन्व॑विन्दन् ।  
तस्मा᳚त् पि॒तृभ्यᳶ॑ पूर्वे॒द्युᳵ क्रि॑यते ।  
</details>

<details><summary>Keith</summary>

The Pitrs found him; therefore an offering is made to the Pitrs on the day before. 
</details>


<details><summary>मूलम्</summary>

प्र॒जाप॑ति॒र्यᳶ प्र॑थ॒मो॑ऽनुवि॒न्दति॑ ।  
तस्य॑ प्रथ॒मम्भा॑ग॒धेय॒मिति॑ ।  
तम्पि॒तरोऽन्व॑विन्दन् ।  
तस्मा᳚त्पि॒तृभ्यᳶ॑ पूर्वे॒द्युᳵ क्रि॑यते ।  
</details>

<details><summary>पदपाठः</summary>

प्र॒जाप॑ति॒रिति॑ प्र॒जा-प॒तिः॒ । यः । प्र॒थ॒मः । अ॒नु॒वि॒न्दतीत्य॑नु-वि॒न्दति॑ । 
तस्य॑ । प्र॒थ॒मम् । भा॒ग॒धेय॒मिति॑ भाग-धेय᳚म् । इति॑ ।
तम् । पि॒तरः॑ । अन्विति॑ । अ॒वि॒न्द॒न्न्॒ । 
तस्मा᳚त् । पि॒तृभ्य॒ इति॑ पि॒तृ-भ्यः॒ । पू॒र्वे॒द्युः । क्रि॒य॒ते॒ । 
</details>


<details><summary>भट्टभास्कर-टीका</summary>

**अनुविन्दति** अनुक्रमेण लभते । 

**पूर्वेद्युः** पूर्वस्मिन्नह्नि । 'सद्यः परुत्' इत्यादिना निपात्यते ॥
</details>

<details><summary>सायण-टीका</summary>

देवतानां मध्ये योऽन्विष्य प्रथममिन्द्रं लभते तस्य प्रथमं भागो दीयत इति प्रजापतिनोक्ताः पितरः प्रथममिन्द्रं यस्मादलभन्त तस्मात्पितृभ्य पूर्वेद्युः पिण्डपितृयज्ञं कुर्यात्।  
दर्शयागदेवतानाममावास्यायामारम्भः प्रतिपादि तद्यागः। पितृणां त्वमावास्यायामेव पिण्डदानम्।  
</details>

### अमावास्याया ऐन्द्रत्वम्
<details><summary>मूलम् (संयुक्तम्)</summary>

सो॑ऽमावा॒स्या᳚म्प्रत्याग॑च्छ॒त्तन्दे॒वा अ॒भि सम॑गच्छ॒न्तामा वै नः॑ [20]  अ॒द्य वसु॑ वस॒तीतीन्द्रो॒ हि दे॒वाना॒व्ँवसु॒ तद॑मावा॒स्या॑या अमावास्य॒त्वम्
</details>

<details open><summary>विश्वास-प्रस्तुतिः</summary>

सो॑ऽमावा॒स्या॒᳚म् प्रत्याग॑च्छत् ।
</details>

<details><summary>Keith</summary>

He approached the new moon night; 
</details>


<details><summary>मूलम्</summary>

सो॑ऽमावा॒स्या᳚म्प्रत्याग॑च्छत् ।
</details>
<details><summary>पदपाठः</summary>

सः । अ॒मा॒वा॒स्या॑मित्य॑मा-वा॒स्या᳚म् । प्रति॑ । एति॑ । अ॒ग॒च्छ॒त्॒ । 
</details>


<details><summary>भट्टभास्कर-टीका</summary>

9अमावास्यां प्रति, लक्षणे कर्मप्रवचनीयत्वं, अमावास्यया गमनं लक्ष्यते इति ।
</details>

<details><summary>सायण-टीका</summary>

ननु ब्राह्मणग्रन्थे प्रथमकाण्डस्य तृतीयप्रपाठके ऽन्त्यानुवाके महता प्रपञ्चेन पिण्डपितृयज्ञो विहितः। बाढम्। एवं तर्हि सांनाय्यप्रशंसार्थमत्र तदनुवादो ऽस्तु। तामेव स्तुतिं द्योतयितुममावास्यानिर्वचनं दर्शयति—  **सोऽमावास्यामिति।** 
पितृभिरन्विष्य लब्धः स इन्द्रोऽमावास्यायां पलायनदेशात्प्रतिनिवृत्य समागतः। 
</details>

<details open><summary>विश्वास-प्रस्तुतिः</summary>

तन् दे॒वा अ॒भि सम॑गच्छन्त -  "+अ॒मा वै नो॒ऽद्य वसु॑ वस॒ती"ति॑ ।  
</details>

<details><summary>Keith</summary>

the gods met him, (saying), 'Our treasure to-day at home [6] dwells', 
</details>


<details><summary>मूलम्</summary>

तन्दे॒वा अ॒भि सम॑गच्छन्तामा वै नो॒ऽद्य वसु॑ वस॒तीति॑ ।
</details>

<details><summary>पदपाठः</summary>

तम् । दे॒वाः । अ॒भि । समिति॑ । अ॒ग॒च्छ॒न्त॒ । अ॒मा । वै । नः॒ ।  अ॒द्य । वसु॑ । व॒स॒ति॒ । इति॑ । 
</details>

<details><summary>भट्टभास्कर-टीका</summary>

अथामावास्यायां देवास्तमिन्द्रमभि **समगच्छन्त** आभिमुख्येन सङ्गता अभवन् ।

कथं वदन्तः? **अद्य** अस्मिन्नह्नि **नः** **अस्माकं वसु** अस्मदीयं धनं इन्द्रो ऽयं अमा सहास्माभिर् वसतीति । एवं देवा वदन्त एनमिन्द्रमभिगताः समागताः ।
</details>

<details><summary>सायण-टीका</summary>

ते देवास्तमिन्द्रमभिमुखीकर्तुं संप्राप्ताः परस्परमिदमब्रुवन्— अद्य नोऽस्माकं **वसु** श्रेष्ठं धनम् **अमा वसति** सह तिष्ठति, सर्वेषां साधारणत्वेन वर्तत इत्यर्थः। 
</details>

<details open><summary>विश्वास-प्रस्तुतिः</summary>

इन्द्रो॒ हि दे॒वाना॒व्ँ वसु॑ ।  
</details>

<details><summary>Keith</summary>

for Indra is the treasure of the gods, 
</details>


<details><summary>मूलम्</summary>

इन्द्रो॒ हि दे॒वाना॒व्ँवसु॑ ।  
</details>

<details><summary>पदपाठः</summary>

इन्द्रः॑ । हि । दे॒वाना᳚म् । वसु॑ । 
</details>

 
<details><summary>भट्टभास्कर-टीका</summary>

इन्द्रो हीति । **वसु** वरिष्ठं द्रव्यं(वा) ।
</details>

<details><summary>सायण-टीका</summary>

किं तद्वस्विति तदुच्यते-इन्द्रः खलु सर्वेषां देवानां वसु श्रेष्ठं धनं, तस्मिन्वर्तमाने सति स्वामिलाभात्। 
</details>

<details open><summary>विश्वास-प्रस्तुतिः</summary>

तद् अ॑मा-वा॒स्या॑या अमा+++(=सह)+++-वास्य॒त्वम्  ।  
</details>

<details><summary>हिन्दी</summary>

and that is why the new moon night has its name (ama-vasya), 'home dwelling'). 
</details>


<details><summary>मूलम्</summary>

तद॑मावा॒स्या॑या अमावास्य॒त्वम्  ।  
</details>

<details><summary>पदपाठः</summary>

तत् । अ॒मा॒वा॒स्या॑या॒ इत्य॑मा-वा॒स्या॑याः । अ॒मा॒वा॒स्य॒त्वमित्य॑मावास्य-त्वम् । 
</details>

<details><summary>भट्टभास्कर-टीका</summary>

**अमावास्यत्वमिति** अमा सह वसन्त्यस्यामिन्द्रो देवताश्चेत्यमावास्या । अधिकरणे ण्यत् । 
इदञ्च व्युत्पत्त्यन्तरं, अमा वसतः सुर्याचन्द्रमसावस्यामिति व्युत्पत्तिदर्शनात् ॥
</details>

<details><summary>सायण-टीका</summary>

यस्माद्देवा एवमुक्तवन्तस्तस्मादमा वसत्यद्येति व्युत्पत्त्या ऽमावास्यानाम संपन्नम्।  
</details>

<details><summary>मूलम् (संयुक्तम्)</summary>

ब्र॑ह्मवा॒दिनो॑ वदन्ति किन्देव॒त्यꣳ॑ सान्ना॒य्यमिति॑ वैश्वदे॒वमिति॑ ब्रूया॒द्विश्वे॒ हि तद्दे॒वा भा॑ग॒धेय॑म॒भि स॒मग॑च्छ॒न्तेति
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति  ।  
"कि॒न्-दे॒व॒त्यꣳ॑ सान्ना॒य्यम्" इति॑ ।  
"वै॒श्व॒दे॒वम्" इति॑ ब्रूयात् ।  
"विश्वे॒ हि तद् दे॒वा भा॑ग॒धेय॑म् अ॒भि स॒मग॑च्छ॒न्ते"ति॑ ।
</details>

<details><summary>Keith</summary>

The theologians say, What is the deity of the Samnayya?' 'The All-gods', he should reply, 'for so the All-gods won that as their share.' 
</details>


<details><summary>मूलम्</summary>

ब्र॒ह्म॒वा॒दिनो॑ वदन्ति  ।  
कि॒न्दे॒व॒त्यꣳ॑ सान्ना॒य्यमिति॑ ।  
वै॒श्व॒दे॒वमिति॑ ब्रूयात् ।  
विश्वे॒ हि तद्दे॒वा भा॑ग॒धेय॑म॒भि स॒मग॑च्छ॒न्तेति॑ ।
</details>

<details><summary>पदपाठः</summary>

ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 
कि॒न्दे॒व॒त्य॑मिति॑ किम्-दे॒व॒त्य᳚म् । सा॒न्ना॒य्यमिति॑ साम्-ना॒य्यम् । इति॑ ।
वै॒श्व॒दे॒वमिति॑ वैश्व-दे॒वम् । इति॑ । ब्रू॒या॒त्॒ । 
विश्वे᳚ । हि । तत् । दे॒वाः । भा॒ग॒धेय॒मिति॑ भाग-धेय᳚म् । अ॒भीति॑ । स॒मग॑च्छ॒न्तेति॑ सम्-अग॑च्छन्त । इति॑ । 
</details>


<details><summary>भट्टभास्कर-टीका</summary>

10वैश्वदेवमिति ॥ वृत्रवधादनन्तरमिन्द्रियं वीर्यं च दूरतरं गतम् । पितृभिः प्रत्यानीतमिन्द्रममावास्यायां सान्नाय्येन प्रवृद्धेन्द्रियवीर्यं कर्तुं विश्वेदेवास्तत्सान्नाय्य एवैन्द्रं भागधेयं अभिसमगच्छन्त । तस्माद्वैश्वदेवं भवितुं युक्तमिति ॥
</details>


<details><summary>सायण-टीका</summary>

ऐन्द्रं दधीति विधिवाक्ये सांनाय्यस्य यदैन्द्रत्वमुक्तं तदेव पूर्वोत्तरपक्षाभ्यां द्रढयति—  **ब्रह्मवादिन इति।** 
पितृभिरानीयमानमिन्द्रमभिमुखीकर्तुं सर्वेऽपि देवा यदा समागच्छंस्तदा तत्सांनाय्यलक्षणं भागमभिलक्ष्यैव समागच्छन्निति सांनाय्यं वैश्वदेवमिति केषांचित्पक्षः। 
</details>

<details open><summary>विश्वास-प्रस्तुतिः</summary>

अथो॒ खल्व् "ऐ॒न्द्रम्" इत्ये॒व ब्रू॑यात् -  
इन्द्र॒व्ँ वाव ते तद् भि॑ष॒ज्यन्तो॒ ऽभि सम॑गच्छ॒न्तेति॑ ॥
</details>

<details><summary>Keith</summary>

Or rather he should reply, 'Indra, for it was in healing Indra that they won it.'
</details>



<details><summary>मूलम् (संयुक्तम्)</summary>

अथो॒ खल्वै॒न्द्रमित्ये॒व ब्रू॑या॒दिन्द्र॒व्ँवाव ते तद्भि॑ष॒ज्यन्तो॒ऽभि सम॑गच्छ॒न्तेति॑ ॥ [21]
</details>

<details><summary>मूलम्</summary>

अथो॒ खल्वै॒न्द्रमित्ये॒व ब्रू॑या॒त् ।
इन्द्र॒व्ँवाव ते तद्भि॑ष॒ज्यन्तो॒ऽभि सम॑गच्छ॒न्तेति॑ ॥ 
</details>
(- विमर्शः- अत्र इन्द्रम् इत्यत्र स्वरः कथं भिन्नवाक्ये सूचनीयः इति विचारणीयम्))
<details><summary>`पदपाठः</summary>

अथो॒ इति॑ । खलु॑ । ऐ॒न्द्रम् । इति॑ । ए॒व । ब्रू॒या॒त्॒ । 
इन्द्र᳚म् । वाव । ते । तत् । भि॒ष॒ज्यन्तः॑ । अ॒भि । समिति॑ । अ॒ग॒च्छ॒न्त॒ । इति॑ ॥ 
</details>

<details><summary>भट्टभास्कर-टीका</summary>

11दूषयति - **अथो इति ॥** तदानीं देवा इन्द्रं भिषज्यन्त एवाभिसमगच्छन्त न त्वात्मभागलब्धये । तल्लाभहेतौ शतृप्रत्ययः । इन्द्रभैषज्यार्थमेव अभिसमगच्छन्त । 

तस्माद्वीश्वे देवाः प्रसक्ता एवेति । ऐन्द्रमित्येवोत्तरं समीचीनमिति । 
भिषज्यतिः कण्ड्वादिर्यगन्तः ॥

इति द्वितीये पञ्चमे तृतीयोनुवाकः ॥
</details>

<details><summary>सायण-टीका</summary>

अथोशब्दः पक्षान्तरार्थः। भीत्या दूरदेशं गतमिन्द्रं भिषज्यन्त एव भयनिवारणेन समाधित्सन्त एव ते देवास्त्विन्द्रं समागताः न तु सांनाय्यलिप्सया तस्मात्सांनाय्यमैन्द्रमित्येव बुद्धिमान्ब्रूयात्।  
</details>
