+++
title = "०२ अग्नीषोमीयादि"

+++

प्रजापतिऋषिः ।

## त्वष्टुः सोमयागः
<details><summary>मूलम् (संयुक्तम्)</summary>

त्वष्टा॑ ह॒तपु॑त्रो॒ वीन्द्रँ॒ सोम॒माह॑र॒त्तस्मि॒न्निन्द्र॑ उपह॒वमै॑च्छत॒ तन्नोपा॑ह्वयत पु॒त्रम्मे॑ऽवधी॒रिति॒ स य॑ज्ञवेश॒सङ्कृ॒त्वा प्रा॒सहा॒ सोम॑मपिब॒त्तस्य॒ यद॒त्यशि॑ष्यत॒ तत्त्वष्टा॑हव॒नीय॒मुप॒ प्राव॑र्तय॒त्स्वाहेन्द्र॑शत्रुर्वर्ध॒स्वेति॒ यदव॑र्तय॒त्तद्वृ॒त्रस्य॑ वृत्र॒त्वम्  
</details>

<details open><summary>विश्वास-प्रस्तुतिः</summary>

त्वष्टा॑ ह॒तपु॑त्रो॒ वीन्द्रँ॒ सोम॒माह॑रत् ।  
तस्मि॒न्न् इन्द्र॑ उपह॒वम् ऐ॑च्छत ।  
तन् नोपा॑ह्वयत -  
"पु॒त्रम् मे॑ऽवधी॒र्" इति॑ ।  
</details>

<details><summary>Keith</summary>

Tvastr, his son being slain, offered Soma excluding Indra. Indra desired an invitation to the rite, but he did not invite him; (saying) 'Thou hast slain my son.' 
</details>


<details><summary>मूलम्</summary>

त्वष्टा॑ ह॒तपु॑त्रो॒ वीन्द्रँ॒ सोम॒माह॑रत् ।  
तस्मि॒न्निन्द्र॑ उपह॒वमै॑च्छत ।  
तन्नोपा॑ह्वयत ।  
पु॒त्रम्मे॑ऽवधी॒रिति॑ ।  
</details>


<details open><summary>विश्वास-प्रस्तुतिः</summary>

स य॑ज्ञ-वेश॒सङ् कृ॒त्वा प्रा॒सहा॒ सोम॑म् अपिबत् ।  
तस्य॒ यद् अ॒त्यशि॑ष्यत॒ ..   
तत् त्वष्टा॑हव॒नीय॒म् उप॒ प्राव॑र्तयत् ।   
"स्वाहेन्द्र॑-शत्रुर्+++(=शातयिता)+++ वर्ध॒स्वे"ति॑ ।  
</details>

<details><summary>Keith</summary>

He made a disturbance of the sacrifice, and forcibly drank the Soma. The remains of it Tvastr cast upon the Ahavaniya (fire), (saying), 'Hail! wax great, Indra's foe.' 
</details>


<details><summary>मूलम्</summary>

स य॑ज्ञवेश॒सङ्कृ॒त्वा प्रा॒सहा॒ सोम॑मपिबत् ।  
तस्य॒ यद॒त्यशि॑ष्यत॒ ..   
तत्त्वष्टा॑हव॒नीय॒मुप॒ प्राव॑र्तयत् ।   
स्वाहेन्द्र॑शत्रुर्वर्ध॒स्वेति॑ ।  
</details>

<details><summary>भट्टभास्कर-टीका</summary>

1त्वष्टा हतपुत्र इत्यादि ॥ व्याख्यातम् ।
</details>

<details><summary>सायण-टीका</summary>

अथ द्वितीयानुवाकेऽ ग्नीषोमीयपुरोडाशं विधित्सुरादौ तस्योपोद्घातस्य विध्युपयोगं दर्शयति—   

त्वष्टा हतपुत्र इति। 
</details>

<details open><summary>विश्वास-प्रस्तुतिः</summary>

यद् +++(आहवनीयम् पीत-शेषेण सोमेन)+++ अव॑र्तय॒त् तद् वृ॒त्रस्य॑ वृत्र॒त्वम् ।
</details>

<details><summary>Keith</summary>

In that he cast it (avartayat), Vrtra is Vrtra; 
</details>


<details><summary>मूलम्</summary>

यदव॑र्तय॒त्तद्वृ॒त्रस्य॑ वृत्र॒त्वम् ।
</details>

<details><summary>भट्टभास्कर-टीका</summary>

यदिति । यस्माद् एनम् आहवनीयं त्वष्टा **अवर्तयत्** उपप्रावर्तयत् पीत-शेषेण सोमेनादीपयत् तस्मात्ततो जातः वृत्रः वृत्र इति व्यपदेश्यः भवति । वृतेर्ण्यन्तादौणादिकः कर्मणि रक्प्रत्ययः, 'बहुलमन्यत्रापि' इति णिलुक् ॥
</details>

<details><summary>सायण-टीका</summary>

यस्मात्कारणादस्योत्पत्त्यर्थमाहुतिमवर्तयदस्मात्कारणाद्वर्तयत्येतदर्थमिति व्युत्पत्त्या वृत्रत्वं संपन्नम्। 
</details>

<details><summary>मूलम् (संयुक्तम्)</summary>

यदब्र॑वी॒त्स्वाहेन्द्र॑शत्रुर्वर्ध॒स्वेति॒तस्मा॑दस्य [8]  इन्द्र॒श्शत्रु॑रभव॒त्स स॒म्भव॑न्न॒ग्नीषोमा॑व॒भि सम॑भव॒त्स इ॑षुमा॒त्रमि॑षुमात्र॒व्ँविष्व॑ङ्ङवर्धत॒ स इ॒माल्ँ लो॒कान॑वृणो॒द्यदि॒माल्ँ लो॒कानवृ॑णो॒त्तद्वृ॒त्रस्य॑ वृत्र॒त्वन्तस्मा॒दिन्द्रो॑ऽबिभेत्
</details>

## वृत्र-जन्म
<details open><summary>विश्वास-प्रस्तुतिः</summary>

यद् अब्र॑वी॒थ्  - स्वाहेन्द्र॑-शत्रुर् वर्ध॒स्वेति॒,  
तस्मा॑द् अ॒स्येन्द्र॒श् शत्रु॑र् अभवत् ।  
</details>

<details><summary>Keith</summary>

in that he said, 'Hail! wax great, Indra's foe', therefore [1] Indra became his foe. 
</details>



<details><summary>मूलम्</summary>

यदब्र॑वी॒त्स्वाहेन्द्र॑शत्रुर्वर्ध॒स्वेति॑ ।  
तस्मा॑दस्ये॑न्द्र॒श्शत्रु॑रभवत् ।  
</details>

<details><summary>भट्टभास्कर-टीका</summary>

2यदब्रवीदिति ॥ इन्द्रस्य शत्रुर्वर्धस्व इति विवक्षन् अन्तोदात्तं इन्द्रशत्रुशब्दं आद्युदात्तम् । ततः [शदेर्ण्यन्तात्] औणादिके क्रुन्प्रत्यये 'बहुलमन्यत्रापि' इति णिलुक् । उक्तञ्च – 'यथेन्द्रशत्रुस्स्वरतोपराधात्' इति ।
</details>

<details><summary>सायण-टीका</summary>

यस्मात्कारणात्षष्ठासमासस्वरं विसृज्यबहुव्रीहिस्वरमुच्चारितवान्, तस्मात्कारणादिन्द्रः शातयिता यस्येति व्युत्पत्त्या वृत्रस्यास्येन्द्रो घातको ऽभूत्। शेषं पूर्वप्रपाठके व्याख्यातम्।  
</details>

<details open><summary>विश्वास-प्रस्तुतिः</summary>

स +++(वृत्रः)+++ स॒म्भव॑न्न् अ॒ग्नी-षोमा॑व् अ॒भि सम॑भवत् ।   
स इ॑षु-मा॒त्रम् इ॑षु-मात्र॒व्ँ विष्व॑ङ्ङ् अवर्धत ।   
</details>

<details><summary>Keith</summary>

He sprang into life and came into union with Agni and Soma.  
He grew on all sides an arrow(shot), 
</details>


<details><summary>मूलम्</summary>

स स॒म्भव॑न्न॒ग्नीषोमा॑व॒भि सम॑भवत् ।   
स इ॑षुमा॒त्रमि॑षुमात्र॒व्ँविष्व॑ङ्ङवर्धत ।   
</details>

<details><summary>भट्टभास्कर-टीका</summary>

स संभवन्नित्यादि । व्याख्यातम् ।
</details>

<details open><summary>विश्वास-प्रस्तुतिः</summary>

स इ॒माल्ँ लो॒कान् अ॑वृणोत् ।  
यद् इ॒माल्ँ लो॒कान् अवृ॑णो॒त् - तद् वृ॒त्रस्य॑ वृत्र॒त्वम् ।   
</details>

<details><summary>Keith</summary>

he enveloped these worlds.  
Because he enveloped these worlds, therefore is Vrtra, Vrtra.
</details>


<details><summary>मूलम्</summary>

स इ॒माल्ँ लो॒कान॑वृणोत् ।  
यदि॒माल्ँ लो॒कानवृ॑णो॒त्तद्वृ॒त्रस्य॑ वृत्र॒त्वम् ।   
</details>

<details><summary>भट्टभास्कर-टीका</summary>

वृत्रत्वमिति । वृणोतेः त्रप्रत्ययः । इदं द्वितीयं वृत्रत्वमस्य ॥
</details>

<details><summary>मूलम् (संयुक्तम्)</summary>

स प्र॒जाप॑ति॒मुपा॑धाव॒च्छत्रु॑र्मेऽज॒नीति॒ तस्मै॒ वज्रँ॑ सि॒क्त्वा प्राय॑च्छदे॒तेन॑ ज॒हीति॒ तेना॒भ्या॑यत॒ ताव॑ब्रूताम॒ग्नीषोमौ॒ मा [9]  प्र हा॑रा॒वम॒न्तस्स्व॒ इति॒ मम॒ वै यु॒वँ स्थ॒ इत्य॑ब्रवी॒न्माम॒भ्येत॒मिति॒ तौ भा॑ग॒धेय॑मैच्छेता॒न्ताभ्या॑मे॒तम॑ग्नीषो॒मीय॒मेका॑दशकपालम्पू॒र्णमा॑से॒ प्राय॑च्छत्
</details>

## प्रजापति-वज्रम्
<details open><summary>विश्वास-प्रस्तुतिः</summary>

तस्मा॒द् इन्द्रो॑ऽबिभेत् ।  
स प्र॒जाप॑ति॒म् उपा॑धावत् -  
"शत्रु॑र् मेऽज॒नी"ति॑ ।  
</details>

<details><summary>Keith</summary>

Indra feared him. He ran up to Prajapati, (saying), 'A foe has sprung up for me.' 
</details>


<details><summary>मूलम्</summary>

तस्मा॒द् इन्द्रो॑ऽबिभेत् ।  
स प्र॒जाप॑ति॒मुपा॑धावत् ।  
शत्रु॑र्मेऽज॒नीति॑ ।  
</details>

<details><summary>भट्टभास्कर-टीका</summary>

3स प्रजापतिमित्यादि ॥ गतम् ।
</details>

<details><summary>सायण-टीका</summary>

तस्य वधोपायं दर्शयति—  
स प्रजापतिमिति। इन्द्रो मम कश्चिच्छत्रुर्जात इति वदन्प्रजापतिमसेवत। 
</details>

<details open><summary>विश्वास-प्रस्तुतिः</summary>

तस्मै॒ वज्रँ॑ सि॒क्त्वा प्राय॑च्छद् -  
"ए॒तेन॑ ज॒ही"ति॑ ।
</details>

<details><summary>Keith</summary>

He dipped his bolt and gave it to him, (saying), 'Slay with it.' 
</details>


<details><summary>मूलम्</summary>

तस्मै॒ वज्रँ॑ सि॒क्त्वा प्राय॑च्छत् ।  
ए॒तेन॑ ज॒हीति॑ ।
</details>

<details><summary>भट्टभास्कर-टीका</summary>

सिक्त्वा तीक्ष्णं कृत्वा । उत्पाद्येत्येके ।
</details>

<details><summary>सायण-टीका</summary>

तस्मा इन्द्राय स प्रजापतिर्वज्रं सिक्त्वा वृत्रमुद्दिश्य कृत्याभिमन्त्रितजलेन प्रोक्ष्यैतेन जहीनि वदन्प्रायच्छत्। जहि मारयेत्यर्थः। 
</details>

<details open><summary>विश्वास-प्रस्तुतिः</summary>

तेना॒भ्या॑यत ।  
</details>

<details><summary>Keith</summary>

He went against (him) with it. 
</details>


<details><summary>मूलम्</summary>

तेना॒भ्या॑यत ।  
</details>

<details><summary>भट्टभास्कर-टीका</summary>

अथेन्द्रस्तेन वज्रेण सह वृत्रमभ्यागच्छत् ।
</details>

<details><summary>सायण-टीका</summary>

तेन वज्रेण सहितः स इन्द्र एनं वृत्रं हन्तुमभिलक्ष्याऽऽयताऽऽगतवान्।  
</details>

## अग्नी-षोमौ
<details open><summary>विश्वास-प्रस्तुतिः</summary>

ताव् अ॑ब्रूताम् अ॒ग्नी-षोमौ॒  
"मा प्र हाः॑ ।  
आ॒वम् अ॒न्तस् स्व॒" इति॑ ।  
</details>

<details><summary>Keith</summary>

Agni and Soma said, 'Hurl it not [2]; we are within.'
</details>


<details><summary>मूलम्</summary>

ताव॑ब्रूताम् ।  
अ॒ग्नीषोमौ॒ मा प्र हाः॑ ।  
आ॒वम॒न्तस्स्व॒ इति॑ ।  
</details>

<details><summary>भट्टभास्कर-टीका</summary>

अथ यदग्नीषोमौ पूर्वं स संभवन् वृत्रोभिसमभवत् [तौ] अग्नीषोमौ प्रहर्तुकाममब्रूतां मा त्वमावां प्रहार्षीः, ।  
यं त्वं प्रहर्तुम् आरभसे अत्रान्तर्भूतौ स्वः आवामिति । हरतेर्लुङि सिचि वृद्धौ 'बहुलं छन्दसि' इतीडभावः ।
</details>

<details><summary>सायण-टीका</summary>

इत्थमुपोद्घातं तदुपयोगं चोक्त्वाऽग्नीषोमीयपुरोडाशविधिमर्थंवादेनोन्नयति—  
तावब्रूतामिति। हे इन्द्र मा प्रहाः, वृत्रं मा प्रहर। आवमन्तः स्वः, आवामुभावेतस्य मुखे तिष्ठावः। 
</details>

<details open><summary>विश्वास-प्रस्तुतिः</summary>

"मम॒ वै यु॒वँ स्थ॒" इत्य् अ॑ब्रवीत् ।  
"माम् अ॒भ्येत॒म्" इति॑ ।
</details>

<details><summary>Keith</summary>

'Ye are mine', he replied, 'come to me.' 
</details>


<details><summary>मूलम्</summary>

मम॒ वै यु॒वँ स्थ॒ इत्य॑ब्रवीत् ।  
माम॒भ्येत॒मिति॑ ।
</details>

<details><summary>भट्टभास्कर-टीका</summary>

अथेन्द्रोऽब्रवीत् मदीया सृहृदौ युवां स्थः ।

इतिकरणो हेतौ । यस्मादेवं तस्मात् मामेवाभ्येतं त्यज्यतामयं जाल्म इति ।
</details>

<details><summary>सायण-टीका</summary>

तज्ज्ञात्वा स इन्द्रो ऽब्रवीत्-युवां मम स्थो वै खल्विति तस्मान्मामभ्येतं मामक्षिलक्ष्या ऽऽगच्छतम् (इति)। 
</details>

<details open><summary>विश्वास-प्रस्तुतिः</summary>

तौ भा॑ग॒धेय॑म् ऐच्छेताम् ।  
</details>

<details><summary>Keith</summary>

They asked for a share; 
</details>

<details><summary>मूलम्</summary>

तौ भा॑ग॒धेय॑मैच्छेताम् ।  
</details>

<details><summary>भट्टभास्कर-टीका</summary>

अथाग्नीषोमौ भागधेयं किञ्चिदात्मीयं भागं इन्द्राल्लब्धुमैच्छताम् ।
</details>

<details><summary>सायण-टीका</summary>

ततो ऽग्नीषोमै त्वत्सकाशमागतयोरावयोः किं भागधेयेमिति पप्रच्छतुः। 
</details>

<details open><summary>विश्वास-प्रस्तुतिः</summary>

ताभ्या॑म् ए॒तम् अ॑ग्नीषो॒मीय॒म् एका॑दश-कपालम् पू॒र्णमा॑से॒ प्राय॑च्छत् ।
</details>

<details><summary>Keith</summary>

he gave them at the full moon this offering for Agni and Soma on eleven potsherds. 
</details>


<details><summary>मूलम्</summary>

ताभ्या॑मे॒तम॑ग्नीषो॒मीय॒मेका॑दशकपालम्पू॒र्णमा॑से॒ प्राय॑च्छत् ।
</details>

<details><summary>भट्टभास्कर-टीका</summary>

अथ विदिताभिप्राय इन्द्रः ताभ्यामेतमग्नीषोमीयमेकादशकपालं पूर्णमासे आग्नेयस्य अनुनिर्वाप्यं प्रायच्छत् प्रादात् 'द्यावापृथिवीशुनासीरमरुत्वदग्नीषोमवास्तोष्पतिगृहमेधाच्छ च' इति छः । तस्मादग्नीषोमीयमेकादशकपालं पूर्णमासे प्रधानमेव कुर्यादिति विधिरनुमीयते ॥
</details>

<details><summary>सायण-टीका</summary>

स चेन्द्रः पूर्णमासे योग्नीऽषोमीयपुरोडाशः स युवयोर्भाग इति दत्तवान्। अग्नीषोमीयमेकादशपालं निर्वपेदिति विधिरत्र द्रष्टव्यः।
</details>

<details><summary>मूलम् (संयुक्तम्)</summary>

ताव॑ब्रूताम॒भि सन्द॑ष्टौ॒ वै स्वो॒ न श॑क्नुव॒ ऐतु॒मिति॒ स इन्द्र॑ आ॒त्मन॑श्शीतरू॒राव॑जनय॒त्तच्छी॑तरू॒रयो॒र्जन्म॒ य ए॒वँ शी॑तरू॒रयो॒र्जन्म॒ वेद॑ [10] नैनँ॑ शीतरू॒रौ ह॑त॒स्ताभ्या॑मेनम॒भ्य॑नय॒त्तस्मा॑ज्जञ्ज॒भ्यमा॑नाद॒ग्नीषोमौ॒ निर॑क्रामताम्
</details>

<details open><summary>विश्वास-प्रस्तुतिः</summary>

ताव् अ॑ब्रूताम् -  
"अ॒भि सन्द॑ष्टौ॒ वै स्वो॒, न श॑क्नुव॒ ऐतु॒म्" इति॑ ।  
</details>

<details><summary>Keith</summary>

They said, 'We are bitten all round, and cannot come.' 
</details>


<details><summary>मूलम्</summary>

ताव॑ब्रूताम् ।  
अ॒भि सन्द॑ष्टौ॒ वै स्वो॒ न श॑क्नुव॒ ऐतु॒मिति॑ ।  
</details>

<details><summary>भट्टभास्कर-टीका</summary>

4अथाग्नीषोमौ लब्धभागावपि पुनरप्यब्रूतां आवामत्र वृत्रभोगे अभिसन्दष्टौ स्वः  
लग्नाविव भवावः । तस्मादिमं हित्वा त्वामैतुमागन्तुं न शक्नुवः न क्षमावह इति ।
</details>

<details><summary>सायण-टीका</summary>

अग्नीषोमयोर्निर्गमनप्रकारं दर्शयति—   

तावब्रूतामिति। वृत्रस्य मुखे दन्तपङक्तिभ्यामाभितः सम्यग्दष्टावेव वर्तावहे। तस्मादागन्तुं न शक्नुव इति उक्त 
</details>

## शीत-रूरौ
<details open><summary>विश्वास-प्रस्तुतिः</summary>

स इन्द्र॑ आ॒त्मन॑श् शीत-रू॒राव् +++(=तापौ [रोगौ])+++ अ॑जनयत् ।  
तच् छी॑त-रू॒रयो॒र् जन्म॑ ।
</details>

<details><summary>Keith</summary>

Indra produced from himself cold and fever heat;  
that was the origin of cold and fever heat. 
</details>


<details><summary>मूलम्</summary>

स इन्द्र॑ आ॒त्मन॑श्शीतरू॒राव॑जनयत् ।  
तच्छी॑तरू॒रयो॒र्जन्म॑ ।
</details>

<details><summary>भट्टभास्कर-टीका</summary>

अथेन्द्र आत्मनश् शीतरूराख्यौ रोगविशेषौ मूलस्य जृंभणकारिणौ अजनयत् । देहस्यायासकरौ यत्नविशेषावित्येके ।

तदित्यादि । गतम् ।
</details>

<details><summary>सायण-टीका</summary>

इन्द्रस्तयोरागमनाय स्वात्मनः सकाशाच्छीतज्वरं तदनन्तरभाविसंतापं चोभावुत्पादितवान्। 
</details>

<details open><summary>विश्वास-प्रस्तुतिः</summary>

य ए॒वँ शी॑तरू॒रयो॒र् जन्म॒ वेद॒   
नैनँ॑ शीतरू॒रौ ह॑तः।  
</details>

<details><summary>Keith</summary>

Him who knows thus the origin of cold and fever heat [3] neither cold nor fever heat slays. 
</details>


<details><summary>मूलम्</summary>

य ए॒वँ शी॑तरू॒रयो॒र्जन्म॒ वेद॑ ।   
नैनँ॑ शीतरू॒रौ ह॑तः।
</details>

<details><summary>भट्टभास्कर-टीका</summary>

अथेन्द्रस्ताभ्यां शीतरूराभ्यामेनं वृत्रमभ्यनयत् अभिसंप्राप्तमकरोत् । यद्वा - अन्येनाविष्टस्य तन्मयत्वं प्रतिपन्नस्य तदात्मतया चेष्टा अभिनयः तत्कारिणं वृत्रमकरोत् । शीतरूरावावेश्य तद्भावापन्नं वृत्रमभिनयतिस्म ।
</details>

<details><summary>सायण-टीका</summary>

तदानीं शीतज्वरशब्दाभिधेययोर्ज्वरतापयोर्जन्म समुत्पन्नम्।  तज्जन्मवेदिनं न शीतरूरौ हतो न मारयतः। 
</details>

<details open><summary>विश्वास-प्रस्तुतिः</summary>

ताभ्या॑म् एनम् अ॒भ्य॑नयत् ।  
तस्मा॑ज् जञ्ज॒भ्यमा॑नाद्+++(=जृम्भमाणाद्)+++ अ॒ग्नी-षोमौ॒ निर॑क्रामताम् ।  
</details>

<details><summary>Keith</summary>

By them he led him on, and as he gaped Agni and Soma went forth from him. 
</details>


<details><summary>मूलम्</summary>

ताभ्या॑मेनम॒भ्य॑नयत् ।  
तस्मा॑ज्जञ्ज॒भ्यमा॑नाद॒ग्नीषोमौ॒ निर॑क्रामताम् ।  
</details>

<details><summary>भट्टभास्कर-टीका</summary>

ततः तस्माज्जञ्जभ्यमानात् शीतरूरावेशनेन आस्यं व्यादाय जृम्भमाणगात्रात् वृत्रात् अग्नीषोमौ निरक्रामतां निष्क्रान्तौ । 'लुपसदचरजपजभदहदशगृभ्यो भावगर्हायाम्' इति यङ् ॥
</details>

<details><summary>सायण-टीका</summary>

तत स इन्द्रस्ताभ्यां शीतरूराभ्यामायुधसदृशाभ्यामेनं वृत्रमभिलक्ष्य प्रयुक्ताभ्यामनयदेनं वृत्रं संयोजितवान्। तदा शीतज्वरसंतापाभ्यां जञ्जभ्यमानान्मुखविदारणं कुर्वतस्तस्माद्वृत्रादग्नीषोमौ निर्गतौ।  
</details>

## जृम्भणे वचनम्
<details><summary>मूलम् (संयुक्तम्)</summary>

प्राणापा॒नौ वा ए॑न॒न्तद॑जहिताम्प्रा॒णो वै दक्षो॑ऽपा॒नᳵ क्रतु॒स्तस्मा॑ज्जञ्ज॒भ्यमा॑नो ब्रूया॒न्मयि॑ दक्षक्र॒तू इति॑ प्राणापा॒नावे॒वात्मन्ध॑त्ते॒ सर्व॒मायु॑रेति
</details>

<details open><summary>विश्वास-प्रस्तुतिः</summary>

प्रा॒णा॒पा॒नौ वा ए॑न॒न् तद् अ॑जहिताम् ।  
</details>

<details><summary>Keith</summary>

Then expiration and inspiration deserted him; 
</details>


<details><summary>मूलम्</summary>

प्रा॒णा॒पा॒नौ वा ए॑न॒न्तद॑जहिताम् ।  
</details>

<details><summary>भट्टभास्कर-टीका</summary>

5अथ प्रसङ्गात् इदं परमुच्यते । यदाऽग्नीषोमौ वृत्रमत्यजतां तत् तदा प्राणापानावेव खल्वेतं वृत्रमजहितां अत्यजताम् ।
</details>

<details><summary>सायण-टीका</summary>

प्रसङ्गान्मन्त्रनुत्पाद्य विनियुङ्क्ते—   

प्राणापानाविति। अग्नीषोमौ यदा निर्गतौ तदानीं प्राणापानावेवैनं वृत्रं त्यक्तवन्तौ। 
</details>

<details open><summary>विश्वास-प्रस्तुतिः</summary>

प्रा॒णो वै दक्षो॑, ऽपा॒नᳵ क्रतुः॑  ।  
</details>

<details><summary>Keith</summary>

skill is expiration, intelligence is inspiration; 
</details>


<details><summary>मूलम्</summary>

प्रा॒णो वै दक्षो॑ऽपा॒नᳵ क्रतुः॑  ।  
</details>

<details><summary>भट्टभास्कर-टीका</summary>

किञ्च - प्राणो दक्षः दक्षयिता । अपानः क्रतुः कारयिता ।
</details>

<details><summary>सायण-टीका</summary>

तयोश्च प्राणापानयोः क्रमेण दक्षः ऋतुरित्येव नामनी। 
</details>

<details open><summary>विश्वास-प्रस्तुतिः</summary>

तस्मा॑ज् जञ्ज॒भ्यमा॑नो ब्रूया॒न्  -   
"मयि॑ दक्षक्र॒तू" इति॑ ।  
</details>

<details><summary>Keith</summary>

therefore one who gapes should say, 'Skill and intelligence (remain) in me'; 
</details>


<details><summary>मूलम्</summary>

तस्मा॑ज्जञ्ज॒भ्यमा॑नो ब्रूयात्  ।   
मयि॑ दक्षक्र॒तू इति॑ ।  
</details>

<details><summary>भट्टभास्कर-टीका</summary>

तस्माज्जञ्जभ्यमानो ब्रूयान्मयि दक्षक्रतू इति न निष्क्रान्ताविति ।
</details>

<details><summary>सायण-टीका</summary>

यस्मात्कारणादतेस्तयोर्नामनी तस्मात्कारणात्ऋतुकाले जञ्जभ्यमानो मुखविदारणरूपं गात्रविनाशं कुर्वन्यजमानो पथि दक्षक्रतु इति मन्त्रं ब्रूयात्। 
</details>

<details open><summary>विश्वास-प्रस्तुतिः</summary>

प्रा॒णा॒पा॒नाव् ए॒वात्मन् ध॑त्ते ।
</details>

<details><summary>Keith</summary>

verily he places expiration and inspiration in himself 
</details>


<details><summary>मूलम्</summary>

प्रा॒णा॒पा॒नावे॒वात्मन्ध॑त्ते ।
</details>

<details><summary>भट्टभास्कर-टीका</summary>

एवं ब्रुवन्प्राणापानावात्मनि स्थापयते ।
</details>

<details><summary>सायण-टीका</summary>

तिष्ठेतामिति मन्त्रवाक्यशेषस्याध्याहारः। तेन मन्त्रपाठेन प्राणापानावेव स्वात्मनि स्थिरौ धारितवान्भवति। 
</details>

<details open><summary>विश्वास-प्रस्तुतिः</summary>

सर्व॒म् आयु॑र् एति  ।
</details>

<details><summary>Keith</summary>

and lives all his days. 
</details>


<details><summary>मूलम्</summary>

सर्व॒मायु॑रेति  ।
</details>

<details><summary>भट्टभास्कर-टीका</summary>

ततस्सर्वमायुः प्राप्नोति । इदं च क्रत्वङ्गमेवेति राद्धान्तितं - 'अहीनवत्पुरुषधर्मस्तदर्थत्वात्' इत्यत्र ॥
</details>

<details><summary>सायण-टीका</summary>

ततोऽपमृत्युपरिहारेण सर्वमायुः प्राप्नोति।  
</details>


<details><summary>मूलम् (संयुक्तम्)</summary>

स दे॒वता॑ वृ॒त्रान्नि॒र्हूय॒ वार्त्र॑घ्नँ ह॒विᳶ पू॒र्णमा॑से॒ निर॑वप॒द्घ्नन्ति॒ वा ए॑नम्पू॒र्णमा॑स॒ आ [11] अ॒मा॒वा॒स्या॑याम्प्याययन्ति॒ तस्मा॒द्वार्त्र॑घ्नी पू॒र्णमा॒सेऽनू॑च्येते॒ वृध॑न्वती अमावा॒स्या॑याम्
</details>

## वार्त्रघ्नी, वृधन्वती
<details open><summary>विश्वास-प्रस्तुतिः</summary>

स +++(इन्द्रो)+++ दे॒वता॑ वृ॒त्रान् नि॒र्हूय॒  
वार्त्र॑-घ्नँ ह॒विᳶ पू॒र्ण-मा॑से॒ निर॑वपत् ।   
</details>

<details><summary>Keith</summary>

He, having called off the gods from Vrtra,  
offered at the full moon the oblation to the Vrtra slayer;
</details>


<details><summary>मूलम्</summary>

स दे॒वता॑ वृ॒त्रान्नि॒र्हूय॒ वार्त्र॑घ्नँ ह॒विᳶ पू॒र्णमा॑से॒ निर॑वपत् ।   
</details>

<details><summary>भट्टभास्कर-टीका</summary>

6अथाज्यभागयोर्वीशेष उच्यते - अथेन्द्रो देवता अग्नीषोमादीन् वृत्रान्निर्हूय निर्गतान् कृत्वा हन्तुं योग्यं वृत्रं कृत्वा पूर्णमासे वार्त्रर्घ्नं वृत्रहस्सम्बन्धि हविराज्यभागलक्षणम् । यद्वा - वृत्रहन्त्रर्थं हविराज्यं निरवपत् स्थाल्यां प्रथमं कृतवान् ।
</details>

<details><summary>सायण-टीका</summary>

अथानेन वृत्रवधप्रसङ्गेनाऽऽज्यभागमन्त्रयुगलयोः कालभेदेन व्यवस्थां विधत्ते—   

स देवतेति। स इन्द्रो ऽ ग्नीषोमप्रमुखा वृत्रमुखे स्थिताः सर्वा देवतां वुत्रान्निर्हूय निःसार्य वृत्रहननहेतुभूतं हविराज्यभागद्रव्यरूपं पूर्णमासे संपादितवान्। 
</details>

<details open><summary>विश्वास-प्रस्तुतिः</summary>

घ्नन्ति॒ वा ए॑नम् पू॒र्णमा॑से ।  
आमा॑वा॒स्या॑याम् प्याययन्ति ।  
</details>

<details><summary>Keith</summary>

they slay him at the full moon [4],  
but make him swell at the new moon; 
</details>


<details><summary>मूलम्</summary>

घ्नन्ति॒ वा ए॑नम्पू॒र्णमा॑से ।  
आमा॑वा॒स्या॑याम्प्याययन्ति ।  
</details>

<details><summary>भट्टभास्कर-टीका</summary>

हेतुमाह - एनं हि वृत्रं पूर्णमासे देवा घ्नन्ति तमोरूपत्वाद्विनाशोपायस्तदा भवति ।
</details>

<details><summary>सायण-टीका</summary>

लोके ऽप्येनं वृत्रमावरणात्मकं वृत्रान्धकाररूपेणावस्थितं शत्रुं पूर्णिमादिने ज्योत्स्नया विनाशयन्ति। अमावस्यायां ज्योत्स्नाया अभावाद्वृत्ररूपमन्धकारमाप्याययन्ति सर्वतो वर्धयन्ति। 
</details>

<details open><summary>विश्वास-प्रस्तुतिः</summary>

तस्मा॒द् वार्त्र॑घ्नी पू॒र्णमा॒से ऽनू॑च्येते॒,  
वृध॑न्वती अमावा॒स्या॑याम् ।  
</details>

<details><summary>Keith</summary>

therefore verses are uttered at the full moon referring to the slaying of Vrtra,  
at the new moon referring to his increase. 
</details>


<details><summary>मूलम्</summary>

तस्मा॒द्वार्त्र॑घ्नी पू॒र्णमा॒सेऽनू॑च्येते॒ वृध॑न्वती अमावा॒स्या॑याम् ।  
</details>

<details><summary>भट्टभास्कर-टीका</summary>

तस्माद्वार्त्रघ्नी वृत्रहन्तुः सम्बन्धिन्यौ तल्लिङ्गवत्यौ ऋचौ पूर्णमासेऽनूच्येते आज्यभागयोः पुरोनुवाक्ये क्रियेते [... ते 'अग्निर्वृत्राणि' 'त्वं सोम' इत्येते । वृधन्वती वृधिधातुयुक्ते अमावास्यायां] 'अग्निः प्रत्नेन' 'सोम गीर्भिः' इत्येते । वृधेरौणादिके कनिन्प्रत्यये मतुप्, अनो नुट्च । वार्त्रघ्न्योः वृत्रस्यैव वृद्धिश्शब्देनोच्यते । स एव पौर्णमासे हन्यते । वृधन्वत्योस्तु सोमस्य वृद्धिश्शब्देनोच्यते । तद्वृद्ध्या वृत्रस्य वृद्धिरित्यर्थात् गम्यते । वृत्रश्च तदानीं वर्धते इति समृद्धिः । उभयत्रापि 'वाच्छन्दसि' इति पूर्वसवर्णदीर्घत्वम् ॥
</details>

<details><summary>सायण-टीका</summary>

यस्मादेवं तस्माद्वृत्रहननशब्दलाञ्छिते ऋचावाज्यभागयोः पूर्णमासे पुरोनुवाक्ये कर्तव्ये। वृधिधातुयुक्ते ऋचावमावास्यायां पुरोनुवाक्ये कर्तव्ये अग्निर्वृत्राणि जङ्घमत्व ँ राजोत वृत्रहेत्यनयोर्वृत्रहननप्र तीतेतेरे ऋचौ वार्त्रघ्न्यौ कविर्विप्रेण वावृधे वर्धयामो वचोविद इत्येते ऋचौ वधिधातुयुक्तत्वाद्वृधन्वत्यो।  
</details>

<details><summary>मूलम् (संयुक्तम्)</summary>

तत्सँ॒स्थाप्य॒ वार्त्र॑घ्नँ ह॒विर्वज्र॑मा॒दाय॒ पुन॑र॒भ्या॑यत॒ ते अ॑ब्रूता॒न्द्यावा॑पृथि॒वी मा प्र हा॑रा॒वयो॒र्वै श्रि॒त इति॒ ते अ॑ब्रूता॒व्ँवर॑व्ँवृणावहै॒ नक्ष॑त्रविहिता॒ऽहमसा॒नीत्य॒साव॑ब्रवीच्चि॒त्रवि॑हिता॒ऽहमिती॒यन्तस्मा॒न्नक्ष॑त्रविहिता॒ऽसौ चि॒त्रवि॑हिते॒यय्ँय ए॒वन्द्यावा॑पृथि॒व्योः [12]  
वर॒व्ँवेदैन॒व्ँवरो॑ गच्छति॒ स आ॒भ्यामे॒व प्रसू॑त॒ इन्द्रो॑ वृ॒त्रम॑ह॒न्ते दे॒वा वृ॒त्रँ ह॒त्वाऽग्नीषोमा॑वब्रुवन्ह॒व्यन्नो॑ वहत॒मिति॒ ताव॑ब्रूता॒मप॑तेजसौ॒ वै त्यौ वृ॒त्रे वै त्ययो॒स्तेज॒ इति॒ ते॑ऽब्रुव॒न्क इ॒दमच्छै॒तीति॒ गौरित्य॑ब्रुव॒न्गौर्वाव सर्व॑स्य मि॒त्रमिति
</details>

<details open><summary>विश्वास-प्रस्तुतिः</summary>

तथ् सँ॒स्थाप्य॒ वार्त्र॑घ्नँ ह॒विर्,  
वज्र॑म् आ॒दाय॒ पुन॑र् अ॒भ्या॑यत।  
</details>

<details><summary>Keith</summary>

Having performed the oblation to the Vrtra slayer, he took his bolt and again went against (him). 
</details>


<details><summary>मूलम्</summary>

तत्सँ॒स्थाप्य॒ वार्त्र॑घ्नँ ह॒विर्वज्र॑मा॒दाय॒ पुन॑र॒भ्या॑यत।  
</details>

<details><summary>भट्टभास्कर-टीका</summary>

7तत्संस्थाप्येत्यादि ॥ गतम् ।
</details>

<details><summary>सायण-टीका</summary>

प्रासङ्गिकीमाज्यभागव्यवस्थां विधाय प्रकृतं वृत्रवधप्रकारं दर्शयति—   

तत्स ँ स्थाप्येति। स इन्द्रो वृत्रहननहेतुभूतमाज्यभागरूपं हविः संपूर्णंकृत्वा पूर्ववद्वज्रमादाय पुनरपि वृत्रमभिलक्ष्य हन्तुमागतवान्। 
</details>

## नक्षत्र-चित्र-विहितत्वम्
<details open><summary>विश्वास-प्रस्तुतिः</summary>

ते अ॑ब्रूताम् द्यावा॑पृथि॒वी -  
"मा प्र हाः॑ - आ॒वयो॒र् वै श्रि॒त" इति॑ ।  
</details>

<details><summary>Keith</summary>

Sky and earth said, 'Hurl it not; he rests in us two.' 
</details>

<details><summary>मूलम्</summary>

ते अ॑ब्रूताम् ।  
द्यावा॑पृथि॒वी मा प्र हा॑रा॒वयो॒र्वै श्रि॒त इति॑ ।  
</details>

<details><summary>भट्टभास्कर-टीका</summary>

ते इत्यादि । पूर्वं वर्धमानो वृत्रो ये द्यावापृथिव्यौ अभिसमभवत् ते अब्रूतां मा आवां प्रहाः प्रहार्षीः आवयोः खल्वसौ वृत्रः श्रितः तस्मादस्मदाश्रयं प्रहर्तुं नार्हसीति ।
</details>


<details open><summary>विश्वास-प्रस्तुतिः</summary>

ते अ॑ब्रूता॒म् -  
"वर॑व्ँ वृणावहै ।"  
"नक्ष॑त्र-विहिता॒ऽहम् असा॒नी"त्य् अ॒साव् अ॑ब्रवीत् ,  
"चि॒त्र-वि॑हिता॒ऽहम्" इती॒यम्।
</details>

<details><summary>Keith</summary>

They said, 'Let us choose a boon.'  
'May I be adorned with the Naksatras', said yonder (sky);  
'May I be adorned with variegated things', said this (earth).  
</details>


<details><summary>मूलम्</summary>

ते अ॑ब्रूताम् ।  
वर॑व्ँवृणावहै ।  
नक्ष॑त्रविहिता॒ऽहमसा॒नीत्य॒साव॑ब्रवीत् ।  
चि॒त्र-वि॑हिता॒ऽहमिती॒यम् ।
</details>

<details><summary>भट्टभास्कर-टीका</summary>

पुनश्च ते अब्रूतां - वरमित्यादि । नक्षत्रविहिता नक्षत्रैर्विविधं विहिता स्थापिता नक्षत्राधीनस्थितिः । यद्वा - नक्षत्रैः विशिष्टावस्थानशरीरा ।
</details>

<details><summary>सायण-टीका</summary>

तदानीं द्यावापृथिव्याविन्द्रब्रूताम् अयं वृत्रो भूमिमारभ्य द्युलोकपर्यन्तं व्याप्याऽऽ वयोराश्रितो वर्तते। तस्मान्म (दस्म) दीयमेनं न प्रहरेति। तत इन्द्रस्यानङ्गीकारमवलोक्य प्रहारमभ्यनुज्ञातुमुत्कोचत्वेन वरं वृतवत्यौ। नक्षत्रैर्विहिता ऽलंकृता स्यामिति दिवो वरः। 
</details>

<details open><summary>विश्वास-प्रस्तुतिः</summary>

तस्मा॒न् नक्ष॑त्र-विहिता॒ऽसौ, चि॒त्रवि॑हिते॒यम् ।  

य ए॒वन् द्यावा॑पृथि॒व्योः वर॒व्ँ वेदै॑न॒व्ँ वरो॑ गच्छति  
</details>

<details><summary>Keith</summary>

Therefore yonder (sky) is adorned with the Naksatras, this (earth) with variegated things. He who knows thus the boon of sky and earth [5] attains a boon. 
</details>


<details><summary>मूलम्</summary>

चि॒त्रवि॑हिता॒ऽहमिती॒यम् ..  
तस्मा॒न्नक्ष॑त्रविहिता॒ऽसौ चि॒त्रवि॑हिते॒यम् ।  

य ए॒वन्द्यावा॑पृथि॒व्योः वर॒व्ँवेदैन॒व्ँ (/वेदै॑नं॒) वरो॑ गच्छति।
</details>

<details><summary>भट्टभास्कर-टीका</summary>

चित्रविहिता चित्रैः नानाविधैः पूजितैर्वा कुलशैलैः समुद्रादिभिः विहिता तदधीनस्थितिः, तद्वित्शिष्टावस्थाना वा । उभयत्रापि 'तृतीया कर्मणि' इति पूर्वपदप्रकृतिस्वरत्वम् ।
</details>

<details><summary>सायण-टीका</summary>

मनुष्यपशुवृक्षनगतदीसमुद्रादिरूपेण विचित्रेण विहिता ऽ लंकृत स्यामिति पृथिव्या वरः। तेन वरेण ते तथैव स्याताम्। एतद्वराभिज्ञो ऽ पि स्वाभीष्टं वरं प्राप्नोति। 
</details>

<details open><summary>विश्वास-प्रस्तुतिः</summary>

स आ॒भ्याम् ए॒व प्रसू॑त॒  
इन्द्रो॑ वृ॒त्रम् **अ॑हन्** ।  
</details>

<details><summary>Keith</summary>

Indra thus impelled by these two slew Vrtra. 
</details>


<details><summary>मूलम्</summary>

स आ॒भ्यामे॒व प्रसू॑त॒ इन्द्रो॑ वृ॒त्रम॑हन् ।
</details>

<details><summary>भट्टभास्कर-टीका</summary>

स इत्यादि । तत्र इन्द्रः द्यावापृथिवीभ्यां प्रसूतः अनुज्ञातः वृत्रं हतवान् ।
</details>

<details><summary>सायण-टीका</summary>

ततः स इन्द्रो द्यावापृथिवीभ्यामनुज्ञातो वृत्रं हतवान्।  
</details>

## अग्नीषोमयोस् तेजसी
<details open><summary>विश्वास-प्रस्तुतिः</summary>

ते दे॒वा वृ॒त्रँ ह॒त्वा ऽग्नीषोमा॑व् अब्रुवन् ।  
ह॒व्यन् नो॑ वहत॒म् इति॑ ।  
</details>

<details><summary>Keith</summary>

The gods having slain Vrtra said to Agni and Soma, 'Bear the offering for us.' 
</details>


<details><summary>मूलम्</summary>

ते दे॒वा वृ॒त्रँ ह॒त्वाऽग्नीषोमा॑वब्रुवन् ।  
ह॒व्यन्नो॑ वहत॒मिति॑ ।  
</details>

<details><summary>भट्टभास्कर-टीका</summary>

अथ ते देवा इन्द्रेण राज्ञा वृत्रं हत्वा ।  
अग्नीषोमावित्यादि । गतम् ।
</details>

<details><summary>सायण-टीका</summary>

अथाभिहितस्याग्नीषोमीयपुरोडाशस्य देवो प्रशंसति—  
ते देवा इति। इन्द्रयुक्ताः पार्श्ववर्तिनः सर्वे देवा वृत्रं हत्वा तन्मुखान्निसृतावग्नीषोमौ प्रति हव्यमस्मदर्थे वहतमित्यब्रुवन्।
</details>

<details open><summary>विश्वास-प्रस्तुतिः</summary>

ताव् अ॑ब्रूताम् -  
"अप॑तेजसौ॒ वै त्यौ +++(=इमाव् [आवाम्])+++ ।  
वृ॒त्रे वै त्ययो॒स् तेज॒" इति॑। 
</details>

<details><summary>Keith</summary>

They said, 'We two have lost our brilliance, our brilliance is in Vrtra.' 
</details>


<details><summary>मूलम्</summary>

ताव॑ब्रूताम्  ।  
अप॑तेजसौ॒ वै त्यौ ।  
वृ॒त्रे वै त्ययो॒स् तेज॒ इति॑। 
</details>

<details><summary>भट्टभास्कर-टीका</summary>

त्याविति । ताव् इमौ वाम् अपगत-तेजस्कौ स्वः 
</details>

<details><summary>सायण-टीका</summary>

ततस्तावग्नीषोमौ तान्देवान्प्रत्येवमब्रूताम् त्यौ तथाविधौ वृत्रेण चिरं दंशनादपगततेजस्कावेव संपन्नौ, त्ययोस्तथाविधयोस्तेजः सामर्थ्यं वृत्र एव स्थितमिति। 
</details>

<details open><summary>विश्वास-प्रस्तुतिः</summary>

ते॑ऽब्रुव॒न् -  
"क इ॒दम् +++(ततो लब्धुम्)+++ अच्छै॒ती"ति॑ ।  
"गौर्" इत्य् अ॑ब्रुवन् ।  
"गौर् वाव सर्व॑स्य मि॒त्रम्" इति॑ ।    
</details>

<details><summary>Keith</summary>

They said, 'Who is there to go for it?'  
'The cow', they said,  
'The cow is the friend of all.' 
</details>


<details><summary>मूलम्</summary>

वृ॒त्रे वै त्ययो॒स्तेज॒ इति॒ ते॑ऽब्रुवन् ।  
क इ॒दमच्छै॒तीति॑ ।  
गौरित्य॑ब्रुवन् ।  
गौर्वाव सर्व॑स्य मि॒त्रमिति॑ ।    
</details>

<details><summary>भट्टभास्कर-टीका</summary>

वृत्रे खलु त्ययोस्तेज इति । ते देवा अब्रुवन् को नामेदं तेन आप्तुं गच्छतीति।    
पुनः स्वयमेव देवा अब्रुवन् ननु गौः सर्वस्य मित्रं भवति तस्मात् सर्वत्र गच्छन्तीमिमां न कश्चिन्निवारयति तस्मादियमेव गत्वा तत्तेज आहरत्विति ॥
</details>

<details><summary>सायण-टीका</summary>

ते देवा अब्रुवन्परस्परं को नामेदं तेज आप्तुं गच्छतीति। तत्र बुद्धिमन्तो गोः सर्वमित्रत्वेन द्वैराभावाद्गौरेव वृत्रशरीरे गत्वा तेजः समानेष्यतित्युक्तवन्तः। 
</details>

<details><summary>मूलम् (संयुक्तम्)</summary>

साऽब्र॑वीत् [13] वर॑व्ँवृणै॒ मय्ये॒व स॒तोभये॑न भुनजाध्वा॒ इति॒ तद्गौराह॑र॒त्तस्मा॒द्गवि॑ स॒तोभये॑न भुञ्जत ए॒तद्वा अ॒ग्नेस्तेजो॒ यद्घृ॒तमे॒तत्सोम॑स्य॒ यत्पयो॒ य ए॒वम॒ग्नीषोम॑यो॒स्तेजो॒ वेद॑ तेज॒स्व्ये॑व भ॑वति  
</details>

<details open><summary>विश्वास-प्रस्तुतिः</summary>

साऽब्र॑वी॒द्  -  

> "वर॑व्ँ वृणै ।  
मय्य् ए॒व स॒तोभये॑न +++(→घृतेन पयसा च)+++ भुनजाध्वा॒" 

इति॑ ।
</details>

<details><summary>Keith</summary>

She said [6], 'Let me choose a boon; ye shall feed off both when they are in me.'  
</details>


<details><summary>मूलम्</summary>

साऽब्र॑वीत्  ।  
वर॑व्ँवृणै ।  
मय्ये॒व स॒तोभये॑न भुनजाध्वा॒ इति॑ ।
</details>

<details><summary>भट्टभास्कर-टीका</summary>

8साऽब्रवीदित्यादि ॥ यथाऽऽज्ञापितं देवैः तदिदं क्रियत एव मया, अहमपि किञ्चित् वरं वृणै वरितुं प्राप्तकालाऽहम् ।

किं तदिति चेत्?  
इदं विज्ञाप्यते - मय्येव सता उभयेन घृतेन पयसा च भुनजाध्वै सुहिता भवितुमर्हथ ।  
भोगेन सौहित्यं लक्ष्यते ।  
लेटि आडागमः, 'वैतोन्यत्र' इत्यैकारः, 'छन्दस्युभयथा' इति लेटि आर्धधातुकत्वेन ङित्त्वाभावात् 'श्नसोरल्लोपः' इति न प्रवर्तते ।
</details>

<details><summary>सायण-टीका</summary>

साऽपि गौरुत्कोचत्वेन वरमेवमयाचत- अनयोः संबन्धि घृतपयोरूपं तेजो वृत्रशरीरदानेष्यामि, आनीतं च तन्मय्येत सर्वदा तिष्टतु, मय्येव स्थितेन तेजोभयेन तदा तदा स्वीकृतेन भोजनं निर्वर्तयध्वामिति। 
</details>

<details open><summary>विश्वास-प्रस्तुतिः</summary>

तद् गौर् आह॑रत् ।  
तस्मा॒द् गवि॑ स॒तोभये॑न भुञ्जते ।  
</details>

<details><summary>Keith</summary>

The cow brought the (brilliance); therefore they feed off both things that are in the cow; 
</details>

<details><summary>मूलम्</summary>

तद् गौर् आह॑रत् ।  
तस्मा॒द् गवि॑ स॒तोभये॑न भुञ्जते ।  

</details>

<details><summary>सायण-टीका</summary>

तमिमं वरं लब्ध्वा तत्तेजो गौरानयत् तस्माद्वरवृतत्वाल्लोके ऽ पि निरन्तरं गवि तिष्ठतैव तेजसा बृतपयोरूपेणोभयेन तदा तदा स्वीकृतेन सर्वे भोजनं निष्पादयन्ति। 
</details>

<details open><summary>विश्वास-प्रस्तुतिः</summary>

ए॒तद्वा अ॒ग्नेस् तेजो॒ यद् घृ॒तम्,  
ए॒तथ् सोम॑स्य॒ यत् पयः॑  ,  
</details>

<details><summary>Keith</summary>

ghee indeed is the brilliance of Agni, milk the brilliance of Soma. 
</details>


<details><summary>मूलम्</summary>

ए॒तद्वा अ॒ग्नेस्तेजो॒ यद्घृ॒तम्,  
ए॒तत्सोम॑स्य॒ यत्पयः॑  ,  
</details>

<details><summary>भट्टभास्कर-टीका</summary>

तदित्यादि । गतम् ॥
</details>


<details open><summary>विश्वास-प्रस्तुतिः</summary>

य ए॒वम् अ॒ग्नीषोम॑यो॒स् तेजो॒ वेद॑ -  
तेज॒स्व्ये॒॑व भ॑वति ।  
</details>

<details><summary>Keith</summary>

He who knows thus the brilliance of Agni and Soma becomes brilliant. 
</details>


<details><summary>मूलम्</summary>

य ए॒वम॒ग्नीषोम॑यो॒स्तेजो॒ वेद॑ ।  
ते॒ज॒स्व्ये॑व भ॑वति ।  

</details>

<details><summary>सायण-टीका</summary>

तत्र यद्घृतमेतदेवाग्नेस्तेजो यत्पय एतदेव सोमस्य तेजस्तदुभयवेदनेन तेजस्वी भवतीति।  
</details>

## देवता
<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति किन्देव॒त्य॑म्पौर्णमा॒समिति॑ प्राजाप॒त्यमिति॑ ब्रूया॒त्तेनेन्द्र॑ञ्ज्ये॒ष्ठम्पु॒त्रन्नि॒रवा॑सायय॒दिति॒ तस्मा॑ज्ज्ये॒ष्ठम्पु॒त्रन्धने॑न नि॒रव॑साययन्ति ॥ [14]
</details>



<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति -  
"किन्-दे॒व॒त्य॑म् पौर्णमा॒सम्" इति॑ ।
</details>

<details><summary>Keith</summary>

The theologians say, 'What is the deity of the full moon (rite)?' 
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।  
कि॒न्दे॒व॒त्य॑म्पौर्णमा॒समिति॑ ।
</details>

<details><summary>भट्टभास्कर-टीका</summary>

9आज्यभागयोर्वीधिः - ब्रह्मवादिन इत्यादि ॥ कस्यै देवतायै इदम् । 'देवतान्तात्तादर्थ्ये यत्' । पौर्णमास्यां कार्यं कर्म पौर्णमासम् ।
</details>

<details><summary>सायण-टीका</summary>

तदिदमग्नीषोमीयपुरोडाशरूपं पौर्णमासकर्म प्रजापतिसंबन्धित्वेनेन्द्रसंबन्धित्वेनं च प्रशंसति—   

ब्रह्मवादिन इति। नात्र प्रजापतेर्हविर्भोक्तृत्वेन पौर्णमासदेवतात्वं, किंतु तत्कर्मस्रष्ष्टृत्वेन। 
</details>

<details open><summary>विश्वास-प्रस्तुतिः</summary>

प्रा॒जा॒प॒त्यम् इति॑ ब्रूयात् -  

> तेनेन्द्र॑ञ् ज्ये॒ष्ठम् पु॒त्रन् नि॒रवा॑सायय॒द्  

इति॑ ।
</details>

<details><summary>Keith</summary>

He should reply, 'Prajapati; by means of it he established his eldest son, Indra.' 
</details>


<details><summary>मूलम्</summary>

कि॒न्दे॒व॒त्य॑म्पौर्णमा॒समिति॑ ।  
प्रा॒जा॒प॒त्यमिति॑ ब्रूयात् ।  
तेनेन्द्र॑ञ्ज्ये॒ष्ठम्पु॒त्रन्नि॒रवा॑सायय॒दिति॑ ।
</details>

<details><summary>भट्टभास्कर-टीका</summary>

तदिदं किंदेवत्यमिति यावद्ब्रह्मवादिनः पृच्छेयुः तदा ब्रूयादुत्तरं - प्राजापत्यमिति । प्रदर्शनार्थत्वात् आमावास्यमपि गृह्यते ।

यदुक्तं 'परमेष्ठिनो वा एष यज्ञोग्र आसीत्' इति । तदवसरे स्मारयति । इन्द्रग्रहणं चोपलक्षणं तत्रोक्तानां त्रयाणां इन्द्राग्निसोमानाम् । एतदुक्तं भवति - प्रशस्ततमान् पुत्रान् इन्द्राग्निसोमान् प्रजापतिरनेन कर्मणा निरवासाययत् देवान्तरेभ्यो व्यावृत्तानकरोत् प्रशस्ततमान् मन्यमानो ज्येष्ठभागमिन्द्राग्न्यादिभ्यः कर्मैतदुक्तवानिति ।
</details>

<details><summary>सायण-टीका</summary>

तच्च पूर्वकाण्ड उदाहृतम्--“प्रजापतिर्यज्ञानसृजताग्निहोत्रं चाग्निष्टोमं च पौर्णमासीं चोक्थ्यं च” इत्यादि। स च प्रजापतिस्तेन पौर्णमासकर्मणा स्वकीयं ज्येष्ठं पुत्रमिदं निरवासाययन्निःशेषवित्तदानेन स्थिरानिवासमकरोत्।   

एतदपि पूर्वकाण्ड एव स्पष्टमुदाहृतम् “तेनेन्द्रं निरवासाययत्तेनेन्द्र परमां काष्ठामगच्छत्” इति। यथा प्रजापतिर्यज्ञान्तसर्ज तथेन्द्रोऽप्यग्नीषोमौ वृत्रान्निःसार्य ताभ्यामिमं पुरोडाशं दत्तवानिति अस्ति प्रजापतेरिवेन्द्रस्यापि संबन्धः। 
</details>

<details open><summary>विश्वास-प्रस्तुतिः</summary>

तस्मा॑ज् ज्ये॒ष्ठम् पु॒त्रन् धने॑न नि॒रव॑साययन्ति ॥  
</details>

<details><summary>Keith</summary>

Therefore they establish their eldest sons with wealth.
</details>


<details><summary>मूलम्</summary>

तस्मा॑ज्ज्ये॒ष्ठम्पु॒त्रन्धने॑न नि॒रव॑साययन्ति ॥  
</details>

<details><summary>भट्टभास्कर-टीका</summary>

तस्मादित्यादि । वयसा विद्यादिना वा प्रशस्यतमं पुत्रं धनेन निरवसाययन्ति पुत्रान्तरेभ्यो व्यावृत्तमधिकधनं कुर्वन्ति पितरः । 'शाच्छासाह्वाव्यावेपाम्' इति युक्, 'गतिर्गतौ' इति पूर्वस्य निघाताभावः 'उदात्तवता तिङा' इति समासः ॥

इति द्वितीये पञ्चमे द्वितीयोऽनुवाकः ॥
</details>

<details><summary>सायण-टीका</summary>

अस्मात्प्रजापतिरिन्द्रं निरवासाययत्तस्माल्लोके ऽ पि ज्येष्ठं पुत्रं धनेन निरवसाययन्ति निःशेषमायुषो ऽ वसानं धनेन युक्तो यथा प्राप्नोति तथा कुर्वन्तीत्यर्थः।  
</details>
