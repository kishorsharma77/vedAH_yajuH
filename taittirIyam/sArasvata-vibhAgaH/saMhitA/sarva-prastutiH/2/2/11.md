+++
title = "११"

+++

विश्वेदेवाऋषयः
- १. ग्रामकामस्य  पुरोडाशः
- २. प्रजाराजयोर्विरोधकामस्य  पुरोडाशः
- ३. प्रजाराजयोर्विरोधसमाधानेच्छोः  पुरोडाशः
- ४. ग्रामकामस्य पुरोडाशः
- ५. ग्रामकामस्य चरुः
- ६. समानैरप्रियस्य चरुपुरोडाशाः



<details><summary>मूलम् (संयुक्तम्)</summary>

ऐ॒न्द्रमेका॑दशकपाल॒न्निर्व॑पेन्मारु॒तꣳ स॒प्तक॑पाल॒ङ्ग्राम॑काम॒ इन्द्र॑ञ्चै॒व म॒रुत॑श्च॒ स्वेन॑ भाग॒धेये॒नोप॑ धावति॒ त ए॒वास्मै॑ सजा॒तान्प्रय॑च्छन्ति ग्रा॒म्ये॑व भ॑वत्याहव॒नीय॑ ऐ॒न्द्रमधि॑श्रयति॒ गार्ह॑पत्ये मारु॒तम्पा॑पवस्य॒सस्य॒ विधृ॑त्यै 
</details>

<details open><summary>विश्वास-प्रस्तुतिः</summary>

ऐ॒न्द्रमेका॑दशकपाल॒न्निर्व॑पेत् ।   
मा॒रु॒तꣳ स॒प्तक॑पाल॒ङ्ग्राम॑कामः ।  
इन्द्र॑ञ्चै॒व म॒रुत॑श्च॒ स्वेन॑ भाग॒धेये॒नोप॑ धावति ।  
त ए॒वास्मै॑ सजा॒तान्प्रय॑च्छन्ति ।  
ग्रा॒म्ये॑व भ॑वति ।  
आ॒ह॒व॒नीय॑ ऐ॒न्द्रमधि॑श्रयति ।  
गार्ह॑पत्ये मारु॒तम्पा॑पवस्य॒सस्य॒ विधृ॑त्यै ।
</details>

<details><summary>मूलम्</summary>

ऐ॒न्द्रमेका॑दशकपाल॒न्निर्व॑पेत् ।   
मा॒रु॒तꣳ स॒प्तक॑पाल॒ङ्ग्राम॑कामः ।  
इन्द्र॑ञ्चै॒व म॒रुत॑श्च॒ स्वेन॑ भाग॒धेये॒नोप॑ धावति ।  
त ए॒वास्मै॑ सजा॒तान्प्रय॑च्छन्ति ।  
ग्रा॒म्ये॑व भ॑वति ।  
आ॒ह॒व॒नीय॑ ऐ॒न्द्रमधि॑श्रयति ।  
गार्ह॑पत्ये मारु॒तम्पा॑पवस्य॒सस्य॒ विधृ॑त्यै ।
</details>

<details><summary>भट्टभास्कर-टीका</summary>

1ऐन्द्रमेकादशकपालमित्यादि ॥ गतम् । आहवनीये ऐन्द्रमित्यादि । व्याख्यातम् ॥
</details>



<details><summary>मूलम् (संयुक्तम्)</summary>


स॒प्तक॑पालो मारु॒तो भ॑वति स॒प्तग॑णा॒ वै म॒रुतो॑ गण॒श ए॒वास्मै॑ सजा॒तानव॑रुन्धेऽनू॒च्यमा॑न॒ आसा॑दयति॒ विश॑मे॒व (58) अ॒स्मा॒ अनु॑वर्त्मानङ्करोत्ये॒तामे॒व निर्व॑पे॒द्यᳵ का॒मये॑त ख्ष॒त्राय॑ च वि॒शे च॑ स॒मद॑न्दद्ध्या॒मित्यै॒न्द्रस्या॑व॒द्यन्ब्रू॑या॒दिन्द्रा॒यानु॑ ब्रू॒हीत्या॒श्राव्य॑ ब्रूयान्म॒रुतो॑ य॒जेति॑ मारु॒तस्या॑व॒द्यन्ब्रू॑यान्म॒रुद्भ्योऽनु॑ब्रू॒हीत्या॒श्राव्य॑ ब्रूया॒दिन्द्र॑य्ँय॒जेति॒ स्व ए॒वैभ्यो॑ भाग॒धेये॑ स॒मद॑न्दधाति
</details>

<details open><summary>विश्वास-प्रस्तुतिः</summary>

स॒प्तक॑पालो मारु॒तो भ॑वति ।  
स॒प्तग॑णा॒ व वै म॒रुतः॑ ।  
गण॒श ए॒वास्मै॑ सजा॒तानव॑रुन्धे ।   
अ॒नू॒च्यमा॑न॒  आसा॑दयति ।

विश॑मे॒वा॒स्मा॒ अनु॑वर्त्मानङ्करोति ।  
ए॒तामे॒व निर्व॑पत् , यᳵ का॒मये॑त ख्ष॒त्राय॑ च वि॒शे च॑ स॒मद॑न्दद्ध्या॒मिति॑ ।
</details>

<details><summary>मूलम्</summary>

स॒प्तक॑पालो मारु॒तो भ॑वति ।  
स॒प्तग॑णा॒ व वै म॒रुतः॑ ।  
गण॒श ए॒वास्मै॑ सजा॒तानव॑रुन्धे ।   
अ॒नू॒च्यमा॑न॒  आसा॑दयति ।

विश॑मे॒वा॒स्मा॒ अनु॑वर्त्मानङ्करोति ।  
ए॒तामे॒व निर्व॑पत् , यᳵ का॒मये॑त ख्ष॒त्राय॑ च वि॒शे च॑ स॒मद॑न्दद्ध्या॒मिति॑ ।
</details>

<details><summary>भट्टभास्कर-टीका</summary>

2समदमिति ॥ क्षत्रवैश्ययोः परस्परं सङ्ग्रामं जनयेयमिति ।
</details>

<details open><summary>विश्वास-प्रस्तुतिः</summary>

ऐ॒न्द्रस्या॑व॒द्यन्ब्रू॑या॒त्,  
इन्द्रा॒यानु॑ ब्रू॒हीति॑ ।  
</details>

<details><summary>मूलम्</summary>

ऐ॒न्द्रस्या॑व॒द्यन्ब्रू॑या॒त्,  
इन्द्रा॒यानु॑ ब्रू॒हीति॑ ।  
</details>

<details><summary>भट्टभास्कर-टीका</summary>

ऐन्द्रस्यावद्यन् ब्रूयात् इन्द्रायानुब्रूहीति । होता च तदनीं 'इन्द्रं वो विश्वतस्परि' इत्यन्वाह ।
</details>

<details open><summary>विश्वास-प्रस्तुतिः</summary>

आ॒श्राव्य॑ ब्रूयात्, म॒रुतो॑ य॒जेति॑ ।
</details>

<details><summary>मूलम्</summary>

आ॒श्राव्य॑ ब्रूयात्, म॒रुतो॑ य॒जेति॑ ।
</details>

<details><summary>भट्टभास्कर-टीका</summary>

अत्याक्रम्याश्राव्य ब्रूयात् मरुतो यजेति । होता च 'या वश्शर्म शशमानाय' इति यजति ।
</details>

<details open><summary>विश्वास-प्रस्तुतिः</summary>

मा॒रु॒तस्या॑व॒द्यन्ब्रू॑यात्,   
म॒रुद्भ्योऽनु॑ब्रू॒हीति॑ ।
</details>

<details><summary>मूलम्</summary>

मा॒रु॒तस्या॑व॒द्यन्ब्रू॑यात्,   
म॒रुद्भ्योऽनु॑ब्रू॒हीति॑ ।
</details>

<details><summary>भट्टभास्कर-टीका</summary>

अथ मारुतस्यावद्यन् ब्रूयात् मरुद्भ्योनुब्रूहीति । होता च 'मरुतो यद्ध वो दिवः' इत्यन्वाह ।
</details>

<details open><summary>विश्वास-प्रस्तुतिः</summary>

आा॒श्राव्य॑ ब्रूयात् , इन्द्र॑य्ँय॒जेति॑ ।  
</details>

<details><summary>मूलम्</summary>

आा॒श्राव्य॑ ब्रूयात् , इन्द्र॑य्ँय॒जेति॑ ।  
</details>

<details><summary>भट्टभास्कर-टीका</summary>

अत्याक्रम्याश्राव्य ब्रूयादिन्द्रं यज इति । होता च 'इन्द्रं नरः' इति यजति ।
</details>

<details open><summary>विश्वास-प्रस्तुतिः</summary>

स्व ए॒वैभ्यो॑ भाग॒धेये॑ स॒मद॑न्दधाति ।
</details>

<details><summary>मूलम्</summary>

स्व ए॒वैभ्यो॑ भाग॒धेये॑ स॒मद॑न्दधाति ।
</details>

<details><summary>भट्टभास्कर-टीका</summary>

एवं स्वे भागधेये इन्द्रस्य मरुतां च कल्पमुपादधाति । ततश्चैते वितृंहाणाः परस्परं हिंसन्तस्तिष्ठन्ति क्षत्रिया विशश्च संग्रामरुचयो भवन्ति ॥
</details>



<details><summary>मूलम् (संयुक्तम्)</summary>

वितृꣳहा॒णास्ति॑ष्ठन्त्ये॒तामे॒व (59)  निर्व॑पे॒द्यᳵ का॒मये॑त॒ कल्पे॑र॒न्निति॑ यथादेव॒तम॑व॒दाय॑ यथादेव॒तय्ँय॑जेद्भाग॒धेये॑नै॒वैनान्॑यथाय॒थङ्क॑ल्पयति॒ कल्प॑न्त ए॒व
</details>

<details open><summary>विश्वास-प्रस्तुतिः</summary>

वि॒तृ॒ꣳ॒हा॒णास्ति॑ष्ठन्ति ।  
ए॒तामे॒व  निर्व॑पे॒द्यᳵ का॒मये॑त॒ कल्पे॑र॒न्निति॑ ।  
</details>

<details><summary>मूलम्</summary>

वि॒तृ॒ꣳ॒हा॒णास्ति॑ष्ठन्ति ।  
ए॒तामे॒व  निर्व॑पे॒द्यᳵ का॒मये॑त॒ कल्पे॑र॒न्निति॑ ।  
</details>

<details><summary>भट्टभास्कर-टीका</summary>

3कल्पेरन् निवृत्तसंग्रामा विड्रूपेऽवतिष्ठेरन्नित्यर्थः ।
</details>

<details open><summary>विश्वास-प्रस्तुतिः</summary>

य॒था॒दे॒व॒तम॑व॒दाय॑ यथादेव॒तय्ँय॑जेत् ।
</details>

<details><summary>मूलम्</summary>

य॒था॒दे॒व॒तम॑व॒दाय॑ यथादेव॒तय्ँय॑जेत् ।
</details>

<details><summary>भट्टभास्कर-टीका</summary>

यथादेवतमिति । या यस्य देवता तदनतिक्रमेणावदाय यजेत् ।
</details>

<details open><summary>विश्वास-प्रस्तुतिः</summary>

भा॒ग॒धेये॑नै॒वैनान्॑ यथाय॒थङ्क॑ल्पयति।
</details>

<details><summary>मूलम्</summary>

भा॒ग॒धेये॑नै॒वैनान्॑ यथाय॒थङ्क॑ल्पयति।
</details>

<details><summary>भट्टभास्कर-टीका</summary>

ततश्चैतान्यथायथं ये यस्य भागः तेनैव तं कल्पयति स्थापयति ।
</details>

<details open><summary>विश्वास-प्रस्तुतिः</summary>

कल्प॑न्त ए॒व ।
</details>

<details><summary>मूलम्</summary>

कल्प॑न्त ए॒व ।
</details>

<details><summary>भट्टभास्कर-टीका</summary>

ततश्च ते निवृत्तविरोधा विकल्पन्ते ॥
</details>



<details><summary>मूलम् (संयुक्तम्)</summary>

ऐन्द्रमेका॑दशकपाल॒न्निर्व॑पेद्वैश्वदे॒वन्द्वाद॑शकपाल॒ङ्ग्राम॑काम॒ इन्द्र॑ञ्चै॒व विश्वाꣳ॑श्च दे॒वान्थ्स्वेन॑ भाग॒धेये॒नोप॑ धावति॒ त ए॒वास्मै॑ सजा॒तान्प्रय॑च्छन्ति ग्रा॒म्ये॑व भ॑वत्यै॒न्द्रस्या॑व॒दाय॑ वैश्वदे॒वस्याव॑द्ये॒दथै॒न्द्रस्य॑ (60)  उ॒परि॑ष्टादिन्द्रि॒येणै॒वास्मा॑ उभ॒यत॑स्सजा॒तान्परि॑गृह्णात्युपाधा॒य्य॑पूर्वय॒व्ँवासो॒ दख्षि॑णा सजा॒ताना॒मुप॑हित्यै 
</details>

<details open><summary>विश्वास-प्रस्तुतिः</summary>

ऐ॒न्द्रमेका॑दशकपाल॒न्निर्व॑पेत् ।  
वै॒श्व॒दे॒वन्द्वाद॑शकपाल॒ङ्ग्राम॑कामः ।  
इन्द्र॑ञ्चै॒व विश्वाꣳ॑श्च दे॒वान्थ्स्वेन॑ भाग॒धेये॒नोप॑ धावति ।   
त ए॒वास्मै॑ सजा॒तान्प्रय॑च्छन्ति ।  
ग्रा॒म्ये॑व भ॑वति ।   
ऐ॒न्द्रस्या॑व॒दाय॑ वैश्वदे॒वस्याव॑द्येत् ।  
</details>

<details><summary>मूलम्</summary>

ऐ॒न्द्रमेका॑दशकपाल॒न्निर्व॑पेत् ।  
वै॒श्व॒दे॒वन्द्वाद॑शकपाल॒ङ्ग्राम॑कामः ।  
इन्द्र॑ञ्चै॒व विश्वाꣳ॑श्च दे॒वान्थ्स्वेन॑ भाग॒धेये॒नोप॑ धावति ।   
त ए॒वास्मै॑ सजा॒तान्प्रय॑च्छन्ति ।  
ग्रा॒म्ये॑व भ॑वति ।   
ऐ॒न्द्रस्या॑व॒दाय॑ वैश्वदे॒वस्याव॑द्येत् ।  
</details>

<details><summary>भट्टभास्कर-टीका</summary>

4ऐन्द्रस्येत्यादि ॥ प्रथममैन्द्रस्यावदाय द्विर्वैश्वदेवस्यावद्यति ।  
</details>

<details open><summary>विश्वास-प्रस्तुतिः</summary>

अथै॒न्द्रस्यो॒परि॑ष्टात्  +++(अवद्यति)+++ ।
</details>

<details><summary>मूलम्</summary>

अथै॒न्द्रस्यो॒परि॑ष्टात्  +++(अवद्यति)+++ ।
</details>

<details><summary>भट्टभास्कर-टीका</summary>

अथैन्द्रस्योपरिष्टात्पुनरवद्यति ।
</details>

<details open><summary>विश्वास-प्रस्तुतिः</summary>

इ॒न्द्रि॒येणै॒वास्मा॑ उभ॒यत॑स्सजा॒तान्परि॑गृह्णाति ।  
</details>

<details><summary>मूलम्</summary>

इ॒न्द्रि॒येणै॒वास्मा॑ उभ॒यत॑स्सजा॒तान्परि॑गृह्णाति ।  
</details>

<details><summary>भट्टभास्कर-टीका</summary>

एवमिन्द्रियेणेन्द्रदत्तेन वीर्येण सजातानुभयतः आदावन्ते च परिगृह्णाति ।
</details>

<details open><summary>विश्वास-प्रस्तुतिः</summary>

उ॒पा॒धा॒य्य॑पूर्वय॒व्ँवासो॒ दख्षि॑णा ।
</details>

<details><summary>मूलम्</summary>

उ॒पा॒धा॒य्य॑पूर्वय॒व्ँवासो॒ दख्षि॑णा ।
</details>

<details><summary>भट्टभास्कर-टीका</summary>

अथान्वाहार्यमासाद्य उपाधाय्यपूर्वयं वासो दक्षिणां दद्यात् ।   
वस्त्रान्तरयो[न्तर्यो]रुपधेयं रत्रं विरुत्रं(?) उपाधाय्यम् । छान्दसो ण्यत्, कृदुत्तरपदप्रकृतिस्वरत्वेन 'तित्स्वरितम्' इति स्वरितत्वम् । तत्सूत्रम् पूर्वं वानकाल एव यातीति उपाधाय्यपूर्वयम् । विचि नपुंसकस्य ह्रस्वत्वम्, दासीभारादित्वात्पूर्वपदप्र्कृतिस्वरत्वम् । बहुव्रीहिर्वा - उपाधाय्यं वस्त्रं पूर्वयं प्रथमं प्राप्यं यस्य कारणत्वेन तत्तथोक्तम् ।
</details>

<details open><summary>विश्वास-प्रस्तुतिः</summary>

स॒जा॒ताना॒मुप॑हित्यै ।
</details>

<details><summary>मूलम्</summary>

स॒जा॒ताना॒मुप॑हित्यै ।
</details>

<details><summary>भट्टभास्कर-टीका</summary>

उपहित्यै उपसेवायै भवति सजातानाम् ॥
</details>



<details><summary>मूलम् (संयुक्तम्)</summary>

पृश्ञि॑यै दु॒ग्धे प्रैय॑ङ्गवञ्च॒रुन्निर्व॑पेन्म॒रुद्भ्यो॒ ग्राम॑काम॒ᳶ पृश्ञि॑यै॒ वै पय॑सो म॒रुतो॑ जा॒ताᳶ पृश्ञि॑यै प्रि॒यङ्ग॑वो मारु॒ताᳵ खलु॒ वै दे॒वत॑या सजा॒ता म॒रुत॑ ए॒व स्वेन॑ भाग॒धेये॒नोप॑धावति॒ त ए॒वास्मै॑ सजा॒तान्प्रय॑च्छन्ति ग्रा॒म्ये॑व भ॑वति
</details>

<details open><summary>विश्वास-प्रस्तुतिः</summary>

पृश्ञि॑यै दु॒ग्धे ।
</details>

<details><summary>मूलम्</summary>

पृश्ञि॑यै दु॒ग्धे ।
</details>

<details><summary>भट्टभास्कर-टीका</summary>

5पृश्नियै दुग्धे इत्यादि ॥ पृश्निः श्वेता गौः । शुक्लबिन्दुचितेत्येके ।
</details>

<details open><summary>विश्वास-प्रस्तुतिः</summary>

प्रैय॑ङ्गवञ्च॒रुन्निर्व॑पेत्  ।   
म॒रुद्भ्यो॒ ग्राम॑कामः।  
</details>

<details><summary>मूलम्</summary>

प्रैय॑ङ्गवञ्च॒रुन्निर्व॑पेत्  ।   
म॒रुद्भ्यो॒ ग्राम॑कामः।  
</details>

<details><summary>भट्टभास्कर-टीका</summary>

प्रैय्यङ्गवमिति । प्रियङ्गुः धान्यविशेषः । विकारे 'ओरञ्' इत्यञ् ।
</details>

<details open><summary>विश्वास-प्रस्तुतिः</summary>

पृश्ञि॑यै॒ वै पय॑सो म॒रुतो॑ जा॒ताः ।   
पृश्ञि॑यै प्रि॒यङ्ग॑वः +++(म॒रुतो॑ जा॒ताः)+++।
</details>

<details><summary>मूलम्</summary>

पृश्ञि॑यै॒ वै पय॑सो म॒रुतो॑ जा॒ताः ।   
पृश्ञि॑यै प्रि॒यङ्ग॑वः +++(म॒रुतो॑ जा॒ताः)+++।
</details>

<details><summary>भट्टभास्कर-टीका</summary>

पृश्नियै प्रियङ्गव इति । पयसो जाता इत्येव ।
</details>

<details open><summary>विश्वास-प्रस्तुतिः</summary>

मारु॒ताᳵ खलु॒ वै दे॒वत॑या सजा॒ताः ।
म॒रुत॑ ए॒व स्वेन॑ भाग॒धेये॒नोप॑धावति ।
त ए॒वास्मै॑ सजा॒तान्प्रय॑च्छन्ति ।
ग्रा॒म्ये॑व भ॑वति।
</details>

<details><summary>मूलम्</summary>

मारु॒ताᳵ खलु॒ वै दे॒वत॑या सजा॒ताः ।
म॒रुत॑ ए॒व स्वेन॑ भाग॒धेये॒नोप॑धावति ।
त ए॒वास्मै॑ सजा॒तान्प्रय॑च्छन्ति ।
ग्रा॒म्ये॑व भ॑वति।
</details>

<details><summary>भट्टभास्कर-टीका</summary>

मारुताः खलु वा इत्यादि । गतम् ॥
</details>



<details><summary>मूलम् (संयुक्तम्)</summary>

प्रि॒यव॑ती याज्यानुवा॒क्ये᳚  
भ॒व॒त॒ᳶ प्रि॒यमे॒वैनꣳ॑ समा॒नाना᳚ङ्करोति द्वि॒पदा॑ पुरोनुवा॒क्या॑ भवति द्वि॒पद॑ ए॒वाव॑रुन्धे॒ चतु॑ष्पदा या॒ज्या॑ चतु॑ष्पद ए॒व प॒शूनव॑रुन्धे 
</details>

<details open><summary>विश्वास-प्रस्तुतिः</summary>

प्रि॒यव॑ती याज्यानुवा॒क्ये᳚ भवतः ।  
प्रि॒यमे॒वैनꣳ॑ समा॒नाना᳚ङ्करोति ।  
</details>

<details><summary>मूलम्</summary>

प्रि॒यव॑ती याज्यानुवा॒क्ये᳚ भवतः ।  
प्रि॒यमे॒वैनꣳ॑ समा॒नाना᳚ङ्करोति ।  
</details>

<details><summary>भट्टभास्कर-टीका</summary>

6प्रियवती इति ॥ 'प्रिया वो नाम हुवे तुराणां' 'श्रियसे कं भाणुभिः' इत्येते प्रियशब्दवत्यौ याज्यानुवाक्ये भवतः ।
</details>

<details open><summary>विश्वास-प्रस्तुतिः</summary>

द्वि॒पदा॑ पुरोनुवा॒क्या॑ भवति ।  
द्वि॒पद॑ ए॒वाव॑रुन्धे ।  
</details>

<details><summary>मूलम्</summary>

द्वि॒पदा॑ पुरोनुवा॒क्या॑ भवति ।  
द्वि॒पद॑ ए॒वाव॑रुन्धे ।  
</details>

<details><summary>भट्टभास्कर-टीका</summary>

द्विपदेति । प्रिया वो नामेति द्विपदा त्रिष्टुप् 'एकद्वित्रिभिश्च पङ्क्त्यान्या' इति । द्वौ पादावस्या इति द्विपदा । 'सङ्ख्यासुपूर्वस्य' इति लोपस्समासान्तः, 'टाबृचि' इति टापि 'पादः पत्' इति पद्भावः, 'द्वित्रिभ्यां पद्दन्' इत्युत्तरपदान्तोदात्तत्वम् ।
</details>

<details open><summary>विश्वास-प्रस्तुतिः</summary>

चतु॑ष्पदा या॒ज्या॑ चतु॑ष्पद ए॒व प॒शूनव॑रुन्धे ।
</details>

<details><summary>मूलम्</summary>

चतु॑ष्पदा या॒ज्या॑ चतु॑ष्पद ए॒व प॒शूनव॑रुन्धे ।
</details>

<details><summary>भट्टभास्कर-टीका</summary>

एवं चतुष्पदा याज्येति । 'श्रियसे कम्' इति पूर्वोक्ता ॥
</details>



<details><summary>मूलम् (संयुक्तम्)</summary>

देवासु॒रास्सय्ँय॑त्ता आस॒न्ते दे॒वा मि॒थो विप्रि॑या आस॒न्ते ३॒॑ ऽन्यो᳚न्यस्मै॒ ज्यैष्ठ्या॒याति॑ष्ठमानाश्चतु॒र्धा व्य॑क्रामन्न॒ग्निर्वसु॑भि॒स्सोमो॑ रु॒द्रैरिन्द्रो॑ म॒रुद्भि॒र्वरु॑ण आदि॒त्यैस्स इन्द्रᳶ॑ प्र॒जाप॑ति॒मुपा॑धाव॒त्तम् (62)  
ए॒तया॑ सं॒ज्ञान्या॑ऽयाजयद॒ग्नये॒ वसु॑मते पुरो॒डाश॑म॒ष्टाक॑पाल॒न्निर॑वप॒थ्सोमा॑य रु॒द्रव॑ते च॒रुमिन्द्रा॑य म॒रुत्व॑ते पुरो॒डाश॒मेका॑दशकपाल॒व्ँवरु॑णायाऽऽदि॒त्यव॑ते च॒रुन्ततो॒ वा इन्द्र॑न्दे॒वा ज्यैष्ठ्या॑या॒भि सम॑जानत॒
</details>

<details open><summary>विश्वास-प्रस्तुतिः</summary>

दे॒वा॒सु॒रास्सय्ँय॑त्ता आसन् ।   
ते दे॒वा मि॒थो विप्रि॑या आसन् ।
</details>

<details><summary>मूलम्</summary>

दे॒वा॒सु॒रास्सय्ँय॑त्ता आसन् ।   
ते दे॒वा मि॒थो विप्रि॑या आसन् ।
</details>

<details><summary>भट्टभास्कर-टीका</summary>

7देवासुरा इत्यादि - सज्ञानेष्टिविधिः । देवा अपि मिथो विप्रिया आसन् ।
</details>

<details open><summary>विश्वास-प्रस्तुतिः</summary>

ते ३॒॑ ऽन्यो᳚न्यस्मै॒ ज्यैष्ठ्या॒याति॑ष्ठमानाश्चतु॒र्धा व्य॑क्रामन्,  
अ॒ग्निर्वसु॑भिः, सोमो॑ रु॒द्रैः, इन्द्रो॑ म॒रुद्भिः, ्वरु॑ण आदि॒त्यैः ।
</details>

<details><summary>मूलम्</summary>

ते ३॒॑ ऽन्यो᳚न्यस्मै॒ ज्यैष्ठ्या॒याति॑ष्ठमानाश्चतु॒र्धा व्य॑क्रामन्,  
अ॒ग्निर्वसु॑भिः, सोमो॑ रु॒द्रैः, इन्द्रो॑ म॒रुद्भिः, ्वरु॑ण आदि॒त्यैः ।
</details>

<details><summary>भट्टभास्कर-टीका</summary>

ते देवा अन्योन्यस्य ज्यैष्ठ्यं श्रैष्ठ्यमसहमानाः अ न्योन्यस्मै अतिष्ठमानाः कार्येष्वप्रकाशमानाश्चतुर्धा व्यक्रामन् चतुर्धा व्यूह्य स्थिताः ।   
इन्द्रमनादृत्य अग्निर्वसुभिरित्यादिक्रमेण स्थिताः ।   

अन्योन्यस्मा इति 'कर्मव्यतिहारे सर्वनाम्नो द्वे भवतः समासवच्च बहुलम् यदा न समासवत्प्रथमैकवचनं तदा पूर्वपदस्य' इति समासाभावे पूर्वपदस्य प्रथमैकवचनम् । अन्यस्मै अन्यस्मै इत्यर्थः । 'श्लाघह्नुङ्स्थाशपाम्' इति सम्प्रदानत्वम् । 'प्रकाशनस्थेयाख्ययोश्च' इत्यात्मनेपदम् ।   

ज्यैष्ठ्यायेति तादर्थ्ये चतुर्थी ।
</details>

<details open><summary>विश्वास-प्रस्तुतिः</summary>

स इन्द्रᳶ॑ प्र॒जाप॑ति॒मुपा॑धावत् ।
</details>

<details><summary>मूलम्</summary>

स इन्द्रᳶ॑ प्र॒जाप॑ति॒मुपा॑धावत् ।
</details>

<details><summary>भट्टभास्कर-टीका</summary>

अथेन्द्रो देवानां राजा प्रजापतिमुपाधावत् इत्थमस्मिन् प्रतिविधेह्यत्रेति ।
</details>

<details open><summary>विश्वास-प्रस्तुतिः</summary>

तमे॒तया॑ सं॒ज्ञान्या॑ऽयाजयत् ।  

अ॒ग्नये॒ वसु॑मते पुरो॒डाश॑म॒ष्टाक॑पाल॒न्निर॑वपत्  ।  

सोमा॑य रु॒द्रव॑ते च॒रुम्  +++(निरवपत्)+++ ।  

इन्द्रा॑य म॒रुत्व॑ते पुरो॒डाश॒मेका॑दशकपालं +++(निरवपत्)+++ ।  

वरु॑णायाऽऽदि॒त्यव॑ते च॒रुम्  +++(निरवपत्)+++ ।
</details>

<details><summary>मूलम्</summary>

तमे॒तया॑ सं॒ज्ञान्या॑ऽयाजयत् ।  

अ॒ग्नये॒ वसु॑मते पुरो॒डाश॑म॒ष्टाक॑पाल॒न्निर॑वपत्  ।  

सोमा॑य रु॒द्रव॑ते च॒रुम्  +++(निरवपत्)+++ ।  

इन्द्रा॑य म॒रुत्व॑ते पुरो॒डाश॒मेका॑दशकपालं +++(निरवपत्)+++ ।  

वरु॑णायाऽऽदि॒त्यव॑ते च॒रुम्  +++(निरवपत्)+++ ।
</details>

<details><summary>भट्टभास्कर-टीका</summary>

अथ प्रजापतिरिन्द्रं संज्ञानेष्ट्या अयाजयत्, 'अग्नये वसुमते' इत्येतया संज्ञायते सम्यग्ज्येष्ठभावेन ज्ञायते अनयेति करणे ल्युट् ।
</details>

<details open><summary>विश्वास-प्रस्तुतिः</summary>

ततो॒ वा इन्द्र॑न्दे॒वा ज्यैष्ठ्या॑या॒भि सम॑जानत ।
</details>

<details><summary>मूलम्</summary>

ततो॒ वा इन्द्र॑न्दे॒वा ज्यैष्ठ्या॑या॒भि सम॑जानत ।
</details>

<details><summary>भट्टभास्कर-टीका</summary>

ततो देवा ज्यैष्ठ्याय इन्द्रमभिसमजानत अभ्युपगतवन्तोस्य ज्यैष्ठ्यम् । 'सम्प्रतिभ्यामनाध्याने' इत्यात्मनेपदम् ॥
</details>



<details><summary>मूलम् (संयुक्तम्)</summary>

यस्स॑मा॒नैर्मि॒थो विप्रि॑य॒स्स्यात्तमे॒तया॑ सं॒ज्ञान्या॑ याजयेद॒ग्नये॒ वसु॑मते पुरो॒डाश॑म॒ष्टाक॑पाल॒न्निर्व॑पे॒थ्सोमा॑य रु॒द्रव॑ते च॒रुमिन्द्रा॑य म॒रुत्व॑ते पुरो॒डाश॒मेका॑दशकपाल॒व्ँवरु॑णायाऽऽदि॒त्यव॑ते च॒रुमिन्द्र॑मे॒वैन॑म्भू॒तञ्ज्यैष्ठ्या॑य समा॒ना अ॒भिसञ्जा॑नते॒ वसि॑ष्ठस्समा॒नाना᳚म्भवति ॥ (63)  
</details>

<details open><summary>विश्वास-प्रस्तुतिः</summary>

यस्स॑मा॒नैर्मि॒थो विप्रि॑य॒स्स्यात् ।   
तमे॒तया॑ सं॒ज्ञान्या॑ याजयेत्  ।   
अ॒ग्नये॒ वसु॑मते पुरो॒डाश॑म॒ष्टाक॑पाल॒न्निर्व॑पेत्।  
सोमा॑य रु॒द्रव॑ते च॒रुम् +++(निर्वपेत् )+++ ।  
इन्द्रा॑य म॒रुत्व॑ते पुरो॒डाश॒मेका॑दशकपलं +++(निर्वपेत्)+++ ।  
वरु॑णायाऽऽदि॒त्यव॑ते च॒रुम् +++( निर्वपेत् )+++।
</details>

<details><summary>मूलम्</summary>

यस्स॑मा॒नैर्मि॒थो विप्रि॑य॒स्स्यात् ।   
तमे॒तया॑ सं॒ज्ञान्या॑ याजयेत्  ।   
अ॒ग्नये॒ वसु॑मते पुरो॒डाश॑म॒ष्टाक॑पाल॒न्निर्व॑पेत्।  
सोमा॑य रु॒द्रव॑ते च॒रुम् +++(निर्वपेत् )+++ ।  
इन्द्रा॑य म॒रुत्व॑ते पुरो॒डाश॒मेका॑दशकपलं +++(निर्वपेत्)+++ ।  
वरु॑णायाऽऽदि॒त्यव॑ते च॒रुम् +++( निर्वपेत् )+++।
</details>

<details><summary>भट्टभास्कर-टीका</summary>

8यस्समानैरित्यादि ॥ स यैस्सञ्जिज्ञासीत तेषूपरतेष्वेतामिष्टिं निर्वपेत् ।
</details>

<details open><summary>विश्वास-प्रस्तुतिः</summary>

इन्द्र॑मे॒वैन॑म्भू॒तञ्ज्यैष्ठ्या॑य समा॒ना अ॒भिसञ्जा॑नते ।   
वसि॑ष्ठस्समा॒नाना᳚म्भवति ॥  
</details>

<details><summary>मूलम्</summary>

इन्द्र॑मे॒वैन॑म्भू॒तञ्ज्यैष्ठ्या॑य समा॒ना अ॒भिसञ्जा॑नते ।   
वसि॑ष्ठस्समा॒नाना᳚म्भवति ॥  
</details>

<details><summary>भट्टभास्कर-टीका</summary>

ततस्समाना एनं यजमानमिन्द्रमेव भूतं ज्यैष्ठ्याय अभिसञ्जानते । ततस्समानानां वसिष्ठः वसुमत्तमो भवति । 'विन्मतोर्लुक्' ; 'टेः' इति टिलोपः ॥

इति द्वितीये द्वितीये एकादशोनुवाकः ॥  
</details>
