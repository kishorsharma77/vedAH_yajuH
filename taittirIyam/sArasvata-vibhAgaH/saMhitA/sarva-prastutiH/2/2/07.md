+++
title = "०७"

+++
- १-२. पशुकामस्य चरुः
- ३. पशुकामस्य पुरोडाशः
- ४. ब्रह्मवर्चसकामस्य पुरोडाशः
- ५. अन्नकामस्य पुरोडाशः
- ६. भूतिकामस्य पुरोडाशः
- ७. पाप्मना गृहीतस्य पुरोडाशः
- ८. परैः पीडितस्य पुरोडाशः
- ९. बद्धस्य परियत्तस्य वा पुरोडाशः
- १०. महायज्ञेच्छोः पुरोडाशः





<details><summary>मूलम् (संयुक्तम्)</summary>

ऐ॒न्द्रञ्च॒रुन्निर्व॑पेत्प॒शुका॑म ऐ॒न्द्रा वै प॒शव॒ इन्द्र॑मे॒व स्वेन॑ भाग॒धेये॒नोप॑धावति॒ स ए॒वास्मै॑ प॒शून्प्रय॑च्छति पशु॒माने॒व भ॑वति च॒रुर्भ॑वति॒ स्वादे॒वास्मै॒ योनेः᳚ प॒शून्प्रज॑नय॒ति
</details>

<details open><summary>विश्वास-प्रस्तुतिः</summary>

ऐ॒न्द्रञ्च॒रुन्निर्व॑पेत्प॒शुका॑मः ।  
ऐ॒न्द्रा वै प॒शव॒ इन्द्र॑मे॒व स्वेन॑ भाग॒धेये॒नोप॑धावति ।  
स ए॒वास्मै॑ प॒शून्प्रय॑च्छति।
</details>

<details><summary>मूलम्</summary>

ऐ॒न्द्रञ्च॒रुन्निर्व॑पेत्प॒शुका॑मः ।  
ऐ॒न्द्रा वै प॒शव॒ इन्द्र॑मे॒व स्वेन॑ भाग॒धेये॒नोप॑धावति ।  
स ए॒वास्मै॑ प॒शून्प्रय॑च्छति।
</details>

<details><summary>भट्टभास्कर-टीका</summary>

1ऐन्द्रं चरुमित्यादि ॥ गतम् ।
</details>

<details open><summary>विश्वास-प्रस्तुतिः</summary>

पशु॒माने॒व भ॑वति ।
</details>

<details><summary>मूलम्</summary>

पशु॒माने॒व भ॑वति ।
</details>

<details><summary>भट्टभास्कर-टीका</summary>

पशुमानिति । 'ह्रस्वनुड्भ्यां मतुप्' इति मतुप उदात्तत्वम् ।
</details>

<details open><summary>विश्वास-प्रस्तुतिः</summary>

च॒रुर्भ॑वति ।   
स्वादे॒वास्मै॒ योनेः᳚ प॒शून्प्रज॑नयति ।
</details>

<details><summary>मूलम्</summary>

च॒रुर्भ॑वति ।   
स्वादे॒वास्मै॒ योनेः᳚ प॒शून्प्रज॑नयति ।
</details>

<details><summary>भट्टभास्कर-टीका</summary>

स्वादेवेति । यस्मादेव कारणादिन्द्रात्पशून्प्रजनयति ॥
</details>



<details><summary>मूलम् (संयुक्तम्)</summary>

इन्द्रा॑येन्द्रि॒याव॑ते पुरो॒डाश॒मेका॑दशकपाल॒न्निर्व॑पेत्प॒शुका॑म इन्द्रि॒यव्ँ वै प॒शव॒ इन्द्र॑मे॒वेन्द्रि॒याव॑न्त॒ꣵ॒ स्वेन॑ भाग॒धेये॒नोप॑ धावति॒ सः (35)  ए॒वास्मा॑ इन्द्रि॒यम्प॒शून्प्रय॑च्छति पशु॒माने॒व भ॑व॒ति 
</details>

<details open><summary>विश्वास-प्रस्तुतिः</summary>

इन्द्रा॑येन्द्रि॒याव॑ते पुरो॒डाश॒मेका॑दशकपाल॒न्निर्व॑पेत्प॒शुका॑मः ।   
इ॒न्द्रि॒यव्ँवै प॒शवः॑।  

इन्द्र॑मे॒वेन्द्रि॒याव॑न्त॒ꣵ॒ स्वेन॑ भाग॒धेये॒नोप॑ धावति ।  

स  ए॒वास्मा॑ इन्द्रि॒यम्प॒शून्प्रय॑च्छति ।

प॒शु॒माने॒व भ॑वति।
</details>

<details><summary>मूलम्</summary>

इन्द्रा॑येन्द्रि॒याव॑ते पुरो॒डाश॒मेका॑दशकपाल॒न्निर्व॑पेत्प॒शुका॑मः ।   
इ॒न्द्रि॒यव्ँवै प॒शवः॑।  

इन्द्र॑मे॒वेन्द्रि॒याव॑न्त॒ꣵ॒ स्वेन॑ भाग॒धेये॒नोप॑ धावति ।  

स  ए॒वास्मा॑ इन्द्रि॒यम्प॒शून्प्रय॑च्छति ।

प॒शु॒माने॒व भ॑वति।
</details>

<details><summary>भट्टभास्कर-टीका</summary>

2इन्द्रियावत इति ॥ 'मन्त्रे सोमाश्व इति दीर्घत्वम् ॥
</details>



<details><summary>मूलम् (संयुक्तम्)</summary>

इन्द्रा॑य घ॒र्मव॑ते पुरो॒डाश॒मेका॑दशकपाल॒न्निर्व॑पेद्ब्रह्मवर्च॒सका॑मो ब्रह्मवर्च॒सव्ँ वै घ॒र्म इन्द्र॑मे॒व घ॒र्मव॑न्त॒ꣵ॒ स्वेन॑ भाग॒धेये॒नोप॑धावति॒ स ए॒वास्मि॑न्ब्रह्मवर्च॒सन्द॑धाति ब्रह्मवर्च॒स्ये॑व भ॑व॒ति 
</details>

<details open><summary>विश्वास-प्रस्तुतिः</summary>

इन्द्रा॑य घ॒र्मव॑ते पुरो॒डाश॒मेका॑दशकपाल॒न्निर्व॑पेद्ब्रह्मवर्च॒सका॑मः ।   
ब्र॒ह्म॒व॒र्च॒सव्ँवै घ॒र्मः ।  

इन्द्र॑मे॒व घ॒र्मव॑न्त॒ꣵ॒ स्वेन॑ भाग॒धेये॒नोप॑धावति ।  
स ए॒वास्मि॑न्ब्रह्मवर्च॒सन्द॑धाति ।  
ब्र॒ह्म॒व॒र्च॒स्ये॑व भ॑वति ।
</details>

<details><summary>मूलम्</summary>

इन्द्रा॑य घ॒र्मव॑ते पुरो॒डाश॒मेका॑दशकपाल॒न्निर्व॑पेद्ब्रह्मवर्च॒सका॑मः ।   
ब्र॒ह्म॒व॒र्च॒सव्ँवै घ॒र्मः ।  

इन्द्र॑मे॒व घ॒र्मव॑न्त॒ꣵ॒ स्वेन॑ भाग॒धेये॒नोप॑धावति ।  
स ए॒वास्मि॑न्ब्रह्मवर्च॒सन्द॑धाति ।  
ब्र॒ह्म॒व॒र्च॒स्ये॑व भ॑वति ।
</details>

<details><summary>भट्टभास्कर-टीका</summary>

3घर्मः प्रतापः ॥
</details>



<details><summary>मूलम् (संयुक्तम्)</summary>

इन्द्रा॑या॒र्कव॑ते पुरो॒डाश॒मेका॑दशकपाल॒न्निर्व॑पे॒दन्न॑कामो॒ऽर्को वै दे॒वाना॒मन्न॒मिन्द्र॑मे॒वार्कव॑न्त॒ꣵ॒ स्वेन॑ भाग॒धेये॑न (36)  
उप॑धावति॒ स ए॒वास्मा॒ अन्न॒म्प्रय॑च्छत्यन्ना॒द ए॒व भ॑व॒ति 
</details>

<details open><summary>विश्वास-प्रस्तुतिः</summary>

इन्द्रा॑या॒र्कव॑ते पुरो॒डाश॒मेका॑दशकपाल॒न्निर्व॑पेत् ।  
अन्न॑कामो॒ऽर्को वै दे॒वाना॒मन्न᳚म् ।  
इन्द्र॑मे॒वार्कव॑न्त॒ꣵ॒ स्वेन॑ भाग॒धेये॑नोप॑धावति।  
स ए॒वास्मा॒ अन्न॒म्प्रय॑च्छति ।  
अ॒न्ना॒द ए॒व भ॑वति ।
</details>

<details><summary>मूलम्</summary>

इन्द्रा॑या॒र्कव॑ते पुरो॒डाश॒मेका॑दशकपाल॒न्निर्व॑पेत् ।  
अन्न॑कामो॒ऽर्को वै दे॒वाना॒मन्न᳚म् ।  
इन्द्र॑मे॒वार्कव॑न्त॒ꣵ॒ स्वेन॑ भाग॒धेये॑नोप॑धावति।  
स ए॒वास्मा॒ अन्न॒म्प्रय॑च्छति ।  
अ॒न्ना॒द ए॒व भ॑वति ।
</details>

<details><summary>भट्टभास्कर-टीका</summary>

4अर्कोन्नं ; अर्चनीयत्वात् । अर्चतेः कर्मणि घञ्, कुत्वम् । अर्क स्तुतौ, इत्यस्मात्[द्वा] ॥
</details>



<details><summary>मूलम् (संयुक्तम्)</summary>

इन्द्रा॑य घ॒र्मव॑ते पुरो॒डाश॒मेका॑दशकपाल॒न्निर्व॑पे॒दिन्द्रा॑येन्द्रि॒याव॑त॒ इन्द्रा॑या॒र्कव॑ते॒ भूति॑कामो॒ यदिन्द्रा॑य घ॒र्मव॑ते नि॒र्वप॑ति॒ शिर॑ ए॒वास्य॒ तेन॑ करोति॒ यदिन्द्रा॑येन्द्रि॒याव॑त आ॒त्मान॑मे॒वास्य॒ तेन॑ करोति॒ यदिन्द्रा॑या॒र्कव॑ते भू॒त ए॒वान्नाद्ये॒ प्रति॑तिष्ठति॒ भव॑त्ये॒व
</details>

<details open><summary>विश्वास-प्रस्तुतिः</summary>

इन्द्रा॑य घ॒र्मव॑ते पुरो॒डाश॒मेका॑दशकपाल॒न्निर्व॑पेत् ।  
इन्द्रा॑येन्द्रि॒याव॑त॒ इन्द्रा॑या॒र्कव॑ते॒ भूति॑कामः ।  
यदिन्द्रा॑य घ॒र्मव॑ते नि॒र्वप॑ति ।  
शिर॑ ए॒वास्य॒ तेन॑ करोति ।  
</details>

<details><summary>मूलम्</summary>

इन्द्रा॑य घ॒र्मव॑ते पुरो॒डाश॒मेका॑दशकपाल॒न्निर्व॑पेत् ।  
इन्द्रा॑येन्द्रि॒याव॑त॒ इन्द्रा॑या॒र्कव॑ते॒ भूति॑कामः ।  
यदिन्द्रा॑य घ॒र्मव॑ते नि॒र्वप॑ति ।  
शिर॑ ए॒वास्य॒ तेन॑ करोति ।  
</details>

<details><summary>भट्टभास्कर-टीका</summary>

5त्रिहविष्का भूतिकामेष्टिः । शिर इति । शिरस्स्थानीयत्वात् घर्मस्य, 'घर्मश्शिरः' इति च दर्शनात् । उच्छ्रितशिरस्को भवतीत्यर्थः ।
</details>

<details open><summary>विश्वास-प्रस्तुतिः</summary>

यदिन्द्रा॑येन्द्रि॒याव॑त आ॒त्मान॑मे॒वास्य॒ तेन॑ करोति ।
</details>

<details><summary>मूलम्</summary>

यदिन्द्रा॑येन्द्रि॒याव॑त आ॒त्मान॑मे॒वास्य॒ तेन॑ करोति ।
</details>

<details><summary>भट्टभास्कर-टीका</summary>

आत्मानमिति । आत्मवत्तां बलवत्तामस्य करोति । भूत इति भूतिं गत्वा अन्नाद्ये प्रतिष्ठितो भवति ।
</details>

<details open><summary>विश्वास-प्रस्तुतिः</summary>

यदिन्द्रा॑या॒र्कव॑ते भू॒त ए॒वान्नाद्ये॒ प्रति॑तिष्ठति॒ भव॑त्ये॒व ।
</details>

<details><summary>मूलम्</summary>

यदिन्द्रा॑या॒र्कव॑ते भू॒त ए॒वान्नाद्ये॒ प्रति॑तिष्ठति॒ भव॑त्ये॒व ।
</details>

<details><summary>भट्टभास्कर-टीका</summary>

भवत्येवेति । एवं भूष्णुतां प्रतापा तिशयं प्राप्नोतु [प्नोति] ॥
</details>



<details><summary>मूलम् (संयुक्तम्)</summary>

इन्द्रा॑य (37)  अ॒ꣳ॒हो॒मुचे॑ पुरो॒डाश॒मेका॑दशकपाल॒न्निर्व॑पे॒द्यᳶ पा॒प्मना॑ गृही॒तस्स्यात्पा॒प्मा वा अꣳह॒ इन्द्र॑मे॒वाꣳहो॒मुच॒ꣵ॒ स्वेन॑ भाग॒धेये॒नोप॑धावति॒ स ए॒वैन॑म्पा॒प्मनोऽꣳह॑सो मुञ्चति 
</details>

<details open><summary>विश्वास-प्रस्तुतिः</summary>

इन्द्रा॑याꣳहो॒मुचे॑ पुरो॒डाश॒मेका॑दशकपाल॒न्निर्व॑पेत् ।  

यᳶ पा॒प्मना॑ गृही॒तस्स्यात् ।  
पा॒प्मा वा अꣳहः॑ ।  
इन्द्र॑मे॒वाꣳहो॒मुच॒ꣵ॒ स्वेन॑ भाग॒धेये॒नोप॑धावति ।  
स ए॒वैन॑म्पा॒प्मनोऽꣳह॑सो मुञ्चति ।
</details>

<details><summary>मूलम्</summary>

इन्द्रा॑याꣳहो॒मुचे॑ पुरो॒डाश॒मेका॑दशकपाल॒न्निर्व॑पेत् ।  

यᳶ पा॒प्मना॑ गृही॒तस्स्यात् ।  
पा॒प्मा वा अꣳहः॑ ।  
इन्द्र॑मे॒वाꣳहो॒मुच॒ꣵ॒ स्वेन॑ भाग॒धेये॒नोप॑धावति ।  
स ए॒वैन॑म्पा॒प्मनोऽꣳह॑सो मुञ्चति ।
</details>

<details><summary>भट्टभास्कर-टीका</summary>

6अंहोमुचे अंहसां पापानां मोचयित्रे ॥
</details>



<details><summary>मूलम् (संयुक्तम्)</summary>

इन्द्रा॑य वैमृ॒धाय॑ पुरो॒डाश॒मेका॑दशकपाल॒न्निर्व॑पे॒द्यम्मृधो॒ऽभि प्र॒वेपे॑रन्रा॒ष्ट्राणि॑ वा॒ऽभिस॑मि॒युरिन्द्र॑मे॒व वै॑मृ॒धꣵ स्वेन॑ भाग॒धेये॒नोप॑धावति
</details>

<details open><summary>विश्वास-प्रस्तुतिः</summary>

इन्द्रा॑य वैमृ॒धाय॑ पुरो॒डाश॒मेका॑दशकपाल॒न्निर्व॑पेत् ।  
यम्मृधो॒ऽभि प्र॒वेपे॑रन् ।  
रा॒ष्ट्राणि॑ वा॒ऽभिस॑मि॒युः ।  
इन्द्र॑मे॒व वै॑मृ॒धꣵ स्वेन॑ भाग॒धेये॒नोप॑धावति ।
</details>

<details><summary>मूलम्</summary>

इन्द्रा॑य वैमृ॒धाय॑ पुरो॒डाश॒मेका॑दशकपाल॒न्निर्व॑पेत् ।  
यम्मृधो॒ऽभि प्र॒वेपे॑रन् ।  
रा॒ष्ट्राणि॑ वा॒ऽभिस॑मि॒युः ।  
इन्द्र॑मे॒व वै॑मृ॒धꣵ स्वेन॑ भाग॒धेये॒नोप॑धावति ।
</details>

<details><summary>भट्टभास्कर-टीका</summary>

7वैमृधायेति ॥ विविधानां संग्रामाणां जनयितृत्वेन सम्बन्धी वैमृधः । यमिति ; यं संग्रामाभिमुख्येन प्रकर्षेण वेपेरन् परान् कम्पयेयुः । राष्ट्राणि नानादेशवासिनो वा जना यमभिसमीयुः आभिमुख्येन संहत्योपद्रवन्ति, यं योद्धारो भूत्वा शत्रवोभिप्रवेपेरन् यं बद्ध्वा नेतुं सर्वजनपदवासिनोभिसमीयुः परिगच्छेयुः ॥
</details>



<details><summary>मूलम् (संयुक्तम्)</summary>

स ए॒वास्मा॒न्मृधः॑ (38) अप॑ह॒न्तीन्द्रा॑य त्रा॒त्रे पु॑रो॒डाश॒मेका॑दशकपाल॒न्निर्व॑पेद्ब॒द्धो वा॒ परि॑यत्तो॒ वेन्द्र॑मे॒व त्रा॒तार॒ꣵ॒ स्वेन॑ भाग॒धेये॒नोप॑धावति॒ स ए॒वैन॑न्त्रायते
</details>

<details open><summary>विश्वास-प्रस्तुतिः</summary>

स ए॒वास्मा॒न्मृधोऽप॑ह॒न्ति ।  
इन्द्रा॑य त्रा॒त्रे पु॑रो॒डाश॒मेका॑दशकपाल॒न्निर्व॑पेत् ।  
ब॒द्धो वा॒ परि॑यत्तो॒ वेन्द्र॑मे॒व त्रा॒तार॒ꣵ॒ स्वेन॑ भाग॒धेये॒नोप॑धावति।  
स ए॒वैन॑न्त्रायते ।  
</details>

<details><summary>मूलम्</summary>

स ए॒वास्मा॒न्मृधोऽप॑ह॒न्ति ।  
इन्द्रा॑य त्रा॒त्रे पु॑रो॒डाश॒मेका॑दशकपाल॒न्निर्व॑पेत् ।  
ब॒द्धो वा॒ परि॑यत्तो॒ वेन्द्र॑मे॒व त्रा॒तार॒ꣵ॒ स्वेन॑ भाग॒धेये॒नोप॑धावति।  
स ए॒वैन॑न्त्रायते ।  
</details>

<details><summary>भट्टभास्कर-टीका</summary>

8बद्धः निगऌइतः+++(निर्गलितः?)+++ परियत्तः परितो निरुद्धः ॥
</details>



<details><summary>मूलम् (संयुक्तम्)</summary>

इन्द्रा॑यार्कश्वमे॒धव॑ते पुरो॒डाश॒मेका॑दशकपाल॒न्निर्व॑पे॒द्यम्म॑हाय॒ज्ञो नोप॒नमे॑दे॒ते वै म॑हाय॒ज्ञस्यान्त्ये॑ त॒नू यद॑र्काश्वमे॒धाविन्द्र॑मे॒वार्का᳚श्वमे॒धव॑न्त॒ꣵ॒ स्वेन॑ भाग॒धेये॒नोप॑धावति॒ स ए॒वास्मा॑ अन्त॒तो म॑हाय॒ज्ञञ्च्या॑वय॒त्युपै॑नम्महाय॒ज्ञो न॑मति ॥ (39)  
</details>

<details open><summary>विश्वास-प्रस्तुतिः</summary>

इन्द्रा॑यार्कश्वमे॒धव॑ते पुरो॒डाश॒मेका॑दशकपाल॒न्निर्व॑पेत्  ।  
</details>

<details><summary>मूलम्</summary>

इन्द्रा॑यार्कश्वमे॒धव॑ते पुरो॒डाश॒मेका॑दशकपाल॒न्निर्व॑पेत्  ।  
</details>

<details><summary>भट्टभास्कर-टीका</summary>

9अर्काश्वमेधौ महाक्रतू । तद्वते ताभ्यामाराधनीयाय ।
</details>

<details open><summary>विश्वास-प्रस्तुतिः</summary>

यम्म॑हाय॒ज्ञो नोप॒नमे॑त् ।  
</details>

<details><summary>मूलम्</summary>

यम्म॑हाय॒ज्ञो नोप॒नमे॑त् ।  
</details>

<details><summary>भट्टभास्कर-टीका</summary>

महायज्ञः सोमयागः । उक्तं चाचार्येण - 'ते देवा एतं महायज्ञमपश्यन्' इत्यत्र ।
</details>

<details open><summary>विश्वास-प्रस्तुतिः</summary>

ए॒ते वै म॑हाय॒ज्ञस्यान्त्ये॑ त॒नू यद॑र्काश्वमे॒धौ ।  
इन्द्र॑मे॒वार्का᳚श्वमे॒धव॑न्त॒ꣵ॒ स्वेन॑ भाग॒धेये॒नोप॑धावति ।  
</details>

<details><summary>मूलम्</summary>

ए॒ते वै म॑हाय॒ज्ञस्यान्त्ये॑ त॒नू यद॑र्काश्वमे॒धौ ।  
इन्द्र॑मे॒वार्का᳚श्वमे॒धव॑न्त॒ꣵ॒ स्वेन॑ भाग॒धेये॒नोप॑धावति ।  
</details>

<details><summary>भट्टभास्कर-टीका</summary>

अन्त्ये तनू इति । उत्तमे विकृती ।
</details>

<details open><summary>विश्वास-प्रस्तुतिः</summary>

स ए॒वास्मा॑ अन्त॒तो म॑हाय॒ज्ञञ्च्या॑वयति ।
उपै॑नम् म॒हा॒य॒ज्ञो न॑मति ॥
</details>

<details><summary>मूलम्</summary>

स ए॒वास्मा॑ अन्त॒तो म॑हाय॒ज्ञञ्च्या॑वयति ।
उपै॑नम् म॒हा॒य॒ज्ञो न॑मति ॥
</details>

<details><summary>भट्टभास्कर-टीका</summary>

अन्तत इति । तस्य समीपे महायज्ञं आगमयति । स च महायज्ञः एनमुपनमति ॥

इति द्वितीये द्वितीये सप्तमोनुवाकः ॥  
</details>
