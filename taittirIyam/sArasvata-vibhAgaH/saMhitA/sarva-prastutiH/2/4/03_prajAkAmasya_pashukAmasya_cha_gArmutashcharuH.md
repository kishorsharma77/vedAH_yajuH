+++
title = "०३ प्रजाकामस्य पशुकामस्य च गार्मुतश्चरुः"

+++

विश्वेदेवा ऋषयः ।

<details><summary>मूलम् (संयुक्तम्)</summary>

दे॒वा॒सु॒रास्सय्ँय॑त्ता आस॒न्तेषा᳚ङ्गाय॒त्र्योजो॒ बल॑मिन्द्रि॒यव्ँवी॒र्य॑म्प्र॒जाम्प॒शून्थ्स॒ङ्गृह्या॒दाया॑प॒क्रम्या॑तिष्ठ॒त्ते॑ऽमन्यन्त यत॒रान्वा इ॒यमु॑पाव॒र्थ्स्यति॒ त इ॒दम्भ॑विष्य॒न्तीति॒ ताव्ँव्य॑ह्वयन्त॒ विश्व॑कर्म॒न्निति॑ दे॒वा दाभीत्यसु॑रा॒स्सा नान्य॑त॒राꣳश्च॒ नोपाव॑र्तत॒ ते दे॒वा ए॒तद्यजु॑रपश्यन्
</details>

<details open><summary>विश्वास-प्रस्तुतिः</summary>

दे॒वा॒सु॒रास्सय्ँय॑त्ता आसन् ।  
तेषा᳚ङ्गाय॒त्र्योजो॒ बल॑मिन्द्रि॒यव्ँवी॒र्य॑म्प्र॒जाम्प॒शून्थ्स॒ङ्गृह्या॒दाया॑प॒क्रम्या॑तिष्ठत् ।   
</details>

<details><summary>मूलम्</summary>

दे॒वा॒सु॒रास्सय्ँय॑त्ता आसन् ।  
तेषा᳚ङ्गाय॒त्र्योजो॒ बल॑मिन्द्रि॒यव्ँवी॒र्य॑म्प्र॒जाम्प॒शून्थ्स॒ङ्गृह्या॒दाया॑प॒क्रम्या॑तिष्ठत् ।   
</details>

<details><summary>भट्टभास्कर-टीका</summary>

1देवासुरा इत्यादि ॥ तेषां देवासुराणां ओजःप्रभृति संगृह्यादाय आच्छिद्यापक्रम्य तेन सह तत्सकाशादपक्रम्य क्वाप्यतिष्ठत् गायत्री ।
</details>

<details open><summary>विश्वास-प्रस्तुतिः</summary>

ते॑ऽमन्यन्त ।  
य॒त॒रान् वा इ॒यमु॑पाव॒र्थ्स्यति॑ ।  
त इ॒दम्भ॑विष्य॒न्तीति॑ ।  
</details>

<details><summary>मूलम्</summary>

ते॑ऽमन्यन्त ।  
य॒त॒रान् वा इ॒यमु॑पाव॒र्थ्स्यति॑ ।  
त इ॒दम्भ॑विष्य॒न्तीति॑ ।  
</details>

<details><summary>भट्टभास्कर-टीका</summary>

ते देवासुरा अमन्यन्त अस्माकं मध्ये यतरानियमुपावर्त्स्यति उपावर्तिष्यते ते इदं विश्वं भविष्यन्तीति अस्य विश्वस्य स्वामिनस्ते भविष्यन्तीति । यद्वा - इदं विश्वं ते भविष्यन्ति प्राप्स्यन्तीति । 'वृद्भ्यस्स्यसनोः' इति परस्मैपदम्, 'न वृद्ब्यश्चतुर्भ्यः' इतीडभावः ।
</details>

<details open><summary>विश्वास-प्रस्तुतिः</summary>

ताव्ँव्य॑ह्वयन्त॒ विश्व॑कर्म॒न्निति॑ ।  
</details>

<details><summary>मूलम्</summary>

ताव्ँव्य॑ह्वयन्त॒ विश्व॑कर्म॒न्निति॑ ।  
</details>

<details><summary>भट्टभास्कर-टीका</summary>

अथ देवासुरास्तां व्यह्वयन्त विविधमाह्वयन्निति । 'निसमुपविभ्यो ह्वः' इत्यात्मनेपदम् ।
 विश्वकर्मन्निति । विश्वानि कर्माण्यस्यामिति विश्वकर्मा । 'मनः' इति ङीप्प्रतिषेधः, आमन्त्रिताद्युदात्तत्वम् । हे विश्वकर्मन्निति देवा गायत्रीमाह्वयन् ।
</details>

<details open><summary>विश्वास-प्रस्तुतिः</summary>

दे॒वा दाभीत्यसु॑राः ।  
</details>

<details><summary>मूलम्</summary>

दे॒वा दाभीत्यसु॑राः ।  
</details>

<details><summary>भट्टभास्कर-टीका</summary>

हे दाभि इत्यसुरा आह्वयन्, सामर्थ्यात् ह्वयत्यर्थमात्रं संबध्यते । यद्वा - व्यह्वयन्त विलक्षणमाह्वानं कृतवन्तः । वैलक्षण्यं चाह्वानपदभेदः । दभनं दाहः, दभिः प्रकृत्यन्तरमस्ति, तस्माद्घञन्तान्मत्वर्थीयोकारः, गौरादिर्द्रष्टव्यः, पूर्ववदामन्त्रिताद्युदात्तत्वम्, 'अम्बार्थनद्योः' इति ह्रस्वत्वम् । यद्वा - पचाद्यजन्तात् स्वार्थिकोऽण्, ततः 'टिढ्ढाणञ्' इति ङीप् ।
</details>

<details open><summary>विश्वास-प्रस्तुतिः</summary>

सा नान्य॑त॒राꣳश्च॒ नोपाव॑र्तत ।  
ते दे॒वा ए॒तद्यजु॑रपश्यन् ।
</details>

<details><summary>मूलम्</summary>

सा नान्य॑त॒राꣳश्च॒ नोपाव॑र्तत ।  
ते दे॒वा ए॒तद्यजु॑रपश्यन् ।
</details>

<details><summary>भट्टभास्कर-टीका</summary>

सेत्यादि । गतम् ॥
</details>

<details><summary>मूलम् (संयुक्तम्)</summary>

ओजो॑ऽसि॒ सहो॑ऽसि॒ बल॑मसि [9]  भ्राजो॑ऽसि दे॒वाना॒न्धाम॒ नामा॑सि॒ विश्व॑मसि वि॒श्वायु॒स्सर्व॑मसि स॒र्वायु॑रभि॒भूः
</details>

<details open><summary>विश्वास-प्रस्तुतिः</summary>

ओजो॑ऽसि ।  
</details>

<details><summary>मूलम्</summary>

ओजो॑ऽसि ।  
</details>

<details><summary>भट्टभास्कर-टीका</summary>

2ओजोसीत्यादि ॥ तेजोसि यशोसि देवानाम् । सर्वत्र तद्धेतुत्वात्ताच्छब्द्यम् ।
</details>

<details open><summary>विश्वास-प्रस्तुतिः</summary>

सहो॑ऽसि ।  
</details>

<details><summary>मूलम्</summary>

सहो॑ऽसि ।  
</details>

<details><summary>भट्टभास्कर-टीका</summary>

सहोसि अभिभवसाधनमपि शत्रूणाम् ।
</details>

<details open><summary>विश्वास-प्रस्तुतिः</summary>

बल॑मसि ।  
</details>

<details><summary>मूलम्</summary>

बल॑मसि ।  
</details>

<details><summary>भट्टभास्कर-टीका</summary>

बलं प्रसिद्धम् ।
</details>

<details open><summary>विश्वास-प्रस्तुतिः</summary>

भ्राजो॑ऽसि।  
</details>

<details><summary>मूलम्</summary>

भ्राजो॑ऽसि।  
</details>

<details><summary>भट्टभास्कर-टीका</summary>

भ्राजो दीप्तिः ।
</details>

<details open><summary>विश्वास-प्रस्तुतिः</summary>

दे॒वाना॒न्धाम॒ नामा॑सि ।  
</details>

<details><summary>मूलम्</summary>

दे॒वाना॒न्धाम॒ नामा॑सि ।  
</details>

<details><summary>भट्टभास्कर-टीका</summary>

धाम स्थानम् । नाम नमनमुपकारकम् ।
</details>

<details open><summary>विश्वास-प्रस्तुतिः</summary>

विश्व॑मसि ।  
</details>

<details><summary>मूलम्</summary>

विश्व॑मसि ।  
</details>

<details><summary>भट्टभास्कर-टीका</summary>

विश्वमसि अन्यदपि यद्भद्रं तदसि ।
</details>

<details open><summary>विश्वास-प्रस्तुतिः</summary>

वि॒श्वायुः॑+++(असि)+++ ।  
</details>

<details><summary>मूलम्</summary>

वि॒श्वायुः॑+++(असि)+++ ।  
</details>

<details><summary>भट्टभास्कर-टीका</summary>

विश्वायुः विश्वा [श्वमा]युर्जीवितमस्मिन्निति विश्वायुः । 'बहुव्रीहौ विश्वं संज्ञायाम्' इति विश्वशब्दस्यान्तोदात्तत्वम् ।
</details>

<details open><summary>विश्वास-प्रस्तुतिः</summary>

सर्व॑मसि ।  
</details>

<details><summary>मूलम्</summary>

सर्व॑मसि ।  
</details>

<details><summary>भट्टभास्कर-टीका</summary>

सर्वमसि सर्वमपि जगतामेवासि ।
</details>

<details open><summary>विश्वास-प्रस्तुतिः</summary>

स॒र्वायुः॑ +++(असि)+++।  
</details>

<details><summary>मूलम्</summary>

स॒र्वायुः॑ +++(असि)+++।  
</details>

<details><summary>भट्टभास्कर-टीका</summary>

सर्वायुरसि । सर्वाणि चायूंषि अन्नानि अस्यामिति सर्वान्नहेतुरसि ।
</details>

<details open><summary>विश्वास-प्रस्तुतिः</summary>

अ॒भि॒भूः +++(असि)+++ ।
</details>

<details><summary>मूलम्</summary>

अ॒भि॒भूः +++(असि)+++ ।
</details>

<details><summary>भट्टभास्कर-टीका</summary>

अभिभूः यस्मादेवं तस्मात् त्वं सवर्स्योपरि भवसि सर्वस्याभिभवित्र्यसि ॥
</details>

<details><summary>मूलम् (संयुक्तम्)</summary>

इति॒ वाव दे॒वा असु॑राणा॒मोजो॒ बल॑मिन्द्रि॒यव्ँवी॒र्य॑म्प्र॒जाम्प॒शून॑वृञ्जतॉ यद्गा॑य॒त्र्य॑प॒क्रम्याति॑ष्ठ॒त्तस्मा॑दे॒ताङ्गा॑य॒त्रीतीष्टि॑माहुस्सव्ँ वथ्स॒रो वै गा॑य॒त्री
</details>

<details open><summary>विश्वास-प्रस्तुतिः</summary>

इति॒ वाव दे॒वा असु॑राणा॒मोजो॒ बल॑मिन्द्रि॒यव्ँवी॒र्य॑म्प्र॒जाम्प॒शून॑वृञ्जत ।  
</details>

<details><summary>मूलम्</summary>

इति॒ वाव दे॒वा असु॑राणा॒मोजो॒ बल॑मिन्द्रि॒यव्ँवी॒र्य॑म्प्र॒जाम्प॒शून॑वृञ्जत ।  
</details>

<details><summary>भट्टभास्कर-टीका</summary>

3इति वावेत्यादि ॥ इत्यनेन यजुषा देवाः असुराणामप्योज आदिकं अवृञ्जत आवर्जयन् आत्मसात्कृतवन्तः न केवलमात्मीयमेव लब्धवन्तः ।
</details>

<details open><summary>विश्वास-प्रस्तुतिः</summary>

यद्गा॑य॒त्र्य॑प॒क्रम्याति॑ष्ठत्।   
तस्मा॑दे॒ताङ्गा॑य॒त्रीतीष्टि॑माहुः  ।  
स॒व्ँव॒थ्स॒रो वै  गा॑य॒त्री ।  
</details>

<details><summary>मूलम्</summary>

यद्गा॑य॒त्र्य॑प॒क्रम्याति॑ष्ठत्।   
तस्मा॑दे॒ताङ्गा॑य॒त्रीतीष्टि॑माहुः  ।  
स॒व्ँव॒थ्स॒रो वै  गा॑य॒त्री ।  
</details>

<details><summary>भट्टभास्कर-टीका</summary>

यदित्यादि । गायत्र्यपक्रमणहेतुत्वादेतां वक्ष्यमाणामिष्टिं गायत्रीत्याहुः वेदार्थविदः ॥
</details>

<details><summary>मूलम् (संयुक्तम्)</summary>

स॑व्ँवथ्स॒रो वै तद॑प॒क्रम्या॑तिष्ठ॒द्यदे॒तया॑ दे॒वा असु॑राणा॒मोजो॒ बल॑मिन्द्रि॒यव्ँवी॒र्य᳚म् [10]  प्र॒जाम्प॒शूनवृ॑ञ्जत॒ तस्मा॑दे॒ताꣳ स॑व्ँव॒र्ग इतीष्टि॑माहुः
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रो वै  तद॑प॒क्रम्या॑तिष्ठत्  ।  
</details>

<details><summary>मूलम्</summary>

स॒व्ँव॒थ्स॒रो वै  तद॑प॒क्रम्या॑तिष्ठत्  ।  
</details>

<details><summary>भट्टभास्कर-टीका</summary>

4संवत्सरो वा इत्यादि ॥ संवत्सरवत् सर्वार्थहेतुत्वात् बलसाम्यात् ताद्धर्म्यात् तदानीं संवत्सर एव देवेभ्योपक्रम्यातिष्ठत् । यथा संवत्सरापक्रमेण ओजआदिकं नश्यति तद्वदिदमिति ।
</details>

<details open><summary>विश्वास-प्रस्तुतिः</summary>

यदे॒तया॑ दे॒वा असु॑राणा॒मोजो॒ बल॑मिन्द्रि॒यव्ँवी॒र्य᳚म् प्र॒जाम्प॒शूनवृ॑ञ्जत ।  
तस्मा॑दे॒ताꣳ स॑व्ँव॒र्ग इतीष्टि॑माहुः ।
</details>

<details><summary>मूलम्</summary>

यदे॒तया॑ दे॒वा असु॑राणा॒मोजो॒ बल॑मिन्द्रि॒यव्ँवी॒र्य᳚म् प्र॒जाम्प॒शूनवृ॑ञ्जत ।  
तस्मा॑दे॒ताꣳ स॑व्ँव॒र्ग इतीष्टि॑माहुः ।
</details>

<details><summary>भट्टभास्कर-टीका</summary>

यदेतयेत्यादि । संव्रज्यते ओजआदिकं सर्वं सहैवानेनाव्रज्यते आच्छिद्यते इति संवर्गो योगः । वृजी वर्जने, घञि 'चजोः कुघिण्यतोः' इति कुत्वम् ॥
</details>

<details><summary>मूलम् (संयुक्तम्)</summary>

यो भ्रातृ॑व्यवा॒न्थ्स्याथ्स स्पर्ध॑मान ए॒तयेष्ट्या॑ यजेता॒ग्नये॑ सव्ँव॒र्गाय॑ पुरो॒डाश॑म॒ष्टाक॑पाल॒न्निर्व॑पे॒त्तꣳ शृ॒तमास॑न्नमे॒तेन॒ यजु॑षा॒भि मृ॑शे॒दोज॑ ए॒व बल॑मिन्द्रि॒यव्ँवी॒र्य॑म्प्र॒जाम्प॒शून्भ्रातृ॑व्यस्य वृङ्क्ते॒ भव॑त्या॒त्मना॒ परा᳚स्य॒ भ्रातृ॑व्यो भवति ॥  
</details>

<details open><summary>विश्वास-प्रस्तुतिः</summary>

यो भ्रातृ॑व्यवा॒न्थ्स्यात् ।   
स स्पर्ध॑मान ए॒तयेष्ट्या॑ यजेत ।  
अ॒ग्नये॑ सव्ँव॒र्गाय॑ पुरो॒डाश॑म॒ष्टाक॑पाल॒न्निर्व॑पेत् ।  
तꣳ शृ॒तमास॑न्नमे॒तेन॒ यजु॑षा॒भि मृ॑शेत् ।  
ओज॑ ए॒व बल॑मिन्द्रि॒यव्ँवी॒र्य॑म्प्र॒जाम्प॒शून्भ्रातृ॑व्यस्य वृङ्क्ते ।  
भव॑त्या॒त्मना॒ परा᳚स्य॒ भ्रातृ॑व्यो भवति ॥
</details>

<details><summary>मूलम्</summary>

यो भ्रातृ॑व्यवा॒न्थ्स्यात् ।   
स स्पर्ध॑मान ए॒तयेष्ट्या॑ यजेत ।  
अ॒ग्नये॑ सव्ँव॒र्गाय॑ पुरो॒डाश॑म॒ष्टाक॑पाल॒न्निर्व॑पेत् ।  
तꣳ शृ॒तमास॑न्नमे॒तेन॒ यजु॑षा॒भि मृ॑शेत् ।  
ओज॑ ए॒व बल॑मिन्द्रि॒यव्ँवी॒र्य॑म्प्र॒जाम्प॒शून्भ्रातृ॑व्यस्य वृङ्क्ते ।  
भव॑त्या॒त्मना॒ परा᳚स्य॒ भ्रातृ॑व्यो भवति ॥
</details>

<details><summary>भट्टभास्कर-टीका</summary>

5यो भ्रातृव्यवानित्यादि ॥ गतम् । एतेन यजुषेत्यादि । ओजोसीत्यादिना । अत्राचार्येण 'सर्वायुरभिभूरस्यभिभूरहं तेन हविषा(मिति) अमुं भ्रातृव्यमभिभूयासम्' इति शेषो दर्शितः ॥

इति द्वितीये चतुर्थे तृतीयोनुवाकः ॥
</details>
