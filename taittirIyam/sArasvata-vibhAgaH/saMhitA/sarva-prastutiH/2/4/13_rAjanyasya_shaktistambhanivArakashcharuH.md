+++
title = "१३ राजन्यस्य शक्तिस्तम्भनिवारकश्चरुः"

+++

विश्वेदेवा ऋषयः ।
<details><summary>मूलम् (संयुक्तम्)</summary>

दे॒वा वै रा॑ज॒न्या᳚ज्जाय॑मानादबिभयु॒स्तम॒न्तरे॒व सन्त॒न्दाम्नापौ᳚म्भ॒न्थ्स वा ए॒षोऽपो᳚ब्धो जायते॒ यद्रा॑ज॒न्यो॑ यद्वा ए॒षोऽन॑पोब्धो॒ जाये॑त वृ॒त्रान्घ्नꣵश्च॑रे॒द्यङ्का॒मये॑त राज॒न्य॑मन॑पोब्धो जायेत वृ॒त्रान्घ्नꣵश्च॑रे॒दिति॒ तस्मा॑ ए॒तमै᳚न्द्राबार्हस्प॒त्यञ्च॒रुन्निर्व॑पेदै॒न्द्रो वै रा॑ज॒न्यो᳚ ब्रह्म॒ बृह॒स्पति॒र्ब्रह्म॑णै॒वैन॒न्दाम्नो॒ऽपोम्भ॑नान्मुञ्चति हिर॒ण्मय॒न्दाम॒ दख्षि॑णा सा॒ख्षादे॒वैन॒न्दाम्नो॒ऽपोम्भ॑नान्मुञ्चति ॥ [43]  
</details>

<details open><summary>विश्वास-प्रस्तुतिः</summary>

दे॒वा वै रा॑ज॒न्या᳚ज्जाय॑मानादबिभयुः ।  
तम॒न्तरे॒व सन्त॒न्दाम्नापौ᳚म्भन् ।  
स वा ए॒षोऽपो᳚ब्धो जायते॒ यद्रा॑ज॒न्यः॑ ।  
यद्वा ए॒षोऽन॑पोब्धो॒ जाये॑त ।   
</details>

<details><summary>मूलम्</summary>

दे॒वा वै रा॑ज॒न्या᳚ज्जाय॑मानादबिभयुः ।  
तम॒न्तरे॒व सन्त॒न्दाम्नापौ᳚म्भन् ।  
स वा ए॒षोऽपो᳚ब्धो जायते॒ यद्रा॑ज॒न्यः॑ ।  
यद्वा ए॒षोऽन॑पोब्धो॒ जाये॑त ।   
</details>

<details><summary>भट्टभास्कर-टीका</summary>

1देवा वा इत्यादि ॥ अन्तः गर्भ एव सन्तं दाम्ना अपौ म्भन् अपरुद्धशक्तिकाङ्गमबध्नन् । उभ उम्भ पूरणे ।
</details>

<details open><summary>विश्वास-प्रस्तुतिः</summary>

वृ॒त्रान्घ्नꣵश्च॑रेत् ।  
यङ्का॒मये॑त राज॒न्य॑मन॑पोब्धो जायेत।  
वृ॒त्रान्घ्नꣵश्च॑रे॒दिति॑ ।  
तस्मा॑ ए॒तमै᳚न्द्राबार्हस्प॒त्यञ्च॒रुन्निर्व॑पेत् ।  
ऐ॒न्द्रो वै रा॑ज॒न्यो᳚ ब्रह्म॒ बृह॒स्पति॒र्ब्रह्म॑णै॒वैन॒न्दाम्नो॒ऽपोम्भ॑नान्मुञ्चति ।  
</details>

<details><summary>मूलम्</summary>

वृ॒त्रान्घ्नꣵश्च॑रेत् ।  
यङ्का॒मये॑त राज॒न्य॑मन॑पोब्धो जायेत।  
वृ॒त्रान्घ्नꣵश्च॑रे॒दिति॑ ।  
तस्मा॑ ए॒तमै᳚न्द्राबार्हस्प॒त्यञ्च॒रुन्निर्व॑पेत् ।  
ऐ॒न्द्रो वै रा॑ज॒न्यो᳚ ब्रह्म॒ बृह॒स्पति॒र्ब्रह्म॑णै॒वैन॒न्दाम्नो॒ऽपोम्भ॑नान्मुञ्चति ।  
</details>

<details><summary>भट्टभास्कर-टीका</summary>

वृत्रानिति । वारकान् शत्रून् ।
</details>

<details open><summary>विश्वास-प्रस्तुतिः</summary>

हिर॒ण्मय॒न्दाम॒ दख्षि॑णा ।  
सा॒ख्षादे॒वैन॒न्दाम्नो॒ऽपोम्भ॑नान्मुञ्चति ॥
</details>

<details><summary>मूलम्</summary>

हिर॒ण्मय॒न्दाम॒ दख्षि॑णा ।  
सा॒ख्षादे॒वैन॒न्दाम्नो॒ऽपोम्भ॑नान्मुञ्चति ॥
</details>

<details><summary>भट्टभास्कर-टीका</summary>

अन्वाहार्यमासाद्य हिरण्मयं दाम दद्यात् ॥

इति द्वितीये चतुर्थे त्रयोदशोनुवाकः ॥

इति काम्या इष्टयस्समाप्ताः ॥  
</details>
