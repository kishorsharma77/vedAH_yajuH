+++
title = "०४"

+++

१ स्वर्गकामस्य, २ अन्यकर्तृकानकामस्य, ३ सभां जिगमिषोः ४-५ अतिनिकृष्टस्य राजन्यस्य , ६ तथाविधस्य ब्राह्मणस्य च इष्टयः ।  

 विश्वेदेवा ऋषयः


<details><summary>मूलम् (संयुक्तम्)</summary>

अ॒र्य॒म्णे च॒रुन्निर्व॑पेथ्सुव॒र्गका॑मो॒ऽसौ वा आ॑दि॒त्यो᳚ऽर्य॒माऽर्य॒मण॑मे॒व स्वेन॑ भाग॒धेये॒नोप॑ धावति॒ स ए॒वैनꣳ॑ सुव॒र्गल्ँलो॒कङ्ग॑मयत्यर्य॒म्णे च॒रुन्निर्व॑पे॒द्यᳵ का॒मये॑त॒ दान॑कामा मे प्र॒जास्स्यु॒रित्य॒सौ वा आ॑दि॒त्यो᳚ऽर्य॒मा ।
</details>

<details open><summary>विश्वास-प्रस्तुतिः</summary>

अ॒र्य॒म्णे च॒रुन्निर्व॑पेत् ।  
सु॒व॒र्गका॑मो॒ऽसौ वा आ॑दि॒त्यो᳚ऽर्य॒माऽर्य॒मण॑मे॒व स्वेन॑ भाग॒धेये॒नोप॑ धावति ।  
स ए॒वैनꣳ॑ सुव॒र्गल्ँलो॒कङ्ग॑मयति ।  
अ॒र्य॒म्णे च॒रुन्निर्व॑पेत् ।  
यᳵ का॒मये॑त॒ दान॑कामा मे प्र॒जास्स्यु॒रिति॑ ।  
अ॒सौ वा आ॑दि॒त्यो᳚ऽर्य॒मा ।
</details>

<details><summary>मूलम्</summary>

अ॒र्य॒म्णे च॒रुन्निर्व॑पेत् ।  
सु॒व॒र्गका॑मो॒ऽसौ वा आ॑दि॒त्यो᳚ऽर्य॒माऽर्य॒मण॑मे॒व स्वेन॑ भाग॒धेये॒नोप॑ धावति ।  
स ए॒वैनꣳ॑ सुव॒र्गल्ँलो॒कङ्ग॑मयति ।  
अ॒र्य॒म्णे च॒रुन्निर्व॑पेत् ।  
यᳵ का॒मये॑त॒ दान॑कामा मे प्र॒जास्स्यु॒रिति॑ ।  
अ॒सौ वा आ॑दि॒त्यो᳚ऽर्य॒मा ।
</details>

<details><summary>भट्टभास्कर-टीका</summary>

1अर्यम्ण इत्यादि ॥ गतम् । अरीन् यमयतीत्यर्यमा । इन्द्र इति केचित् । यम इत्यपरे । सूर्य इत्यन्ये । याज्याया इन्द्रमनूत्पन्नत्वात् ॥
</details>

<details><summary>मूलम् (संयुक्तम्)</summary>

यᳵ खलु॒ वै ददा॑ति॒ सो᳚ऽर्य॒माऽर्य॒मण॑मे॒व स्वेन॑ भाग॒धेये॒नोप॑ धावति॒ स ए॒व [20] अ॒स्मै॒ दान॑कामाᳶ प्र॒जाᳵ क॑रोति॒ दान॑कामा अस्मै प्र॒जा भ॑वन्त्यर्य॒म्णे च॒रुन्निर्व॑पेत्
</details>

<details open><summary>विश्वास-प्रस्तुतिः</summary>

यᳵ खलु॒ वै ददा॑ति॒ सो᳚ऽर्य॒मा ।   
अ॒र्य॒मण॑मे॒व स्वेन॑ भाग॒धेये॒नोप॑ धावति ।  
स ए॒वास्मै दान॑कामाᳶ प्र॒जाᳵ क॑रोति ।  
दान॑कामा अस्मै प्र॒जा भ॑वन्ति ।  
अ॒र्य॒म्णे च॒रुन्निर्व॑पेत् ।
</details>

<details><summary>मूलम्</summary>

यᳵ खलु॒ वै ददा॑ति॒ सो᳚ऽर्य॒मा ।   
अ॒र्य॒मण॑मे॒व स्वेन॑ भाग॒धेये॒नोप॑ धावति ।  
स ए॒वास्मै दान॑कामाᳶ प्र॒जाᳵ क॑रोति ।  
दान॑कामा अस्मै प्र॒जा भ॑वन्ति ।  
अ॒र्य॒म्णे च॒रुन्निर्व॑पेत् ।
</details>

<details><summary>भट्टभास्कर-टीका</summary>

2यः खल्विति ॥ दातुरर्यमत्वं ताद्धर्म्यात् ॥
</details>

<details><summary>मूलम् (संयुक्तम्)</summary>

यᳵ का॒मये॑त स्व॒स्ति ज॒नता॑मिया॒मित्य॒सौ वा आ॑दि॒त्यो᳚ऽर्य॒माऽर्य॒मण॑मे॒व स्वेन॑ भाग॒धेये॒नोप॑ धावति॒ स ए॒वैन॒न्तद्ग॑मयति॒ यत्र॒ जिग॑मिषति
</details>

<details open><summary>विश्वास-प्रस्तुतिः</summary>

यᳵ का॒मये॑त स्व॒स्ति ज॒नता॑मिया॒मिति॑ ।  
अ॒सौ वा आ॑दि॒त्यो᳚ऽर्य॒मा ।  
अ॒र्य॒मण॑मे॒व स्वेन॑ भाग॒धेये॒नोप॑ धावति ।  
स ए॒वैन॒न्तद्ग॑मयति॒ यत्र॒ जिग॑मिषति ।  
</details>

<details><summary>मूलम्</summary>

यᳵ का॒मये॑त स्व॒स्ति ज॒नता॑मिया॒मिति॑ ।  
अ॒सौ वा आ॑दि॒त्यो᳚ऽर्य॒मा ।  
अ॒र्य॒मण॑मे॒व स्वेन॑ भाग॒धेये॒नोप॑ धावति ।  
स ए॒वैन॒न्तद्ग॑मयति॒ यत्र॒ जिग॑मिषति ।  
</details>

<details><summary>भट्टभास्कर-टीका</summary>

3स्वस्तीति ॥ अविघ्नेन । तद्गमयतीति । गन्तव्यं स्वस्ति गसयति, अरणहेतुरर्यमेति ॥
</details>

<details><summary>मूलम् (संयुक्तम्)</summary>

इन्द्रो॒ वै दे॒वाना॑मानुजाव॒र आ॑सी॒थ्स प्र॒जाप॑ति॒मुपा॑धाव॒त्तस्मा॑ ए॒तमै॒न्द्रमा॑नुषू॒कमेका॑दशकपाल॒न्निः [21] अ॒व॒प॒त्तेनै॒वैन॒मग्र॑न्दे॒वता॑ना॒म्पर्य॑णयद्बु॒ध्नव॑ती॒ अग्र॑वती याज्यानुवा॒क्ये॑ अकरोद्बु॒ध्नादे॒वैन॒मग्र॒म्पर्य॑णय॒द्यो रा॑ज॒न्य॑ आनुजाव॒रस्स्यात्तस्मा॑ ए॒तमै॒न्द्रमा॑नुषू॒कमेका॑दशकपाल॒न्निर्व॑पे॒दिन्द्र॑मे॒व स्वेन॑ भाग॒धेये॒नोप॑ धावति॒ स ए॒वैन॒मग्रꣳ॑ समा॒नाना॒म्परि॑ णयति बु॒ध्नव॑ती॒ अग्र॑वती याज्यानुवा॒क्ये॑ भवतो बु॒ध्नादे॒वैन॒मग्र᳚म् [22]  परि॑ णयत्यानुषू॒को भ॑वत्ये॒षा ह्ये॑तस्य॑ दे॒वता॒ य आ॑नुजाव॒रस्समृ॑द्ध्यै
</details>

<details open><summary>विश्वास-प्रस्तुतिः</summary>

इन्द्रो॒ वै दे॒वाना॑मानुजाव॒र आ॑सीत् ।  
स प्र॒जाप॑ति॒मुपा॑धावत् ।  
</details>

<details><summary>मूलम्</summary>

इन्द्रो॒ वै दे॒वाना॑मानुजाव॒र आ॑सीत् ।  
स प्र॒जाप॑ति॒मुपा॑धावत् ।  
</details>

<details><summary>भट्टभास्कर-टीका</summary>

4इन्द्रो वा इत्यादि ॥ आनुजावर इव आसीत् । आनुजावरोपकर्षते [रोपकृष्टतरः] ।
</details>

<details open><summary>विश्वास-प्रस्तुतिः</summary>

तस्मा॑ ए॒तमै॒न्द्रमा॑नुषू॒कमेका॑दशकपाल॒न्निर॑वपत् ।  
</details>

<details><summary>मूलम्</summary>

तस्मा॑ ए॒तमै॒न्द्रमा॑नुषू॒कमेका॑दशकपाल॒न्निर॑वपत् ।  
</details>

<details><summary>भट्टभास्कर-टीका</summary>

आनुषूकमिति । अनुषूयन्त इत्यानुषूकाः व्रीहिविशेषाः । ये लूनेभ्यः स्तम्बेभ्यः स्वयं पुनःप्ररोहन्ति तत्प्रभवाणां व्रीहीणामियं संज्ञा । 'सत्सूद्विष' इत्य[इति] क्विप्, अल्पार्थे प्रागिवीयः, सुषामादित्वात्षत्वम् । तेषां विकारः पुरोडाशः आनुषूकः । कोपधादण् ।
</details>

<details open><summary>विश्वास-प्रस्तुतिः</summary>

तेनै॒वैन॒मग्र॑न्दे॒वता॑ना॒म्पर्य॑णयत्  ।  
</details>

<details><summary>मूलम्</summary>

तेनै॒वैन॒मग्र॑न्दे॒वता॑ना॒म्पर्य॑णयत्  ।  
</details>

<details><summary>भट्टभास्कर-टीका</summary>

अग्रं प्राधान्यं देवतानां पर्यणयत् सर्वतः प्रापयत् ।
</details>

<details open><summary>विश्वास-प्रस्तुतिः</summary>

बु॒ध्नव॑ती॒ अग्र॑वती याज्यानुवा॒क्ये॑ अकरोत् ।
</details>

<details><summary>मूलम्</summary>

बु॒ध्नव॑ती॒ अग्र॑वती याज्यानुवा॒क्ये॑ अकरोत् ।
</details>

<details><summary>भट्टभास्कर-टीका</summary>

बुध्नवती इति । 'बुध्नादग्रमङ्गिरोभिः' इति पुरोनुवाक्या, 'बुध्नादग्रेण वि मिमाय मानैः' इति याज्या ।
</details>

<details open><summary>विश्वास-प्रस्तुतिः</summary>

बु॒ध्नादे॒वैन॒मग्र॒म्पर्य॑णयत् ।  
</details>

<details><summary>मूलम्</summary>

बु॒ध्नादे॒वैन॒मग्र॒म्पर्य॑णयत् ।  
</details>

<details><summary>भट्टभास्कर-टीका</summary>

बुध्नादेवेति । मूलादेवारभ्य दृढमूलमिति यावत् ।
</details>

<details open><summary>विश्वास-प्रस्तुतिः</summary>

यो रा॑ज॒न्य॑ आनुजाव॒रस्स्यात् ।  
तस्मा॑ ए॒तमै॒न्द्रमा॑नुषू॒कमेका॑दशकपाल॒न्निर्व॑पेत् ।  
इन्द्र॑मे॒व स्वेन॑ भाग॒धेये॒नोप॑ धावति ।  
स ए॒वैन॒मग्रꣳ॑ समा॒नाना॒म्परि॑ णयति ।  
बु॒ध्नव॑ती॒ अग्र॑वती याज्यानुवा॒क्ये॑ भवतः ।  
बु॒ध्नादे॒वैन॒मग्र॒म्परि॑णयति ।  
आ॒नु॒षू॒को भ॑वति ।   
</details>

<details><summary>मूलम्</summary>

यो रा॑ज॒न्य॑ आनुजाव॒रस्स्यात् ।  
तस्मा॑ ए॒तमै॒न्द्रमा॑नुषू॒कमेका॑दशकपाल॒न्निर्व॑पेत् ।  
इन्द्र॑मे॒व स्वेन॑ भाग॒धेये॒नोप॑ धावति ।  
स ए॒वैन॒मग्रꣳ॑ समा॒नाना॒म्परि॑ णयति ।  
बु॒ध्नव॑ती॒ अग्र॑वती याज्यानुवा॒क्ये॑ भवतः ।  
बु॒ध्नादे॒वैन॒मग्र॒म्परि॑णयति ।  
आ॒नु॒षू॒को भ॑वति ।   
</details>

<details><summary>भट्टभास्कर-टीका</summary>

आनुजावर इति । अनुजः कनिष्ठः । तस्मान्निकृष्टैश्वर्यो योनुजस्य गुणभूतो भवति सोनुजावरः स एवानुजावरः । 'सान्नाय्यानुजावर' इत्यादिना स्वार्थिकोण् ।
</details>

<details open><summary>विश्वास-प्रस्तुतिः</summary>

ए॒षा ह्ये॑तस्य॑ दे॒वता॒ य आ॑नुजाव॒रस्समृ॑द्ध्यै ।
</details>

<details><summary>मूलम्</summary>

ए॒षा ह्ये॑तस्य॑ दे॒वता॒ य आ॑नुजाव॒रस्समृ॑द्ध्यै ।
</details>

<details><summary>भट्टभास्कर-टीका</summary>

एषा हीति । य आनुजावरः एतस्य एषा देवता । का ? या आनुषूकस्य, आनुषूकभागी इन्द्र इत्यर्थः ॥
</details>

<details><summary>मूलम् (संयुक्तम्)</summary>

यो ब्रा᳚ह्म॒ण आ॑नुजाव॒रस्स्यात्तस्मा॑ ए॒तम्बा॑र्हस्प॒त्यमा॑नुषू॒कञ्च॒रुन्निर्व॑पे॒द्बृह॒स्पति॑मे॒व स्वेन॑ भाग॒धेये॒नोप॑ धावति॒ स ए॒वैन॒मग्रꣳ॑ समा॒नाना॒म्परि॑ णयति बु॒ध्नव॑ती॒ अग्र॑वती याज्यानुवा॒क्ये॑ भवतो बु॒ध्नादे॒वैन॒मग्र॒म्परि॑ णयत्यानुषू॒को भ॑वत्ये॒षा ह्ये॑तस्य॑ दे॒वता॒ य आ॑नुजाव॒रस्समृ॑द्ध्यै ॥ [23]  
</details>

<details open><summary>विश्वास-प्रस्तुतिः</summary>

यो ब्रा᳚ह्म॒ण आ॑नुजाव॒रस्स्यात् ।  
तस्मा॑ ए॒तम्बा॑र्हस्प॒त्यमा॑नुषू॒कञ्च॒रुन्निर्व॑पेत् ।  
बृ॒ह॒स्पति॑मे॒व स्वेन॑ भाग॒धेये॒नोप॑ धावति ।  
स ए॒वैन॒मग्रꣳ॑ समा॒नाना॒म्परि॑ णयति ।  
बु॒ध्नव॑ती॒ अग्र॑वती याज्यानुवा॒क्ये॑ भवतः ।  
बु॒ध्नादे॒वैन॒मग्र॒म्परि॑णयति ।  
आ॒नु॒षू॒को भ॑वति ।   
एषा ह्ये॑तस्य॑ दे॒वता॒ य आ॑नुजाव॒रस्समृ॑द्ध्यै ॥  
</details>

<details><summary>मूलम्</summary>

यो ब्रा᳚ह्म॒ण आ॑नुजाव॒रस्स्यात् ।  
तस्मा॑ ए॒तम्बा॑र्हस्प॒त्यमा॑नुषू॒कञ्च॒रुन्निर्व॑पेत् ।  
बृ॒ह॒स्पति॑मे॒व स्वेन॑ भाग॒धेये॒नोप॑ धावति ।  
स ए॒वैन॒मग्रꣳ॑ समा॒नाना॒म्परि॑ णयति ।  
बु॒ध्नव॑ती॒ अग्र॑वती याज्यानुवा॒क्ये॑ भवतः ।  
बु॒ध्नादे॒वैन॒मग्र॒म्परि॑णयति ।  
आ॒नु॒षू॒को भ॑वति ।   
एषा ह्ये॑तस्य॑ दे॒वता॒ य आ॑नुजाव॒रस्समृ॑द्ध्यै ॥  
</details>

<details><summary>भट्टभास्कर-टीका</summary>

5यो ब्राह्मण इत्यादि ॥ ब्राह्मणानुजावरविषये बार्हस्पत्यचरुविधिः । शेषो गतः ॥

इति द्वितीये तृतीये चतुर्थोनुवाकः ॥  
</details>
