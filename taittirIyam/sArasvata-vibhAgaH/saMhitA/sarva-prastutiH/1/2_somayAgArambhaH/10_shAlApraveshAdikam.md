+++
title = "१० शालाप्रवेशादिकम्"

+++
(प्राचीनवंशसमीपमागतस्य सोमस्य सत्कारः)  
६ त्रिष्टुप्। सोमऋषिः

## सोमस्य प्राचीनवंशप्रवेशः

________
<details><summary>भास्करोक्त-विनियोगः</summary>

आतिथ्यं निर्वपति।।
</details>
<details open><summary>विश्वास-प्रस्तुतिः</summary>

अ॒ग्नेर् आ॑ति॒थ्यम् अ॑सि॒, +++(सर्वदेवतात्मने)+++ विष्ण॑वे त्वा +++(निर्वपामि)+++ ।  
+++(सर्वदेवतात्मनो विष्णोर् अंशभूता एते अग्न्य्-आदयो राज्ञि गृहम् आगते आगता भवन्ति । 'यावद्भिर् वै राजानुचरैर् आगच्छति सर्वेभ्यो वै तेभ्य आतिथ्यं क्रियते' इति ब्राह्मणम्।)+++

</details>
<details><summary>Keith</summary>

Thou art the hospitality of Agni. For Visnu thee!  
</details>
<details><summary>मूलम्</summary>

अ॒ग्नेरा॑ति॒थ्यम॑सि॒, विष्ण॑वे त्वा  +++(निर्वपामि)+++  ।
</details>
<details><summary>पद-पाठः</summary>

अ॒ग्नेः । आ॒ति॒थ्यम् । अ॒सि॒ । विष्ण॑वे । त्वा॒ । 
</details>

<details><summary>भट्टभास्कर-टीका</summary>

1आतिथ्यं निर्वपति - अग्नेरातिथ्यमसीत्यादिभिः ॥  
'अतिथिरभ्यतितो गृहाद्भवति' इति यास्कः । अतेरिथिन् । अतिथये इदमातिथ्यम् ॥  
'अतिथेर्ञ्यः' । अत्र सर्वदेवतात्मनो विष्णोरंशभूता एते अग्न्यादयो राज्ञि गृहमागते आगता भवन्ति । ते च केवलं निर्वपणविशेषणतयोपादीयन्ते । यथा - 'यदग्नावग्निं मथित्वा प्रहरति तेनैवाग्नय आतिथ्यं क्रियते' इति । अत्र नाग्नेर्हविषा सम्बन्धः । एवमेते अग्न्यादयो न हविर्भजन्ते, विष्णोरेव केवलस्य सर्वदेवतासमष्टिरूपस्य हविषा सम्बन्धः ।   
ननु निर्वपणमन्त्रेष्वग्न्यादयोपि प्रतीयन्ते, तत्कथं केवलं विष्णुस्स्यात् हविषस्सम्बन्धी? उच्यते - अग्न्यादिग्रहणस्योपलक्षणार्थत्वादन्येषामपि राज्ञा सहागतानामतिथीनाम्, अत्रागतानां मध्ये कौश्चिन्निर्वापः क्रियत इति । अत्र हि ब्राह्मणम् 'यावद्भिर्वै राजानुचरैरागच्छति सर्वेभ्यो वै तेभ्य आतिथ्यं क्रियते' इत्युक्त्वा 'अग्नेरातिथ्यमसि विष्णवे त्वेत्याह गायत्रिया एवैतेन करोति' इत्यदिना अग्न्यादीनामुपलक्षणभूतानां हविषा सम्बन्धो नास्तीति प्रतिपादयति । तत्राग्न्यादयस्तिस्रो देवताः विष्णुना व्यधिकरणभूता निर्दिष्टाः; अन्ये तु सामानाधिकरण्येन, आतिथ्यपदं च तयोर्मन्त्रयोर्नास्ति । तत्र वैचित्र्यकारणं मृग्यम् ।   
मन्त्रार्थस्तु - निरुप्यमाणं द्रव्यमुच्यते । अग्नेरग्न्यात्मनो विष्ण्वंशस्यातिथ्यमतिथिप्रयुक्तं निर्वाप्यं त्वमसि, तत्त्वां विष्णवे हविष्मते निर्वपामि ॥
</details>
<details open><summary>विश्वास-प्रस्तुतिः</summary>

सोम॑स्याऽऽति॒थ्यम् अ॑सि॒, +++(सर्वदेवतात्मने)+++ विष्ण॑वे॒ त्वा +++(निर्वपामि)+++  ।
</details>
<details><summary>Keith</summary>

Thou art the hospitality of Soma. For Visnu thee!
</details>
<details><summary>मूलम्</summary>

सोम॑स्याऽऽति॒थ्यम॑सि॒ विष्ण॑वे॒ त्वा  +++(निर्वपामि)+++  ।
</details>

<details><summary>पद-पाठः</summary>

सोम॑स्य । आ॒ति॒थ्यम् । अ॒सि॒ । विष्ण॑वे । त्वा॒ । 
</details>

<details><summary>भट्टभास्कर-टीका</summary>

2सोमस्य सोमलतात्मनो विष्ण्वंशस्य । शेषं समानम् ॥

- [आतिथ्यमतिथिप्रयुक्तं निर्वाप्यं त्वमसि, तत्त्वां विष्णवे हविष्मते निर्वपामि ॥]
</details>
<details open><summary>विश्वास-प्रस्तुतिः</summary>

अति॑थेर्+++(=अतनशीलस्य [सुर्यस्य वायोर् वा])+++ आति॒थ्यम॑सि॒, +++(सर्वदेवतात्मने)+++ विष्ण॑वे त्वा॒ऽग्नये᳚ त्वा +++(निर्वपामि)+++  ।
</details>
<details><summary>Keith</summary>

Thou art the hospitality of the stranger. For Visnu thee!
</details>
<details><summary>मूलम्</summary>

अति॑थेराति॒थ्यम॑सि॒, विष्ण॑वे त्वा॒ऽग्नये᳚ त्वा  +++(निर्वपामि)+++  ।
</details>
<details><summary>पद-पाठः</summary>

अति॑थेः । आ॒ति॒थ्यम् । अ॒सि॒ । विष्ण॑वे । त्वा॒ । अ॒ग्नये᳚ । त्वा॒ ।
</details>

<details><summary>भट्टभास्कर-टीका</summary>

अतिथिरतनशीलः यतस्सर्वदा गच्छति आदित्य उच्यते; वायुर्वा । समानमन्यत् ॥ [आतिथ्यमतिथिप्रयुक्तं निर्वाप्यं त्वमसि, तत्त्वां विष्णवे हविष्मते निर्वपामि ॥]
</details>
<details open><summary>विश्वास-प्रस्तुतिः</summary>

रा॒य॒स्-पो॒ष॒दाव्न्ने॒ +++(ऽग्नये)+++ +++(तदात्मने)+++ विष्ण॑वे +++(च)+++ त्वा +++(निर्वपामि)+++ ।
</details>
<details><summary>Keith</summary>

For Agni thee, giver of wealth, for Visnu thee;

</details>
<details><summary>मूलम्</summary>

रा॒य॒स्पो॒ष॒दाव्न्ने॒ विष्ण॑वे त्वा  +++(निर्वपामि)+++  ।
</details>
<details><summary>पद-पाठः</summary>

रा॒य॒स्पो॒ष॒दाव्न्न॒ इति॑ रायस्पोष-दाव्न्ने᳚ । विष्ण॑वे । त्वा॒ । 
</details>

<details><summary>भट्टभास्कर-टीका</summary>

4रायस्पोषदावा नामाग्निविशेषः, तदात्मने विष्णवे त्वां निर्वपामि । रायो धनस्य पोषो रायस्पोषः । छान्दसष्षष्ठ्या अलुक्, 'षष्ठ्याः पतिपुत्र' इति सत्वम् । तं ददातीति । 'आतो मनिन्' इति वनिप्, कृदुत्तरपदप्रकृतिस्वरत्वम् ॥ [आतिथ्यमतिथिप्रयुक्तं निर्वाप्यं त्वमसि, तत्त्वां विष्णवे हविष्मते निर्वपामि ॥]
</details>
<details open><summary>विश्वास-प्रस्तुतिः</summary>

श्ये॒नाय॑ त्वा सोम॒भृते॒ विष्ण॑वे +++(च)+++ त्वा +++(निर्वपामि)+++।
</details>
<details><summary>Keith</summary>

for the eagle, bringer of the Soma, thee, for Visnu thee!

</details>
<details><summary>मूलम्</summary>

श्ये॒नाय॑ त्वा सोम॒भृते॒ विष्ण॑वे त्वा  +++(निर्वपामि)+++ ।
</details>
<details><summary>पद-पाठः</summary>

श्ये॒नाय॑ । त्वा॒ । सो॒म॒भृत॒ इति॑ सोम-भृते᳚ । विष्ण॑वे । त्वा॒ ।  
</details>

<details><summary>भट्टभास्कर-टीका</summary>

5श्येनस्सोमभृद्देवताविशेषः । गायत्रीत्येके ॥ श्येनश्शंसनीय इत्याहुः । श्येनात्मा वा सोमं बिभर्तीति सोमभृत् । गायत्रीपक्षे सोमं हरतीति सोमभृत् । 'हृग्रहोर्भश्छन्दसि' इति भत्वम् ॥
</details>


________
<details><summary>भास्करोक्त-विनियोगः</summary>

6यजमानस्सोममादत्ते - या त इति त्रिष्टुभार्धर्चेन ॥  
7शालां प्रवेशयति - गयस्फान इति द्वितीयेनार्धर्चेन ॥
</details>
<details open><summary>विश्वास-प्रस्तुतिः</summary>

+++(हे सोम)+++ या ते॒ धामा॑नि ह॒विषा॒ यज॑न्ति॒  
ता ते॒ विश्वा॑ परि॒-भूर् अ॑स्तु य॒ज्ञम्+++(स्य)+++ ।
</details>
<details><summary>Keith</summary>

Thy powers which they honour with oblation,  
May they all envelop the sacrifice!
</details>
<details><summary>मूलम् (संयुक्तम्)</summary>

या ते॒ धामा॑नि ह॒विषा॒ यज॑न्ति॒ ता ते॒ विश्वा॑ परि॒भूर॑स्तु य॒ज्ञङ्ग॑य॒स्फानᳶ॑ प्र॒तर॑णस्सु॒वीरोऽवी॑रहा॒ प्र च॑रा सोम॒ दुर्या॒न्
</details>



<details><summary>मूलम्</summary>

या ते॒ धामा॑नि ह॒विषा॒ यज॑न्ति॒ ता ते॒ विश्वा॑ परि॒भूर॑स्तु य॒ज्ञम् ।
</details>

<details><summary>पद-पाठः</summary>

या । ते॒ । धामा॑नि । ह॒विषा᳚ । यज॑न्ति । ता । ते॒ । विश्वा᳚ । प॒रि॒भूरिति॑ परि-भूः । अ॒स्तु॒ । य॒ज्ञम् । 
</details>
<details><summary>भट्टभास्कर-टीका</summary>

6यजमानस्सोममादत्ते - या त इति त्रिष्टुभार्धर्चेन ॥  
हे सोम या यानि तव धामानि स्थानानि नामानि जन्मानि वा हविषा यजन्ति ता तानि विश्वान्यपि धामानि परिभूः परितो भावयिता रक्षिता अस्तु । कः? भवान् । यद्वा - पुरुषव्यत्ययः एधीत्यर्थः । यज्ञं चं परिभूरस्तु । 'ततोन्यत्रापि दृश्यते' इति द्वितीया । तसिप्रत्ययान्तो वा । तत्र 'अभितः परितस्समयानिकषाहाप्रतियोगेष्वपि दृश्यते' इति द्वितीया । यद्वा - लक्षणे परेः कर्मप्रवचनीयसंज्ञा । 'कर्मप्रवचनीयानां प्रतिषेधः' इत्येतद्बाधित्वा व्यत्ययेन समासः ॥
</details>


________
<details><summary>भास्करोक्त-विनियोगः</summary>

शालां प्रवेशयति।
</details>
<details open><summary>विश्वास-प्रस्तुतिः</summary>

ग॒य॒+++(=गृह)+++स्फानᳶ॑+++(=वर्धयिता)+++ प्र॒तर॑णस् सु॒वीरो  
ऽ+++(स्वपक्ष)+++वी॑रहा॒ प्र च॑रा सोम॒ दुर्या॑न्+++(=गृहान् [प्राग्वंशदीन्])+++ ॥
</details>
<details><summary>Keith</summary>

Giver of wealth, impeller, rich in heroes,  
Slaying not heroes, O Soma, enter the dwellings.  
</details>
<details><summary>मूलम्</summary>

ग॒य॒स्फानᳶ॑ प्र॒तर॑णस्सु॒वीरोऽवी॑रहा॒ प्र च॑रा सोम॒ दुर्या॑न् ॥
</details>

<details><summary>पद-पाठः</summary>

ग॒य॒स्फान॒ इति॑ गय-स्फानः॑ । प्र॒तर॑ण॒ इति॑ प्र-तर॑णः । सु॒वीर॒ इति॑ सु-वीरः॑ । अवी॑र॒हेत्यवी॑र-हा॒ । प्रेति॑ । च॒र॒ । सो॒म॒ । दुर्या॑न् । 
</details>

<details><summary>भट्टभास्कर-टीका</summary>

7शालां प्रवेशयति - गयस्फान इति द्वितीयेनार्धर्चेन ॥  
गय इति गृहनाम । गयानां गृहाणां स्फायिता वर्धयिता गयस्फानः । ओ स्फयी वृद्धौ 'कृत्यल्युटो बहुलम्' इति कर्तरि ल्युट्, धातोरन्त्यलोपश्छान्दसः । आकारान्तं धात्वन्तरं वा द्रष्टव्यम् । प्रतरणः प्रकर्षेण दुर्गेभ्यस्तारयिता । सुवीरश्शोभनैः पुत्रपौत्रादिभिरस्मदीयैस्तद्वान् । 'वीरवीर्यौ च' इत्युत्तरपदाद्युदात्तत्वम् । अवीरहा कस्यचिदप्यस्मदीयस्य पुत्रपौत्रादेरहन्ता सर्वदा प्रसन्न एव सन्, हे सोम दुर्यान् प्राग्वंशदीन् गृहान् प्रचर प्रकर्षेण प्रविश्य चर ॥
</details>



##  सोमोपस्थानादि
________
<details><summary>भास्करोक्त-विनियोगः</summary>

नीडे कृष्णाजिनम् आस्तृणाति।
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/2_somayAgArambhaH/08_anasi_sthApanam/adityAs_sadaH.md">
<details open><summary><h5>अदित्यास् सदः ...{Loading}...</h5></summary>
<details open><summary>विश्वास-प्रस्तुतिः</summary>

अदि॑त्या॒स् सदो॑ऽसि ।
</details>
<details><summary>Keith</summary>

Thou art the seat of Aditi.
</details>
<details><summary>मूलम्</summary>

अदि॑त्या॒स्सदो॑ऽसि ।
</details>
<details><summary>भट्टभास्कर-टीका</summary>

3नीडे कृष्णाजिनमास्तृणाति - अदित्या इति ॥ अदित्याः देवमातुः सदः सदनं लोकलक्षणं त्वमसि ॥
</details>
</details>
</div>  


________
<details><summary>भास्करोक्त-विनियोगः</summary>

तस्मिन् सोमं निदधाति।
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/2_somayAgArambhaH/08_anasi_sthApanam/adityAs_sada_AsIda.md">
<details open><summary><h5>अदित्यास् सद आसीद ...{Loading}...</h5></summary>
<details open><summary>विश्वास-प्रस्तुतिः</summary>

अदि॑त्या॒स् सद॒ आसीद ।
</details>
<details><summary>Keith</summary>

Sit on the seat of Aditi.
</details>
<details><summary>मूलम्</summary>

अदि॑त्या॒स्सद॒ आसीद ।
</details>
<details><summary>भट्टभास्कर-टीका</summary>

4तस्मिन्सोमं निदधाति - अदित्या इति ॥ अदित्यास्सदः सदन स्थानीयमेतत् कृष्णाजिनमासीद उपविश अस्मिन् ॥
</details>
</details>
</div>
<details><summary>मूलम् (संयुक्तम्)</summary>

－अदि॑त्या॒स्सदो॒ऽस्यदि॑त्या॒स्सद॒ आ [18]सी॒द
</details>
<details><summary>भट्टभास्कर-टीका</summary>

8-9कृष्णाजिनस्तरणसोमस्थापनमन्त्रौ व्याख्यातौ-अदित्यास्सद इति ॥
</details>

________
<details><summary>भास्करोक्त-विनियोगः</summary>

सोमम् उपतिष्ठते।।
</details>
<details open><summary>विश्वास-प्रस्तुतिः</summary>

+++(तादात्म्येनाऽधुना)+++ वरु॑णोऽसि धृ॒तव्र॑तो, वारु॒णम् अ॑सि ।  
+++('वरुणो वा एष यजमानमभ्यैति यत्क्रीतस्सोम उपनद्धः' इति ब्राह्मणम् ।)+++
</details>
<details><summary>Keith</summary>

Thou art Varuna who guardeth law; thou art of Varuna.
</details>
<details><summary>मूलम् (संयुक्तम्)</summary>

वरु॑णोऽसि धृ॒तव्र॑तो वारु॒णम॑सि श॒य्ँयोर्दे॒वानाꣳ॑ स॒ख्यान्मा दे॒वाना॑म॒पस॑श्छिथ्स्म॒ह्याप॑तये त्वा गृह्णामि
</details>
<details><summary>मूलम्</summary>

वरु॑णोऽसि धृ॒तव्र॑तो, वारु॒णम॑सि ।
</details>
<details><summary>पद-पाठः</summary>

वरु॑णः । अ॒सि॒ । धृ॒तव्र॑त॒ इति॑ धृ॒त-व्र॒तः॒ ।   
वा॒रु॒णम् । अ॒सि॒ ।
</details>

<details><summary>भट्टभास्कर-टीका</summary>

10सोममुपतिष्ठते - वरुणोसीति गायत्र्यैकपदया यजुरन्तया ॥ हे सोम वरुणस्त्वमसि वरणीयत्वात् । वृतत्वाद्वा; वाससा आच्छादितत्वात् । 'वरुणो वा एष यजमानमभ्यैति यत्क्रीतस्सोम उपनद्धः' इति ब्राह्मणम् । धृतव्रतः धृतकर्मा धारणत्वात्कर्मणाम् । वारुणं वरुणस्य तव यत्स्वभूतां द्रव्यमिति सर्वं त्वमेव त्वदधीनत्वात् ॥
</details>

________
<details><summary>भास्करोक्त-विनियोगः</summary>

वंशे बध्नाति।
</details>
<details open><summary>विश्वास-प्रस्तुतिः</summary>

श॒य्ँ+++(=शमनम्)+++ योर्+++(=बन्धनाद्)+++ दे॒वाना॑म् ।
</details>
<details><summary>Keith</summary>

Be prosperity ours from our friendship with the gods.
</details>
<details><summary>मूलम्</summary>

श॒य्ँयोर्दे॒वाना॑म्  +++(भव)+++ ।
</details>
<details><summary>पद-पाठः</summary>

शँ॒य्योरिति॑ शं-योः । दे॒वाना᳚म् । 
</details>

<details><summary>भट्टभास्कर-टीका</summary>

11वंशे बध्नाति - शंयोरिति ॥ शं च योश्च देवानां भव । समाहारद्वन्द्वः, छान्दसं पुल्लिङ्गत्वम् । विद्यमानानां रोगादीनां शामनं शम् । आगामिनां यावनं पृथक्करणं उत्पत्तिनिरोधः योः । उभयत्रापि शाम्यतेर्यौतेश्च विच् ॥
</details>


________
<details><summary>भास्करोक्त-विनियोगः</summary>

सोमस्य पादौ प्रक्षालयति।
</details>
<details open><summary>विश्वास-प्रस्तुतिः</summary>

स॒ख्यान् मा दे॒वाना॑म् अ॒पस॑श्+++(=कर्मतः)+++ छिथ्स्महि ।
</details>
<details><summary>Keith</summary>

May we be not severed from our service of the gods.
</details>
<details><summary>मूलम्</summary>

स॒ख्यान्मा दे॒वाना॑म॒पस॑श्छिथ्स्महि ।
</details>
<details><summary>पद-पाठः</summary>

स॒ख्यात् । मा । दे॒वाना᳚म् । अ॒पसः॑ । छि॒थ्स्म॒हि॒ ।
</details>

<details><summary>भट्टभास्कर-टीका</summary>

12सोमस्य पादौ प्रक्षालयति - सख्यान्मा देवानामिति ॥ देवानां सम्बन्धि यत् अपः कर्म ततः सख्याच्च तत एव हेतोः मा छिथ्स्महि विच्छिन्ना मा भूम । 'सख्युर्यः' ॥
</details>


## आज्यग्रहणादिकम्
________
<details><summary>भास्करोक्त-विनियोगः</summary>

तानूनप्त्रम् आज्यं गृह्णाति, यत् सर्वैः स्प्रक्ष्यत ऋत्विग्भिः। अयम् एक-कार्यानुवृत्त्य्-अर्थं समयः क्रियते तेषु।।
</details>
<details><summary>मूलम् (संयुक्तम्)</summary>

आप॑तये त्वा गृह्णामि॒ परि॑पतये त्वा गृह्णामि॒ तनू॒नप्त्रे᳚ त्वा गृह्णामि शाक्व॒राय॑ त्वा गृह्णामि॒ शक्म॒न्नोजि॑ष्ठाय त्वा गृह्णा॒मि
</details>
<details open><summary>विश्वास-प्रस्तुतिः</summary>

+++(हे आज्य)+++ आप॑तये+++(आपतततीति→प्राणाय)+++ त्वा गृह्णामि ।
</details>
<details><summary>Keith</summary>

For him who rushes on I seize thee;
</details>
<details><summary>मूलम्</summary>

आप॑तये त्वा गृह्णामि ।
</details>
<details><summary>पद-पाठः</summary>

आप॑तय॒ इत्या-प॒त॒ये॒ । त्वा॒ । गृ॒ह्णा॒मि॒ । 
</details>

<details><summary>भट्टभास्कर-टीका</summary>

13तानूनप्त्रं गृह्णाति - आपतय इति ॥ आवृत्त्या आभिमुख्येन वा पतति पातीति वा आपतिः प्राणः । 'प्राणो वा आपतिः' इति च ब्राह्मणम् । अव्ययपूर्वपदप्रकृतिस्वरत्वम् । तस्मै तदविनाशाय त्वां गह्णामि ध्रुवातः स्रुवेण गृह्णामि ॥
</details>
<details open><summary>विश्वास-प्रस्तुतिः</summary>

परि॑पतये+++(परिपततीति→मनसे)+++ त्वा गृह्णामि।
</details>
<details><summary>Keith</summary>

for him who rushes around I seize thee;
</details>
<details><summary>मूलम्</summary>

परि॑पतये त्वा गृह्णामि।
</details>
<details><summary>पद-पाठः</summary>

परि॑पतय॒ इति॒ परि॑-प॒त॒ये॒ । त्वा॒ । गृ॒ह्णा॒मि॒ । 
</details>

<details><summary>भट्टभास्कर-टीका</summary>

14हे आज्य परितः सवर्तः पाति पततीति वा परिपतिः मनः । पातेर्डतिः । पतेः 'इन् सर्वधातुभ्यः' इति इन् । 'मनो वै परिपतिः' इति च ब्राह्मणम् । तस्मै त्वां गृह्णामि ॥
</details>
<details open><summary>विश्वास-प्रस्तुतिः</summary>

तनू॒+++(=जल)+++नप्त्रे᳚+++(=शरीरस्थायाग्नये)+++ त्वा गृह्णामि।
</details>
<details><summary>Keith</summary>

for Tanunapat I seize thee;
</details>
<details><summary>मूलम्</summary>

तनू॒नप्त्रे᳚ त्वा गृह्णामि।
</details>
<details><summary>पद-पाठः</summary>

तनू॒नप्त्र॒ इति॒ तनू᳚-नप्त्रे᳚ । त्वा॒ । गृ॒ह्णा॒मि॒ । 
</details>

<details><summary>भट्टभास्कर-टीका</summary>

15तनूनामपां नप्ता चतुर्थः तनूनप्ता अग्निः शरीरस्थः । तस्मै गृह्णामि । वनस्पत्यादित्वात्पूर्वोत्तरपदयोः युगापत्प्रकृतिस्वरत्वम् ॥
</details>
<details open><summary>विश्वास-प्रस्तुतिः</summary>

शा॒क्व॒राय॑+++(=शक्त्यै)+++ त्वा गृह्णामि।
</details>
<details><summary>Keith</summary>

for the mighty I seize thee;
</details>
<details><summary>मूलम्</summary>

शा॒क्व॒राय॑ त्वा गृह्णामि।
</details>
<details><summary>पद-पाठः</summary>

शा॒क्व॒राय॑ । त्वा॒ । गृ॒ह्णा॒मि॒ । 
</details>

<details><summary>भट्टभास्कर-टीका</summary>

16शाक्वराय शक्त्यै । शकनशीलः शक्वरः तस्य भावश्शाक्वरं शक्तिरेव । 'शक्त्यै हि ते तास्समवाद्यन्त' इति च ब्राह्मणम् । तस्मै गृह्णामि ॥
</details>
<details open><summary>विश्वास-प्रस्तुतिः</summary>

शक्म॒न्न्+++(=शक्तेषु)+++ ओजि॑ष्ठाय +++(प्राणाय)+++ त्वा गृह्णामि।
</details>
<details><summary>Keith</summary>

for the mightiest in strength I seize thee.
</details>
<details><summary>मूलम्</summary>

शक्म॒न्नोजि॑ष्ठाय त्वा गृह्णामि।
</details>
<details><summary>पद-पाठः</summary>

शक्म॑न् । ओजि॑ष्ठाय । त्वा॒ । गृ॒ह्णा॒मि॒ । 
</details>

<details><summary>भट्टभास्कर-टीका</summary>

17शक्मन्न् शक्मेषु जातावेकवचनम् । शकेर्मनिन्, 'सुपां सुलुक्' इति ङेर्लुक्, 'न ङिसम्बुद्ध्योः' इति नलोपप्रतिषेधः । शक्तानां मध्ये ओजिष्ठाय अतिशयेन बलवते प्राणाय त्वां गृह्णामि । ओजस्विशब्दादिष्ठनि 'विन्मतोर्लुक्', 'टेः' इति टिलोपः । अयमेककार्यानुवृत्त्यर्थं समयः क्रियते । यद्येवं समयो न क्रियेत तदा परस्पराभिप्रायेणा द्रोहेण विप्रतिपद्यमाना यागं न कुर्युः । अतस्तन्मा भूदिति तानूनप्त्रं गृह्यते ॥
</details>

________
<details><summary>भास्करोक्त-विनियोगः</summary>

अव-मृशाति।।
</details>
<details open><summary>विश्वास-प्रस्तुतिः</summary>

अना॑धृष्टम् असि,   
अनाधृ॒ष्यन्, दे॒वाना॒म् ओजो॑, ऽभिशस्ति॒+++(=अभिशाप)+++पाः, अ॑नभिशस्ते॒न्यम्+++(=अभिशस्तेनाऽवेध्या)+++ +++(असि)+++।
</details>


<details><summary>Keith</summary>

Thou art unapproached,  
the unapproachable might of the gods, guarding from imprecations, impervious to imprecations.
</details>

<details><summary>मूलम्</summary>

अना॑धृष्टमसि,  अनाधृ॒ष्यम्  +++(असि)+++  दे॒वाना॒मोजोऽभिशस्ति॒पा अ॑नभिशस्ते॒ऽन्यम् ।
</details>
<details><summary>पद-पाठः</summary>

अना॑धृष्ट॒मित्यना᳚-धृ॒ष्ट॒म् । अ॒सि॒ ।  
अ॒ना॒धृ॒ष्यमित्य॑ना-धृ॒ष्यम् ।  
दे॒वाना᳚म् । ओजः॑ ।   
अ॒भि॒श॒स्ति॒पा इत्य॑भिशस्ति-पाः ।   अ॒न॒भि॒श॒स्ते॒न्यम् इत्य् अ॑नभि-श॒स्ते॒न्यम् । 
</details>

<details><summary>भट्टभास्कर-टीका</summary>

18अवमृशाति - अनाधृष्टमसीति ॥ आज्यमुच्यते । अनाधृष्टं केनचिदप्यनभिमूतमसि ।  
अनाधृष्यं केनचिदप्यभिभवितुमशक्यं चासि । 'ऋदुपधाच्चाकॢपिचृतेः' इति क्यप्, 'ययतोश्चातदर्थे' इत्युत्तरपदान्तोदात्तत्वम् ।   
देवानामोजो बलं चासि । त्वया हि देवा ऋत्विजो बलवन्तो यजन्ते । यद्वा - त्व्या हि देवा इन्द्रादयो बलवन्तो भवन्ति ।  
अभिशस्तिपाः अभिशस्तिरभिशंसनमभिशापः अतस्त्वं पासि । विचि लिङ्गव्यत्ययः ।

अनभिशस्तेन्यं अनभिशंसनीयं केनचिदपि नाभिशंस्यते न दूष्यत इत्यर्थः । एन्यप्रत्ययस्तुडागमश्च उत्तरपदान्तोदात्तत्वं च छन्दसि । [यद्वा?] अभिशस्तेन योगं नार्हति इत्यनभिशस्तेन्यम् । 'छन्दसि च' इति यः, विभक्तेर्लुगभावश्छान्दसः, योगं नार्हतीत्यर्थे तद्धतिः, 'ययतोश्चातदर्थे' इत्युत्तरपदान्तोदात्तत्वम् । यद्वा - अभिशंसनं अभिशस्तं तन्नार्हतीति एन्यप्रत्ययश्छान्दसः 'नञो गुणप्रतिषेधे' इत्युत्तरपदान्तोदात्तत्वम् । ईदृशं त्वमसीत्याज्यस्तुतिः ॥
</details>
________
<details><summary>भास्करोक्त-विनियोगः</summary>

यजमानं वाचयति।।
</details>
<details open><summary>विश्वास-प्रस्तुतिः</summary>

अनु॑ मे दी॒ख्षान् दी॒ख्षाप॑तिर् मन्यताम्,  
अनु॒ तप॒स् तप॑स्पतिः+++(=अग्निः [मन्यताम्])+++।  
अञ्ज॑सा+++(=ऋजुना)+++ स॒त्यम् +++(समयं तानूनप्त्राभिमर्शनेन)+++ उप॑ गेषम्+++(=अगच्छम्)+++।  
सु॒वि॒ते+++(=सूताय)+++ मा॑ धाः ॥
</details>
<details><summary>Keith</summary>

May the lord of consecration approve my consecration,  
the lord of penance my penance.  
Speedily may I attain truth.  
Place me in good fortune.

</details>
<details><summary>मूलम् (संयुक्तम्)</summary>

－ अनु॑ मे दी॒ख्षान्दी॒ख्षाप॑तिर्मन्यता॒मनु॒ तप॒स्तप॑स्पति॒रञ्ज॑सा स॒त्यमुप॑ गेषꣳ सुवि॒ते मा॑ धाः ॥ [19]
</details>
<details><summary>मूलम्</summary>

अनु॑ मे दी॒ख्षान्दी॒ख्षाप॑तिर्मन्यताम् ।  
अनु॒ तप॒स्तप॑स्पतिः  +++(मन्यताम्)+++ ।

अञ्ज॑सा स॒त्यमुप॑ गेषम् ।   
सु॒वि॒ते मा॑ धाः ॥


</details>
<details><summary>भट्टभास्कर-टीका</summary>

अन्विति॑ । मे॒ । दी॒ख्षाम् । दी॒ख्षाप॑ति॒रिति॑ दी॒ख्षा-प॒तिः॒ । म॒न्य॒ता॒म् ।   
अन्विति॑ । तपः॑ । तप॑स्पति॒रिति॒ तपः॑-प॒तिः॒ ।   
अञ्ज॑सा । स॒त्यम् । उपेति॑ । गे॒ष॒म् ।   
सु॒वि॒ते । मा॒ । धाः॒ ॥ [19]  
</details>

<details><summary>भट्टभास्कर-टीका</summary>

19यजमानं वाचयति - अन्विति ॥ दीक्षापतिर्विष्णुस्स मम दीक्षामनुमन्यतां अनुजानातु । 'पत्यावैश्वर्ये' इति पूर्वपदप्रकृतिस्वरत्वम् । तपः उपसत् तस्य पतिस्तपस्पतिरग्निः । सोपि मम तपोनुमन्यताम् ।

अञ्जसा ऋजुना आशास्येन सत्यं समयं तानूनप्त्राभिमर्शनेन उपगेषं उपसम्प्राप्तोस्मि ।

अत एतद्विज्ञाय मां सुविते धाः धेहि स्थापय हे आज्य सुविते सूतौ अपत्ये मां धेहि अपत्यवन्तं मां कुरु । छान्दस इडागमः ।   
यद्वा - सुविते । स्विते सुष्ठुप्राप्ते अस्मत्प्राप्ते अस्मत्पूर्वचरिते यज्ञे वा मां धेहि । स्थाने वा सुखवति अस्मर्त्पूवेरिते मां स्थापय । 'तन्वादीनां । बहुळं छन्दसि' इत्युवङादेशः, 'सूपमानात्क्तः' इत्युत्तरपदान्तोदात्तत्वम् ।   
अन्य आहुः - अञ्जसा ऋजुना यथाशस्त्रीयेण सत्यं सति साधु परानिन्दात्मकं वस्तु उपगेषं उपगतो भूयासम् । तदर्थमामन्त्रिते श्रेयोर्थिभिस्सुष्ठु सेविते सुष्ठु ज्ञाते वा पथि मां ज्ञा[स्था]पयतेति । अस्मिन्पक्षे इणो गादेशश्छान्दसः, आशिषि लिङ्, 'लिङ्याशिष्यङ्', 'आतो लोपः', यासुट्, 'अतो येयः', आर्धधातुकत्वात्सलोपाभावः, बहुळवचनाद्यलोपः ।   
पूर्वस्मिन् पक्षे लुङि 'इणो गा लुङि' इति गादेशः, छान्दसः इत्वं विकारः, व्यत्ययेन 'गातिस्था' इति न प्रवर्तते, 'बहुळं छन्दस्यमाङ्योगेपि' इत्यडभावः ॥

</details>
इति द्वितीये प्रपाठके दशमोनुवाकः  
