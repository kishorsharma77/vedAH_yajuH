+++
title = "११ उपसदाहुत्यन्तम्"

+++
सोम-करणक-करिष्यमाण-याग-विघ्न-कार्य्-असुर-पराभवार्थोपसद्-वर्णनम्  
सोमऋषिः
________
<details><summary>भास्करोक्त-विनियोगः</summary>

सोमम् आप्याययति।
</details>
<details open><summary>विश्वास-प्रस्तुतिः</summary>

अ॒ꣳ॒शुर् अꣳ॑शुस् ते +++(प्रत्येकः)+++ देव सो॒माऽऽप्या॑यताम् इन्द्रा॑यैक-धन॒-विदे।  
आ तुभ्य॒म्+++(=त्वत्पानाय)+++ इन्द्रᳶ॑ प्यायताम् ।  
आ त्वम् इन्द्रा॑य प्याय॒स्व ।
</details>
<details><summary>Keith</summary>

May thy every shoot, O god Soma, swell, For Indra who gaineth the chiefest wealth;  
May Indra swell for thee;
Do thou swell for Indra.
</details>
<details><summary>मूलम् (संयुक्तम्)</summary>

－ अ॒ꣳ॒शुरꣳ॑शुस्ते देव सो॒माऽऽप्या॑यता॒मिन्द्रा॑यैकधन॒विद॒ आ तुभ्य॒मिन्द्रᳶ॑ प्यायता॒मा त्वमिन्द्रा॑य प्याय॒स्व
</details>
<details><summary>मूलम्</summary>

अ॒ꣳ॒शुरꣳ॑शुस्ते देव सो॒माऽऽप्या॑यताम् इन्द्रा॑यैकधन॒विदे।  
आ तुभ्य॒मिन्द्रᳶ॑ प्यायताम् ।  
आ त्वमिन्द्रा॑य प्याय॒स्व ।
</details>
<details><summary>भट्टभास्कर-टीका</summary>

1सोममाप्याययति - अंशुरंशुरिति ॥ हे देवसोम ते त्वदीयों शुरशुः सर्वोवयवः आप्यायतां वर्धताम् । वीप्सायां द्विर्वचनम्, 'अनुदात्तं च' इति द्वितीयस्यानुदात्तत्वम् ।

इन्द्राय इन्द्रार्थम् । इन्द्रो विशेष्यते - एकधनविदे, एकं प्रधानं धनं उदकं येषु घटेषु ते एकधनाः, तान्विन्दति लभत इत्येकधनवित् । इन्द्रो हि तान्विन्दति इन्द्रार्थत्वात् । इन्द्रोपि तुभ्यं त्वदर्थं त्वत्पानार्थमाप्यायतां पातुं समर्थो भवतु ।

त्वं चाप्यायमानसर्वांशुः इन्द्रार्थमाप्यायस्व पर्याप्तो भव ॥
</details>


________
<details><summary>भास्करोक्त-विनियोगः</summary>

यजमानं वाचयति।
</details>
<details open><summary>विश्वास-प्रस्तुतिः</summary>

आप्या॑यय॒ सखी᳚न् स॒न्या मे॒धया᳚ ।  
स्व॒स्ति ते॑ देव सोम सु॒त्याम्+++(=अभिषवम्)+++ अ॑शीय+++(=आप्नुयाम्)+++ ।
</details>
<details><summary>Keith</summary>

Make thy comrades to swell with wealth and skill; with good fortune  
may I accomplish thy pressing, O god Soma.
</details>
<details><summary>मूलम् (संयुक्तम्)</summary>

आप्या॑यय॒ सखी᳚न्थ्स॒न्या मे॒धया᳚ स्व॒स्ति ते॑ देव सोम सु॒त्याम॑शी॒य
</details>
<details><summary>मूलम्</summary>

आप्या॑यय॒ सखी᳚न् स॒न्या मे॒धया᳚ ।  
स्व॒स्ति ते॑ देव सोम सु॒त्याम॑शीय ।
</details>
<details><summary>भट्टभास्कर-टीका</summary>

2यजमानं वाचयति - आप्याययेति ॥ सखीन् समानख्यानान् ऋत्विजः सन्या धनेन मेधया च यागनिर्वर्तनसमर्थया आप्यायय सम्पन्नान् कुरु । सनिशब्दोन्तोदात्तः, तेन 'उदात्तयणः' इति ततः परस्या विभक्तेरुदात्तत्वम् ।

किञ्च - हे देव सोम स्वस्ति ते अविनाशेन अविघ्नेन तव सुत्यामभिषवमशीय प्राप्नुयाम् । आशिषि लिङ्, 'छन्दस्युभयथा' इति सार्वधातुकत्वात्सीयुटि सलोपः । सुनोतेः 'संज्ञायां समजनिषद' इति क्यप्, 'उदात्तः' इति हि तत्रानुवर्तते ॥
</details>

________
## नमस्कारः
<details><summary>भास्करोक्त-विनियोगः</summary>

प्रस्तरे पाणिं निधाय नमस्-कुर्वन्ति।।
</details>
<details open><summary>विश्वास-प्रस्तुतिः</summary>

+++(हे प्रस्तर)+++ एष्टा॒+++(=इच्छुक)+++ राय॒ᳶ प्र+इ॒षे भगा॑य +ऋ॒तम् ऋ॑तवा॒दिभ्यः॑ +++(भव)+++।
नमो॑ दि॒वे ।  
नमᳶ॑ पृथि॒व्यै ।  
+++('द्यावापृथिवीभ्यामेव नमस्कृत्यास्मिन् लोके प्रतितिष्ठन्ति' इति ब्राह्मणम् ।)+++
</details>
<details><summary>Keith</summary>

Desired are riches exceedingly for food, for prosperity. Be right to the proclaimers of right.  
Honour to the sky,  
honour to the earth!
</details>
<details><summary>मूलम् (संयुक्तम्)</summary>

एष्टा॒ राय॒ᳶ प्रेषे भगा॑य॒र्तमृ॑तवा॒दिभ्यो॒ नमो॑ दि॒वे नमᳶ॑ पृथि॒व्यै
</details>
<details><summary>मूलम्</summary>

एष्टा॒ राय॒ᳶ प्रेषे भगा॑य  +++(भव)+++ ।  
ऋ॒तमृ॑तवा॒दिभ्यः॑  +++(भव)+++ ।  
नमो॑ दि॒वे ।  
नमᳶ॑ पृथि॒व्यै ।
</details>
<details><summary>भट्टभास्कर-टीका</summary>

3प्रस्तरे पाणिं निधाय नमस्कुर्वन्ति - एष्टा राय इति ॥ प्रस्तर उच्यते । हे एष्टः एषणशील प्रयागोनिर्वृत्तिद्वारेण फलं प्रापयितुं त्वरमाण यस्मदीदृशस्त्वमसि तस्माद्रायो धनानि अस्माकं सन्तु त्वन्महिम्ना । यद्वा - ईदृशत्स्त्वमेव रायो धनानि; रैहेतुत्वाद्रैत्वमुपचर्यते । इषेस्तृन्, 'तीषसहलुभरुषरिषः' इतीडभावः, षाष्ठिकमामन्त्निताद्युदात्तत्वम् । सम्बुद्धिगुणे 'रो रि' इति लोपे 'ढ्रलोपे पूर्वस्य दीघोऽणः' इति दीर्घत्वम् । केचिन्निष्ठायां वर्णव्यत्ययेन इकारस्यैकारमाहुः, अनामन्त्रितत्वं च मन्यन्ते । तदा आद्युदात्तत्वं दुर्लभम्, रेफस्य संहितांयां 'हशि च' इत्युत्वं प्राप्नोति ।  
शाखान्तरे तु - आ इष्टः एष्ट इति मत्वा अवग्रहं कुर्वन्ति । तदा 'गतिरनन्तरः' इत्याद्युदात्तत्वं सिद्धम् । राय इति च षष्ठ्यन्तं केचिदाहुः । तेषां 'ऊडिदं पदाद्यम्' इति विभक्तेरुदात्तत्वं प्राप्नोति । आमन्त्रितेन तु सम्बन्धे 'परमपिच्छन्दसि' इत्यामन्त्रितानुप्रवेशात् पृथक्स्वरत्वाप्रसङ्गः ।   
एवं प्रस्तरं स्तुत्वेदानीं स्वाभिलषितं प्रार्थयते । तत्र ससाधनां क्रियामुपसर्ग आहेति योग्यं क्रियापदमध्याह्रियते । इषे अन्नाय, भगाय ऐश्वर्याद्याय च प्रभव तत्सम्पादनसमर्थोस्माकं भव । 'सावेकाचः' इतीषो विभक्तिरुदात्ता ।  
ऐश्वर्यस्य समग्रस्य वीर्यस्य यशसश्श्रियः ।  
ज्ञानवैराग्ययोश्चैव षण्णां भग इतीरणा ॥  
यद्वा - भगं एतुं प्रभवतु । 'तुमर्थे सेसेन्' इति क्सेप्रत्ययः ।

किञ्च - ऋतं सत्यं ऋतवादिभ्यस्सत्यवादिभ्यः अस्मभ्यं भव, ऋतवदनफले अस्मान्योजय । यद्वा - ऋतं यज्ञं, यज्ञवादिभ्योस्मभ्यं यज्ञो भव, शीघ्रं यज्ञं निंर्वर्तयेति यावत् ।

किञ्च - नमो दिवे द्युरूपाय । 'ऊडिदम्' इति विभक्तेरुदात्तत्वम् ।

नमः पृथिव्यै पृथिवीरूपाय । द्यावापृथिवीभ्यामेव वा नमस्कारः । 'द्यावापृथिवीभ्यामेव नमस्कृत्यास्मिन्लोके प्रतितिष्ठन्ति' इति ब्राह्मणम् । 'उदात्तयणः' इति पृथिव्या विभक्तेरुदात्तत्वम् ॥
</details>

________
## अवान्तरदीक्षा
<details><summary>भास्करोक्त-विनियोगः</summary>

4यजमानम् अवान्तर-दीक्षाम् उपनयति- अग्न इति । 
</details>
<details open><summary>विश्वास-प्रस्तुतिः</summary>

अग्ने᳚ व्रतपते॒ - त्वव्ँ व्र॒ताना᳚व्ँ व्र॒तप॑तिर् असि ।  
या मम॑ त॒नूर् ए॒षा +++(इत्यङ्गुल्या अग्नेस्तनूं दर्शयति)+++ सा त्वयि॑ +++(निवेशिता)+++।  
या तव॑ त॒नूर् इ॒यꣳ +++(आत्मशरीरमङ्गुल्या दर्शयति)+++ सा मयि॑ +++(निवेशिता)+++।   
स॒ह नौ᳚ व्रतपते व्र॒तिनो᳚र् व्र॒तानि । +++(यन्मया कृतं तत्त्वयापि कृतं भवतीति ।)+++
</details>
<details><summary>Keith</summary>

Agni, lord of vows, thou art the vow-lord of vows;  
this body of mine be in thee [1],  
that body of thine be in me.  
Together, O lord of vows, be the vows of us two that keep vows.
</details>
<details><summary>मूलम् (संयुक्तम्)</summary>

अग्ने᳚ व्रतपते॒ त्वव्ँव्र॒ताना᳚व्ँव्र॒तप॑तिरसि॒ या मम॑ त॒नूरे॒षा सा त्वयि॑ [20]या तव॑ त॒नूरि॒यꣳ सा मयि॑ स॒ह नौ᳚ व्रतपते व्र॒तिनो᳚र्व्र॒तानि
</details>
<details><summary>मूलम्</summary>

अग्ने᳚ व्रतपते॒ त्वव्ँव्र॒ताना᳚व्ँव्र॒तप॑तिरसि ।  
या मम॑ त॒नूरे॒षा सा त्वयि॑ ।  
या तव॑ त॒नूरि॒यꣳ सा मयि॑ ।  
स॒ह नौ᳚ व्रतपते व्र॒तिनो᳚र्व्र॒तानि ।
</details>
<details><summary>भट्टभास्कर-टीका</summary>

हे अग्ने व्रतपते व्रतानां पते त्वं व्रतानां सर्वेषां सम्बन्धिनां व्रतपतिरसि; न पुनरेकस्य व्रतस्य पतित्वाद्व्रतपतिरुच्यते । समासे सङ्ख्याविशेषस्याप्रतिपत्तेः बहुत्वप्रतिपादनाय व्रतानामित्युक्तम् । नित्यसम्बन्धाविप्रतिपत्त्यर्थं वृत्तिश्च कृता । पतिः पालयिता स्वामी वा । सर्वेषां व्रतानां सर्वदा सर्वात्मना च पतिस्त्वमसि ।

या मम यजमानस्य तनूश्शररिं सा त्वयि मया निवेशिता । एषा इत्यङ्गुल्या अग्नेस्तनूं दर्शयति ।

या तव तनूः सा मयि त्वया निवेशिता इयमित्यात्मशरीरमङ्गुल्या दर्शयति । प्रत्यक्पराग्रूपसन्निहितविषयत्वादिदमेतदादीनामेवमुक्तम् ।

यस्मादेवं, तस्मात् हे व्रतपते अग्ने नौ आवयोर्व्रतिनोर्व्रतानि अतः परं सह भवन्ति, न परस्परव्यावृत्तानि, यन्मया कृतं तत्त्वयापि कृतं भवतीति । 'आत्मानमेव दीक्षया पाति' इति ब्राह्मणम् ॥
</details>

________
<details><summary>विस्तारः (द्रष्टुं नोद्यम्)</summary>

उपसदः सौमिकी वेदिः, दीक्षितस्य व्रतनिर्णयः, काम्यानि देवयजनानि, उपसदः
</details>
<details><summary>भास्करोक्त-विनियोगः</summary>

उपसत्सु व्रतयति।।
</details>
<details open><summary>विश्वास-प्रस्तुतिः</summary>

या ते॑ अग्ने॒ रुद्रि॑या त॒नूस्, तया॑ नᳶ पाहि ।  
तस्या᳚स् ते॒ +++(पतिभूताय)+++ स्वाहा॑ ।
</details>
<details><summary>Keith</summary>

Thy dread form, O Agni, with that protect us;  
hail to that form of thine!
</details>
<details><summary>मूलम् (संयुक्तम्)</summary>

या ते॑ अग्ने॒ रुद्रि॑या त॒नूस्तया॑ नᳶ पाहि॒ तस्या᳚स्ते॒ स्वाहा।
</details>
<details><summary>मूलम्</summary>

या ते॑ अग्ने॒ रुद्रि॑या त॒नूस्तया॑ नᳶ पाहि ।  
तस्या᳚स्ते॒ स्वाहा॑ ।
</details>
<details><summary>भट्टभास्कर-टीका</summary>

5उपसत्सु व्रतयति - या त इति ॥ हे अग्ने रुद्रिया रुद्रार्हा, यो रुद्रस्तिस्रोसुरपुरीरदहत् तद्वीर्यार्नुरूपा ते तव तनूः महावीर्या । तया नः अस्मान्पाहि । रुद्रशब्दादर्हत्यर्थे छान्दसो घः । यद्वा - 'रुद्रो वा एष यदग्निस्तस्यैते तनुवौ घोरान्या शिवान्या' इत्युक्तम्; तत्र घोरा तनूः रुद्रिया क्रूरा 'रुद्रो वै क्रूरः' इति । तदर्हत्वात्तया तन्वा नः अस्मान्पाहि भ्रातृव्यादिभ्यो रक्ष ।

तस्यास्तन्वाः पतिभूताय ते तुभ्यं स्वाहा हुतमिदं पयोस्तु । चतुर्थ्यर्थे वा षष्ठी । तदीयायै तस्यै तन्वै स्वाहेति ॥
</details>

________
<details><summary>भास्करोक्त-विनियोगः - ऋक्</summary>

6उपसदाहुतीर्जुहोति - तिसृषूपसत्सु अनुक्रमेण या त इति तिसृभिरनुष्टुग्भिः । तत्र प्रथमायां 'या ते अग्नेयाशया' इति ॥  
'तनूर्वर्षिष्ठा' इत्यादि तिसृष्वपि सम्बध्यते ।
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/2_somayAgArambhaH/11_upasadAhutyantam/02_yA_te.md">
<details open><summary><h4>विश्वास-प्रस्तुतिः ...{Loading}...</h4></summary>

या ते॑ अग्ने ऽया+++(=अयसि/अस्यां [भुवि])+++श॒या [ त॒नूर्  
वर्षि॑ष्ठा+++(=वृद्धतमा)+++ गह्वरे॒ष्ठोग्रव्ँ वचो॒ अपा॑वधीम्+++(→अपहन्मि)+++,,  
त्वे॒षव्ँ+++(=दीप्तं/ क्रूरं)+++ वचो॒ अपा॑वधी॒ꣳ॒ स्वाहा᳚ ॥ ] ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/1/2_somayAgArambhaH/11_upasadAhutyantam/02_yA_te.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

That form of thine, O Agni, which rests in iron  
the highest, that dwells in the cleft,  
(By it) I have driven away harsh speech,  
(by it) I have driven away angry speech. Hail!
</details>
<details><summary>मूलम्</summary>

या ते॑ अग्नेऽयाश॒या... [ त॒नूर्वर्षि॑ष्ठा गह्वरे॒ष्ठोग्रव्ँवचो॒ अपा॑वधीम् । त्वे॒षव्ँवचो॒ अपा॑वधी॒ꣳ॒ स्वाहा᳚ ॥ ] ।
</details>
<details><summary>भट्टभास्कर-टीका</summary>

हे अग्ने या ते त्वदीयां तनूः अयाशया अस्यां पृथिव्यां शेत इत्ययाशया । इदमस्सप्तम्येकवचनस्य `सुपां सुलुक्' इति यादेशः, 'हलि लोपः' इतीद्रूपस्य लोपः, त्यदाद्यत्वम्, अस्यां शेत इति 'अधिकरणे शेतेः' इत्यच्, 'शवासवासिष्वकालात्' इत्यलुक्, कृदुत्तरपदप्रकृतिस्वरत्वम् । 


वर्षिष्ठा … ...{Loading}...


वर्षिष्ठा वृद्धतमा । प्रियस्थिरादिसूत्रेण वृद्धशब्दस्य वर्षादेशः । गह्वरे गहने तिष्ठतीति गह्वरेष्ठा । 'सुपि स्थः' इति कः, 'तत्पुरुषे कृति बहुळम्' इत्यलुक् । तयेत्यध्याह्रियते । तया तन्वा उग्रं उद्गूर्णमधिक्षेपं वचोपावधीमप हन्मि, तस्य प्रयोक्तारमपहन्मीति यावत् । 'अशनयापिपासेहवा उग्रं वचः' इत्यादि ब्राह्मणम् । तन्निमित्तत्वात्तादृशवचनश्रुतेः । छान्दसो लुङ्, 'हनो वध लुङि' इति वधा देशः, 'आमो मश्' इति मशादेशः ।

त्वेषं दीप्तं क्रूरं राक्षसादिसमीरितं श्रुत्याभीतिजनकम् । 'एनश्च वैरहत्यं च त्वेषं वचः' इत्यादिब्राह्मणम् । एनस्विभिर्वीरहादिभिश्च प्रयोज्यत्वात् । तच्च वचोपावधीम् । तस्य प्रयोक्तारं च अपहन्मि त्वत्प्रसादान्नाशयेयम् । इदमुभयं तदर्थं तस्यै तन्वै स्वाहा सुहुतमिदमस्तु ॥
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/2_somayAgArambhaH/11_upasadAhutyantam/03_rajAshayA.md">
<details open><summary><h4>विश्वास-प्रस्तुतिः ...{Loading}...</h4></summary>

[या ते॑ अग्ने] रजा+++(=रजते/ऽन्तरिक्षे)+++-श॒या [ त॒नूर्  
वर्षि॑ष्ठा+++(=वृद्धतमा)+++ गह्वरे॒ष्ठोग्रव्ँ वचो॒ अपा॑वधीम्+++(→अपहन्मि)+++,,  
त्वे॒षव्ँ+++(=दीप्तं/ क्रूरं)+++ वचो॒ अपा॑वधी॒ꣳ॒ स्वाहा᳚ ॥ ] ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/1/2_somayAgArambhaH/11_upasadAhutyantam/03_rajAshayA.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

That form of thine, O Agni, which rests in silver  
the highest, that dwells in the cleft,  
(By it) I have driven away harsh speech,  
(by it) I have driven away angry speech. Hail!
</details>
<details><summary>मूलम्</summary>

या ते॑  र॑जाश॒या  [ त॒नूर्वर्षि॑ष्ठा गह्वरे॒ष्ठोग्रव्ँवचो॒ अपा॑वधीम् । त्वे॒षव्ँवचो॒ अपा॑वधी॒ꣳ॒ स्वाहा᳚ ॥ ]
</details>
<details><summary>भट्टभास्कर-टीका</summary>

7द्वितीयस्यां जुहोति - या ते अग्ने रजाशया तनूरित्यादि ॥  
रजोन्तरिक्षं तस्मिन् शेत इति रजाशया मध्यमात्मिका । रजश्शब्दात्परस्यास्सप्तम्या डादेशः, पूर्ववदलुक् । शेषं समानम् ॥


वर्षिष्ठा … ...{Loading}...


वर्षिष्ठा वृद्धतमा । प्रियस्थिरादिसूत्रेण वृद्धशब्दस्य वर्षादेशः । गह्वरे गहने तिष्ठतीति गह्वरेष्ठा । 'सुपि स्थः' इति कः, 'तत्पुरुषे कृति बहुळम्' इत्यलुक् । तयेत्यध्याह्रियते । तया तन्वा उग्रं उद्गूर्णमधिक्षेपं वचोपावधीमप हन्मि, तस्य प्रयोक्तारमपहन्मीति यावत् । 'अशनयापिपासेहवा उग्रं वचः' इत्यादि ब्राह्मणम् । तन्निमित्तत्वात्तादृशवचनश्रुतेः । छान्दसो लुङ्, 'हनो वध लुङि' इति वधा देशः, 'आमो मश्' इति मशादेशः ।

त्वेषं दीप्तं क्रूरं राक्षसादिसमीरितं श्रुत्याभीतिजनकम् । 'एनश्च वैरहत्यं च त्वेषं वचः' इत्यादिब्राह्मणम् । एनस्विभिर्वीरहादिभिश्च प्रयोज्यत्वात् । तच्च वचोपावधीम् । तस्य प्रयोक्तारं च अपहन्मि त्वत्प्रसादान्नाशयेयम् । इदमुभयं तदर्थं तस्यै तन्वै स्वाहा सुहुतमिदमस्तु ॥
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/2_somayAgArambhaH/11_upasadAhutyantam/04_harAshayA.md">
<details open><summary><h4>विश्वास-प्रस्तुतिः ...{Loading}...</h4></summary>

[या ते॑ अग्ने] हरा+++(=हिरण्ये‌/द्यवि)+++श॒या [ त॒नूर्  
वर्षि॑ष्ठा+++(=वृद्धतमा)+++ गह्वरे॒ष्ठोग्रव्ँ वचो॒ अपा॑वधीम्+++(→अपहन्मि)+++,,  
त्वे॒षव्ँ+++(=दीप्तं/ क्रूरं)+++ वचो॒ अपा॑वधी॒ꣳ॒ स्वाहा᳚ ॥ ] ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/1/2_somayAgArambhaH/11_upasadAhutyantam/04_harAshayA.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

That form of thine, O Agni, which rests in gold  
the highest, that dwells in the cleft,  
(By it) I have driven away harsh speech,  
(by it) I have driven away angry speech. Hail!
</details>
<details><summary>मूलम् (संयुक्तम्)</summary>

या ते॑ अग्नेऽयाश॒या र॑जाश॒या ह॑राश॒या त॒नूर्वर्षि॑ष्ठा गह्वरे॒ष्ठोग्रव्ँवचो॒ अपा॑वधीन्त्वे॒षव्ँवचो॒ अपा॑वधी॒ꣳ॒ स्वाहा᳚ ॥ [21]त्वे॒षव्ँवचो॒ अपा॑वधी॒ꣳ॒ स्वाहा᳚ ॥
</details>
<details><summary>मूलम्</summary>

या ते॑ ह॑राश॒या [ त॒नूर्वर्षि॑ष्ठा गह्वरे॒ष्ठोग्रव्ँवचो॒ अपा॑वधीम् ।   
त्वे॒षव्ँवचो॒ अपा॑वधी॒ꣳ॒ स्वाहा᳚ ॥]
</details>
<details><summary>भट्टभास्कर-टीका</summary>

8तृतीयायां जुहोति - हराशया तनूरित्यादि ॥  
भौमान् रसान् हरतीति हरो द्युलोकः, तस्मिन्शेते हराशया सूर्यात्मिका । डादेशादि समानम् । यद्वा - या सेत्यध्याह्रियते । अपावधीमिति च पुरुषव्यत्ययः अपावधीदिति । सा उग्रं त्वेषं वचो अपहन्त्विति ।  
शाखान्तरे च अपावधीदिति पाठः ।   
'तेषामसुराणां तिस्रः पुरआसन्नयस्मय्यवमाथ रजताऽथ हरिणी' इति ब्राह्मणानुसारेणान्यथा व्याख्यायते । अयसि अयस्मय्यां पुरि शेत इत्ययाशया । डादेशादि समानम् । रजतं रजस्तन्मय्यां पुरि शेत इति रजाशया । हरितं हरस्तन्मय्यां पुरि शेत इति हराशया । गतमन्यत् ॥


वर्षिष्ठा … ...{Loading}...


वर्षिष्ठा वृद्धतमा । प्रियस्थिरादिसूत्रेण वृद्धशब्दस्य वर्षादेशः । गह्वरे गहने तिष्ठतीति गह्वरेष्ठा । 'सुपि स्थः' इति कः, 'तत्पुरुषे कृति बहुळम्' इत्यलुक् । तयेत्यध्याह्रियते । तया तन्वा उग्रं उद्गूर्णमधिक्षेपं वचोपावधीमप हन्मि, तस्य प्रयोक्तारमपहन्मीति यावत् । 'अशनयापिपासेहवा उग्रं वचः' इत्यादि ब्राह्मणम् । तन्निमित्तत्वात्तादृशवचनश्रुतेः । छान्दसो लुङ्, 'हनो वध लुङि' इति वधा देशः, 'आमो मश्' इति मशादेशः ।

त्वेषं दीप्तं क्रूरं राक्षसादिसमीरितं श्रुत्याभीतिजनकम् । 'एनश्च वैरहत्यं च त्वेषं वचः' इत्यादिब्राह्मणम् । एनस्विभिर्वीरहादिभिश्च प्रयोज्यत्वात् । तच्च वचोपावधीम् । तस्य प्रयोक्तारं च अपहन्मि त्वत्प्रसादान्नाशयेयम् । इदमुभयं तदर्थं तस्यै तन्वै स्वाहा सुहुतमिदमस्तु ॥
</details>
</details>
</div>








इति द्वितीये एकादशोनुवाकः
