+++
title = "०९ अग्निहोत्रब्राह्मणम्"

+++

सायंप्रातर्विधिः, उपस्थानविधिश्च।  
पूर्वोक्ताग्न्युपस्थानस्य अग्निहोत्राङ्गत्वविधायकम् अग्निहोत्रब्राह्मणम्

अग्निर्ऋषिः

## हविषो ऽनाशः

<details><summary>भट्टभास्कर-टीका</summary>

1अथाग्निहोत्र-ब्राह्मणम् अग्न्यार्षेयम् । 
</details>
<details><summary>मूलम् (संयुक्तम्)</summary>

अ॒ग्नि॒हो॒त्रञ्जु॑होति॒ यदे॒व किञ्च॒ यज॑मानस्य॒ स्वन्तस्यै॒व तद्रेत॑स्सिञ्चति प्र॒जन॑ने प्र॒जन॑न॒ꣳ॒ हि वा अ॒ग्निरथौष॑धी॒रन्त॑गता दहति॒ तास्ततो॒ भूय॑सी॒ᳶ प्रजा॑यन्ते 
</details>
<details open><summary>विश्वास-प्रस्तुतिः</summary>

अ॒ग्नि॒हो॒त्रञ् जु॑होति॒ - यद् ए॒व किञ्च॒ यज॑मानस्य॒ स्वन् +++(हुतम्)+++, तस्यै॒व तत् +++(तिष्ठति)+++ ।
</details>
<details><summary>Keith</summary>

He offers the Agnihotra; whatever there is of the Sacrificer's own, that is (still) his. 
</details>
<details><summary>मूलम्</summary>

अ॒ग्नि॒हो॒त्रञ्जु॑होति॒ यदे॒व किञ्च॒ यज॑मानस्य॒ स्वन्तस्यै॒व तत् ।
</details>
<details><summary>भट्टभास्कर-टीका</summary>

तत्र 'अग्निहोत्रं जुहोति' इति विधिः ।  

अस्त्य् अयम् अग्निहोत्रशब्दः कर्मणो नाम।  
हूयतेस्मिन्निति होत्रम् । 'हुयामाश्रुवसि' इत्यादिना ष्ट्रक्+++(न्??)+++प्रत्ययः, षष्ठीसमासान्तोदात्तत्वम् । 

यथा - 'असंस्थितो वा एष यज्ञः । यदग्निहोत्रम्' इति । 

अग्नेर् हविषो नाम - हूयते इति होत्रमिति, यथा 'अहरहर्यजमानस्स्वयमग्निहोत्रं जुहुयात्' इति ।  
ब्राह्मणं च भवति 'तुभ्यमेवेदं हूयातै' इत्यादि । 

अस्ति गोर् नाम, यथा 'अग्नेर्हुतादजनीति । तदग्निहोत्रस्य' इत्यादि । अग्नेर्होमः अग्निहोत्रं, तदर्था गौरभेदेनोच्यते 'गौर्वा अग्निहोत्रम्' इति, 'अग्निहोत्री वत्सम्' इत्यादि । गौरादिलक्षणो ङीष् द्रष्टव्यः । तत्र हविर्वाचिन इह ग्रहणम् ।  

अयम् अर्थः -  
विशिष्ट-काल-मन्त्र-प्रयोज्यम् अग्निहोत्राख्यं हविर् जुहुयाद् इति ।  

**यद् एव किञ्च** यत् किञ्चिद् अपि पयो वा दधि वा यवागूं वा **जुहोति** द्रव्यं **तत् तस्यैव** यजमानस्य स्वम् अविनष्टम् एव तिष्ठति - तं च न मुञ्चति ।
</details>
<details open><summary>विश्वास-प्रस्तुतिः</summary>

रेत॑स् सिञ्चति प्र॒जन॑ने ।
</details>
<details><summary>Keith</summary>

In the generative organ he pours seed, 
</details>
<details><summary>मूलम्</summary>

रेत॑स्सिञ्चति प्र॒जन॑ने ।
</details>
<details><summary>भट्टभास्कर-टीका</summary>

ननु दग्धमविनष्टं तिष्ठतीत्यसमीचीनम् । तत्राह - रेत इत्यादि । सदृशप्रधानो निर्देशः । यथा प्रजनने योनौ रेतास्सिक्तमविनष्टं तिष्ठति तत्सदृशमिदमिति जानीयादित्यर्थः । प्रजायन्ते प्रजा अस्मिन्निति प्रजननम् । 'करणाधिकरणयोश्च' इत्यधिकर्णे ल्युट् ।
</details>
<details open><summary>विश्वास-प्रस्तुतिः</summary>

प्र॒जन॑न॒ꣳ॒ हि वा अ॒ग्निः ।
</details>
<details><summary>Keith</summary>

for Agni is the generative organ. 
</details>
<details><summary>मूलम्</summary>

प्र॒जन॑न॒ꣳ॒ हि वा अ॒ग्निः ।
</details>
<details><summary>भट्टभास्कर-टीका</summary>

अथाग्नेः प्रजननत्वं समर्थयते - प्रजननं हीति । ताद्धर्म्यात्ताच्छब्द्यम् । प्रजननसदृशोयमग्निरिति । नन्वग्निर्नाम सर्वं दहति, तत्कीदृशमस्य प्रजननसामर्थ्यमिति पर्यनुयोगावसरे प्रजननसामर्थ्यं दर्शयितुमाह - अथौषधीरन्तगता दहतीति ।
</details>
<details open><summary>विश्वास-प्रस्तुतिः</summary>

अथौष॑धी॒र् अन्त॑गता दहति ।  
तास् ततो॒ भूय॑सी॒ᳶ प्रजा॑यन्ते।
</details>
<details><summary>Keith</summary>

Then he burns at the end the plants;  
they then grow more numerous. 
</details>
<details><summary>मूलम्</summary>

अथौष॑धी॒रन्त॑गता दहति ।  
तास्ततो॒ भूय॑सी॒ᳶ प्रजा॑यन्ते।
</details>
<details><summary>भट्टभास्कर-टीका</summary>

अथेति प्रस्तावे । अन्तं समीपं गता अन्तगताः । 'द्वितीयाश्रित' इति समासः, द्वितीयापूर्वपदप्रकृतिस्वरत्वम् । अयमग्निरेव समीपे निपतिता ओषधीर्दहति, ता यदृच्छानिपतिताः अमन्त्रहुता अपि ततः पूर्वं दग्ध स्वरूपेभ्यो भूयसीः भूयस्यः बहुतराः प्रजायन्ते । यदैवमिदं पश्यामः, तदा किं पुनर्मन्त्रहुता इति । 'वा छन्दसि' इति पूर्वसवर्णदीर्घत्वत् । तस्मादुपपन्नमग्नेः प्रजननत्वम् । अतस्तत्र हु[हुतं] तस्यैव स्वं भूयिष्ठं च प्रथते इति । उक्तञ्च - ' यावदेका देवता' इत्यादि । तस्मादग्निहोत्रं जुहोतीति ॥
</details>

## सायम्प्रातश्च होमः
<details open><summary>विश्वास-प्रस्तुतिः</summary>

यथ् सा॒यञ् जु॒होति॒ - रेत॑ ए॒व तथ् सि॑ञ्चति।   
प्रैव प्रा॑त॒स्तने॑न जनयति ।
</details>
<details><summary>Keith</summary>

In that he offers in the evening, he thus pours seed,  
and makes it productive by the morning (offering). 
</details>
<details><summary>मूलम्</summary>

यथ्सा॒यञ्जु॒होति॒ रेत॑ ए॒व तथ्सि॑ञ्चति।   
प्रैव प्रा॑त॒स्तने॑न जनयति ।
</details>
<details><summary>भट्टभास्कर-टीका</summary>

2अथ सायम्प्रातश्च होमं विधातुमाह - यत्सायमित्यादि ॥ गतम् ॥
</details>
<details><summary>मूलम् (संयुक्तम्)</summary>

तद्रेत॑स्सि॒क्तन्न त्वष्ट्राऽवि॑कृत॒म्प्रजा॑यते याव॒च्छो वै रेत॑सस्सि॒क्तस्य॑ [36]त्वष्टा॑ रू॒पाणि॑ विक॒रोति॑ ताव॒च्छो वै तत्प्रजा॑यत ए॒ष वै दैव्य॒स्त्वष्टा॒ यो यज॑ते ब॒ह्वीभि॒रुप॑ तिष्ठते॒ रेत॑स ए॒व सि॒क्तस्य॑ बहु॒शो रू॒पाणि॒ वि क॑रोति॒ स प्रैव जा॑यते॒ श्वश्श्वो॒ भूया᳚न्भवति॒ य ए॒वव्ँवि॒द्वान॒ग्निमु॑प॒तिष्ठ॒ते  ऽह॑र्दे॒वाना॒मासी॒द्रात्रि॒रसु॑राणा॒न् तेऽसु॑रा॒ यद्दे॒वाना᳚व्ँवि॒त्तव्ँवेद्य॒मासी॒त्तेन॑ स॒ह [37]रात्रि॒म्प्रावि॑श॒न्ते दे॒वा ही॒ना अ॑मन्यन्त॒ ते॑ऽपश्यन्नाग्ने॒यी रात्रि॑राग्ने॒याᳶ प॒शव॑ इ॒ममे॒वाग्निꣵ स्त॑वाम॒ स न॑स्स्तु॒तᳶ प॒शून्पुन॑र्दास्य॒तीति॒ ते᳚ऽग्निम॑स्तुव॒न्थ्स ए᳚भ्यस्स्तु॒तो रात्रि॑या॒ अध्यह॑र॒भि प॒शून्निरा᳚र्ज॒त् ते दे॒वाᳶ प॒शून् वि॒त्वा कामाꣳ॑ अकुर्वत॒ य ए॒वव्ँवि॒द्वान॒ग्निमु॑प॒तिष्ठ॑ते पशु॒मान्भ॑वति [38]  आ॒दि॒त्यो वा अ॒स्माल्लो॒काद॒मुल्ँलो॒कमै॒त् सो॑ऽमुल्ँलो॒कङ्ग॒त्वा पुन॑रि॒मल्ँलो॒कम॒भ्य॑ध्याय॒त् स इ॒मल्ँलो॒कमा॒गत्य॑ मृ॒त्योर॑बिभेन्मृ॒त्युस॑य्ँयुत इव॒ ह्य॑यल्ँलो॒कस्सो॑ऽमन्यते॒ममे॒वाग्निꣵ स्त॑वानि॒ स मा᳚ स्तु॒तस्सु॑व॒र्गल्ँलो॒कङ्ग॑मयिष्य॒तीति॒ सो᳚ऽग्निम॑स्तौ॒त् स ए॑नꣵ स्तु॒तस्सु॑व॒र्गल्ँलो॒कम॑गमय॒द्यः [39] ए॒वव्ँवि॒द्वान॒ग्निमु॑प॒तिष्ठ॑ते सुव॒र्गमे॒व लो॒कमे॑ति॒ सर्व॒मायु॑रेत्य॒भि वा ए॒षो᳚ऽग्नी आ रो॑हति॒ य ए॑नावुप॒तिष्ठ॑ते॒ यथा॒ खलु॒ वै श्रेया॑न॒भ्यारू॑ढᳵ का॒मय॑ते॒ तथा॑ करोति॒ नक्त॒मुप॑ तिष्ठते॒ न प्रा॒तस्सꣳ हि नक्त॑व्ँव्र॒तानि॑ सृ॒ज्यन्ते॑ स॒ह श्रेयाꣳ॑श्च॒ पापी॑याꣳश्चासाते॒ ज्योति॒र्वा अ॒ग्निस्तमो॒ रात्रि॒र्यत् [40]  नक्त॑मुप॒तिष्ठ॑ते॒ ज्योति॑षै॒व तम॑स्तरत्युप॒स्थेयो॒ऽग्नी ३ र्नोप॒स्थेया ३ इत्या॑हुर्मनु॒ष्या॑येन्न्वै योऽह॑रहरा॒हृत्याथै॑न॒य्ँयाच॑ति॒ स इन्न्वै तमुपा᳚र्च्छ॒त्यथ॒ को दे॒वानह॑रहर्याचिष्य॒तीति॒ तस्मा॒न्नोप॒स्थेयोऽथो॒ खल्वा॑हुरा॒शिषे॒ वै कय्ँयज॑मानो यजत॒ इत्ये॒षा खलु॒ वै [41]  आहि॑ताग्नेरा॒शीर्यद॒ग्निमु॑प॒तिष्ठ॑ते॒ तस्मा॑दुप॒स्थेयᳶ॑ प्र॒जाप॑तिᳶ प॒शून॑सृजत॒ ते सृ॒ष्टा अ॑होरा॒त्रे प्रावि॑श॒न्ताञ्छन्दो॑भि॒रन्व॑विन्द॒द्यच्छन्दो॑भिरुप॒तिष्ठ॑ते॒ स्वमे॒व तदन्वि॑च्छति॒ न तत्र॑ जा॒म्य॑स्तीत्या॑हु॒र्योऽह॑रहरुप॒तिष्ठ॑त॒ इति॒ यो वा अ॒ग्निम्प्र॒त्यङ्ङु॑प॒तिष्ठ॑ते॒ प्रत्ये॑नमोषति॒ यᳶ परा॒ङ्॒विष्व॑ङ्प्र॒जया॑ प॒शुभि॑रेति॒ कवा॑तिर्यङ्ङि॒वोप॑ तिष्ठेत॒ नैन॑म्प्र॒त्योष॑ति॒ न विष्व॑ङ्प्र॒जया॑ प॒शुभि॑रेति ॥ [42] 
</details>


## उपस्थानम्


<details open><summary>विश्वास-प्रस्तुतिः</summary>

तद् रेत॑स्-सि॒क्तन् न त्वष्ट्रा ऽवि॑कृत॒म् प्रजा॑यते ।  
याव॒च्छो वै रेत॑सस्-सि॒क्तस्य॑ त्वष्टा॑ रू॒पाणि॑ विक॒रोति॑,  
ताव॒च्छो वै तत्प्रजा॑यते ।
</details>
<details><summary>Keith</summary>

Seed when poured does not prove fruitful unless modified by Tvastr;  
as many modifications of seed when poured [1] as Tvastr makes, in so many shapes does it become fruitful; 
</details>
<details><summary>मूलम्</summary>

तद्रेत॑स्सि॒क्तन्न त्वष्ट्राऽवि॑कृत॒म्प्रजा॑यते ।  
याव॒च्छो वै रेत॑सस्सि॒क्तस्य॑ त्वष्टा॑ रू॒पाणि॑ विक॒रोति॑ 
ताव॒च्छो वै तत्प्रजा॑यते ।
</details>
<details><summary>भट्टभास्कर-टीका</summary>

3अग्नेरुपस्थानं विधातुमाह - तद्रेत इत्यादि ॥ तदुक्तम् - 'रेतस्सिञ्चति प्रजनने' इति । तद्रेतस्सिक्तमपि यदि त्वष्टा न विक्रियते नैव प्रजायते, त्वष्टा वै रूपाणि विकरोतीति । तद्विकुर्वंस्त्वष्टा यावन्ति रूपाणि विकरोति तावद्रूपं तत्प्रजायते । 'सङ्ख्यैकवचनाच्च' इति शत् ।
</details>
<details open><summary>विश्वास-प्रस्तुतिः</summary>

ए॒ष वै दैव्य॒स् त्वष्टा॒, यो यज॑ते। 
</details>
<details><summary>Keith</summary>

the sacrificer is the divine Tvastr. 
</details>
<details><summary>मूलम्</summary>

ए॒ष वै दैव्य॒स्त्वष्टा॒ यो यज॑ते।
</details>
<details><summary>भट्टभास्कर-टीका</summary>

एष वा इत्यादि । देवेषु भवो दैव्यः सामन्त इत्यर्थः । 'देवाद्यञञौ' । 
</details>
<details open><summary>विश्वास-प्रस्तुतिः</summary>

ब॒ह्वीभि॒र् उप॑ तिष्ठते ।
</details>
<details><summary>Keith</summary>

He pays reverence with many (verses); 
</details>
<details><summary>मूलम्</summary>

ब॒ह्वीभि॒र् उप॑ तिष्ठते ।
</details>
<details><summary>भट्टभास्कर-टीका</summary>

बह्वीभिरुपतिष्ठत इति विधिः । उत्तराहुत्यनन्तरं 'उपप्रयन्तः' इत्येतत्प्रभृतिभिः ऋग्भिः बह्वीभिरुपतिष्ठते । 'नित्यं छन्दसि' इति ङीप् । 'उपान्मन्त्रकरणे' इत्यात्मनेपदम् ।
</details>
<details open><summary>विश्वास-प्रस्तुतिः</summary>

रेत॑स ए॒व सि॒क्तस्य॑ बहु॒शो रू॒पाणि॒ वि क॑रोति ।   
स प्रैव जा॑यते ।
</details>
<details><summary>Keith</summary>

verily he makes many modifications of the seed when poured.  
He is fruitful 
</details>
<details><summary>मूलम्</summary>

रेत॑स ए॒व सि॒क्तस्य॑ बहु॒शो रू॒पाणि॒ वि क॑रोति ।   
स प्रैव जा॑यते ।
</details>
<details><summary>भट्टभास्कर-टीका</summary>

रेतस एवेत्यादि । बहुशः बहूनि । 'बह्वल्पार्थात्' इति शस् ।
</details>
<details open><summary>विश्वास-प्रस्तुतिः</summary>

श्वश्-श्वो॒ भूया᳚न् भवति॒, य ए॒वव्ँ वि॒द्वान् अ॒ग्निम् उ॑प॒तिष्ठ॒ते ।
</details>
<details><summary>Keith</summary>

and day by day becomes greater,  
who knowing thus pays reverence to the fire. 
</details>
<details><summary>मूलम्</summary>

श्वश्श्वो॒ भूया᳚न्भवति॒ य ए॒वव्ँवि॒द्वान॒ग्निमु॑प॒तिष्ठ॒ते ।
</details>
<details><summary>भट्टभास्कर-टीका</summary>

भूयानिति । अद्यतनापेक्षया श्वस्तनः प्रकृष्यते ।
</details>

#### पशुलाभः
<details open><summary>विश्वास-प्रस्तुतिः</summary>

अह॑र् दे॒वाना॒म् आसी॒द्, रात्रि॒र् असु॑राणाम्   ।  
तेऽसु॑रा॒ यद् दे॒वाना᳚व्ँ वि॒त्तव्ँ वेद्य॒म् आसी॒त्, तेन॑ स॒ह रात्रि॒म् प्रावि॑शन् ।  
ते॒ दे॒वा ही॒ना अ॑मन्यन्त ।
</details>
<details><summary>Keith</summary>

The day was the gods', the night the Asuras'. The Asuras entered night with all the precious wealth of the gods [2]; the gods thought that they were abandoned; 
</details>
<details><summary>मूलम्</summary>

अह॑र्दे॒वाना॒मासी॒द्   
रात्रि॒रसु॑राणां  ।  
तेऽसु॑रा॒ यद्दे॒वाना᳚व्ँवि॒त्तव्ँवेद्य॒मासी॒त्तेन॑ स॒ह रात्रि॒म्प्रावि॑शन् ।  
ते॒ दे॒वा ही॒ना अ॑मन्यन्त ।
</details>
<details><summary>भट्टभास्कर-टीका</summary>

पुनर् अप्य् उपस्थान-गुणान् विधातुमाह - अहरित्यादि । वित्तं लब्धं वेद्यं लब्धुं योग्यं धनं पशुलक्षणं यदासीत्तत्सर्वमादाय तेन सह रात्रिं प्राविशन्, तत्र देवां अपहृतपशवो हीनास्स्मः इत्यमन्यन्त ।
</details>
<details open><summary>विश्वास-प्रस्तुतिः</summary>

ते॑ऽपश्यन् -  
"आ॒ग्ने॒यी रात्रि॑र्, आग्ने॒याᳶ प॒शवः॑।  
इ॒म् अमे॒वाग्निꣵ स्त॑वाम ।  
स न॑स् स्तु॒तᳶ प॒शून् पुन॑र् दास्य॒ती"ति॑ ।  
ते᳚ ऽग्निम् अ॑स्तुवन् ।  
स ए᳚भ्यस् स्तु॒तो रात्रि॑या॒ अध्य् अह॑र् अ॒भि प॒शून् निरा᳚र्जत् ।
</details>
<details><summary>Keith</summary>

they perceived, 'The night is Agni's, cattle are Agni's; verily let us praise Agni here; he being praised by us will restore our cattle.' They praised Agni; be praised by them delivered their cattle from night to day; 
</details>
<details><summary>मूलम्</summary>

ते॑ऽपश्यन् ।  
आ॒ग्ने॒यी रात्रि॑राग्ने॒याᳶ प॒शवः॑।  
इ॒ममे॒वाग्निꣵ स्त॑वाम ।  
स न॑स्स्तु॒तᳶ प॒शून्पुन॑र्दास्य॒तीति॑ ।  
ते᳚ऽग्निम॑स्तुवन् ।  
स ए᳚भ्यस्स्तु॒तो रात्रि॑या॒ अध्यह॑र॒भि प॒शून्निरा᳚र्जत् ।
</details>
<details><summary>भट्टभास्कर-टीका</summary>

ते पश्यन्नित्यादि । अधिरनर्थकः । अहरभि अहर्लक्षीकृत्य रात्र्या पशून्निरार्जत् निरगमयत् । ऋजु गत्यादिषु, भौवादिकः । 'अभिरभागे' इत्यभेर्लक्षणे कर्मप्रवचनीयत्वम् ।
</details>
<details open><summary>विश्वास-प्रस्तुतिः</summary>

ते दे॒वाᳶ प॒शून् वि॒त्वा कामाꣳ॑ अकुर्वत ।  
य ए॒वव्ँ वि॒द्वान् अ॒ग्निम् उ॑प॒तिष्ठ॑ते  - पशु॒मान् भ॑वति ।
</details>
<details><summary>Keith</summary>

the gods having gained their cattle per formed their desires. He who knowing thus pays reverence to the fire becomes possessed of cattle [3]. 
</details>
<details><summary>मूलम्</summary>

ते दे॒वाᳶ प॒शून् वि॒त्वा कामाꣳ॑ अकुर्वत ।  
य ए॒वव्ँवि॒द्वान॒ग्निमु॑प॒तिष्ठ॑ते पशु॒मान्भ॑वति ।
</details>
<details><summary>भट्टभास्कर-टीका</summary>

ते देवा इत्यादि । गतम् ।
</details>

### स्वर्गफलम्, आयुःफलम्
<details open><summary>विश्वास-प्रस्तुतिः</summary>

आ॒दि॒त्यो वा अ॒स्माल् लो॒काद् अ॒मुल्ँ लो॒कम् ऐत् ।  
सो॑ ऽमुल्ँ लो॒कङ् ग॒त्वा पुन॑र् इ॒मल्ँ लो॒कम् अ॒भ्य॑ध्यायत् ।   
स इ॒मल्ँ लो॒कम् आ॒गत्य॑ मृ॒त्योर् अ॑बिभेत् ।
मृ॒त्यु-स॑य्ँयुत इव॒ ह्य् अ॑यल्ँ लो॒कः ।

सो॑ऽमन्यत ।   
इ॒मम् ए॒वाग्निꣵ स्त॑वानि ।    
स मा᳚ स्तु॒तस् सु॑व॒र्गल्ँ लो॒कङ् ग॑मयिष्य॒तीति॑ ।

सो᳚ऽग्निम् अ॑स्तौत् ।    
स ए॑नꣵ स्तु॒तस् सु॑व॒र्गल्ँ लो॒कम् अ॑गमयत् ।    
ए॒वव्ँ वि॒द्वान् अ॒ग्निम् उ॑प॒तिष्ठ॑ते -  
सुव॒र्गम् ए॒व लो॒कम् ए॑ति॒, सर्व॒म् आयु॑र् एति ।

</details>
<details><summary>Keith</summary>

The sun went from this world to yonder world; he having gone to yonder world bethought him again of this world; having returned to this world he had fear of death, for this world is, as it were, yoked with death. He reflected, 'Let me praise Agni here; he, praised, will make me go to the world of heaven.' He praised Agni; he, praised, made him go to the world of heaven. 

He who [4] knowing thus pays reverence to the fire, goes to the world of heaven and lives all his days. 
</details>
<details><summary>मूलम्</summary>

आ॒दि॒त्यो वा अ॒स्माल् लो॒काद् अ॒मुल्ँ लो॒कम् ऐत् ।  
सो॑ ऽमुल्ँ लो॒कङ् ग॒त्वा पुन॑र् इ॒मल्ँ लो॒कम् अ॒भ्य॑ध्यायत् ।   
स इ॒मल्ँ लो॒कम् आ॒गत्य॑ मृ॒त्योर् अ॑बिभेत् ।
मृ॒त्यु-स॑य्ँयुत इव॒ ह्य् अ॑यल्ँ लो॒कः ।

सो॑ऽमन्यत ।   
इ॒मम् ए॒वाग्निꣵ स्त॑वानि ।    
स मा᳚ स्तु॒तस् सु॑व॒र्गल्ँ लो॒कङ् ग॑मयिष्य॒तीति॑ ।

सो᳚ऽग्निम् अ॑स्तौत् ।    
स ए॑नꣵ स्तु॒तस् सु॑व॒र्गल्ँ लो॒कम् अ॑गमयत् ।    
ए॒वव्ँ वि॒द्वान् अ॒ग्निम् उ॑प॒तिष्ठ॑ते -  
सुव॒र्गम् ए॒व लो॒कम् ए॑ति॒, सर्व॒म् आयु॑र् एति ।
</details>
<details><summary>भट्टभास्कर-टीका</summary>

आदित्यो वा इत्यादि । अस्मान्मनुष्यलोकादमुं लोकमैत् अगच्छत् । गतमन्यत् ।
</details>

### उत्तमकामः
<details open><summary>विश्वास-प्रस्तुतिः</summary>

अ॒भि वा ए॒षो᳚ ऽग्नी आ रो॑हति॒ -   
य ए॑नाव् उप॒तिष्ठ॑ते ।  
यथा॒ खलु॒ वै श्रेया॑न् अ॒भ्यारू॑ढᳵ का॒मय॑ते॒ - तथा॑ करोति ।
</details>
<details><summary>Keith</summary>

He mounts these two fires who pays reverence to them;  
he acts according to the desires of one who has attained a higher place.
</details>
<details><summary>मूलम्</summary>

अ॒भि वा ए॒षो᳚ऽग्नी आ रो॑हति॒   
य ए॑नावुप॒तिष्ठ॑ते ।  
यथा॒ खलु॒ वै श्रेया॑न् अ॒भ्यारू॑ढᳵ का॒मय॑ते॒ - तथा॑ करोति ।
</details>
<details><summary>भट्टभास्कर-टीका</summary>

अभि वा इत्यादि । अभ्यारोहणमभिमुखेन रोहणमुच्छ्रिताधिष्ठानम् ।
</details>

### रात्र्युपस्थान-वैशिष्ट्यम्
<details open><summary>विश्वास-प्रस्तुतिः</summary>

नक्त॒म् उप॑ तिष्ठते॒ - न प्रा॒तः ।
</details>
<details><summary>Keith</summary>

He pays reverence at night, not in the morning, 
</details>
<details><summary>मूलम्</summary>

यथा॒ खलु॒ वै श्रेया॑न॒भ्यारू॑ढᳵ का॒मय॑ते॒ तथा॑ करोति ।   
नक्त॒मुप॑ तिष्ठते॒ न प्रा॒तः ।
</details>
<details><summary>भट्टभास्कर-टीका</summary>

यथा खलु श्रेयान् श्रेयसाभिमुखमारूढो भवितुं कामयते एवमयमुपस्थाता करोति । तथापि नक्तमुपतिष्ठते प्रयोजनान्तरार्थमिति भावः । नैव प्रातरुपस्थानं कर्तव्यं तादृशस्य प्रयोजनस्याभावात् ।
</details>
<details open><summary>विश्वास-प्रस्तुतिः</summary>

सꣳ हि नक्त॑व्ँ व्र॒तानि॑ सृ॒ज्यन्ते॑ ।  
स॒ह श्रेयाꣳ॑श् च॒ पापी॑याꣳश् चासाते ।  
ज्योति॒र् वा अ॒ग्निस्, तमो॒ रात्रिः॑।  
यन् नक्त॑मुप॒तिष्ठ॑ते - ज्योति॑षै॒व तम॑स्तरति ।
</details>
<details><summary>Keith</summary>

for vows are mingled at night, the bad and the good are on the same level, the fire is the light, the evening is the darkness; in that [5] he pays reverence by night, he overcomes the darkness by light. 
</details>
<details><summary>मूलम्</summary>

सꣳ हि नक्त॑व्ँव्र॒तानि॑ सृ॒ज्यन्ते॑ ।  
स॒ह श्रेयाꣳ॑श्च॒ पापी॑याꣳश्चासाते ।  
ज्योति॒र् वा अ॒ग्निस्, तमो॒ रात्रिः॑।  
यन् नक्त॑मुप॒तिष्ठ॑ते - ज्योति॑षै॒व तम॑स्तरति ।
</details>
<details><summary>भट्टभास्कर-टीका</summary>

किम्पुनस्तत्प्रयोजनमित्याह - सं हीत्यादि । हिशब्दो यस्मादित्यर्थे वर्तते । यस्मान्नक्तं व्रतानि कर्माणि शुभाशुभलक्षणानि संसृज्यन्ते अविभक्तानि भवन्ति, श्रेयसां पापीयसां च विशेषप्रतिपत्तिर्नास्ति तस्मादेतद्दोषपरिहारार्थमुपस्थातव्यं; उपस्थानेन तमस्स्वरूपां रात्रिं ज्योतिषा सन्तरति । अथ पूर्वपक्षावतारं संशयपूर्वं प्रस्तौति ।
</details>

### उपस्थेयता
<details open><summary>विश्वास-प्रस्तुतिः</summary>

"उप॒स्थेयो॒ ऽग्नी३र् नोप॒स्थेया३"+++(प्लुतिर् विचारार्था)+++ इत्या॑हुः।
</details>
<details><summary>Keith</summary>

'Should reverence be paid to the fire or not?' they say; 
</details>
<details><summary>मूलम्</summary>

उप॒स्थेयो॒ऽग्नी ३ र्नोप॒स्थेया ३ इत्या॑हुः ।
</details>
<details><summary>भट्टभास्कर-टीका</summary>

उपस्थेय इति । 'विचार्यमाणानाम्' इत्युभयत्रोदात्तप्लुतः । उपस्थेया इत्यत्र पूर्वं परत्वात् प्लुतोदात्तत्वं, ततस्तस्यासिद्धत्वात्कृदुत्तरपदप्रकृतिस्वरत्वम्, 'यतोऽनावः' इत्याद्युदात्तत्वम्, तेन द्वयोरुदात्तयोश्श्रवणं भवति ।
</details>

#### अनुपस्थानपक्षः
<details open><summary>विश्वास-प्रस्तुतिः</summary>

मनु॒ष्या॑येन् न्वै यो ऽह॑र्-अहर् आ॒हृत्याथै॑न॒य्ँ याच॑ति॒ - स इन् न्वै तमुपा॑र्च्छ॒ति+++(=पीडयति)+++।
</details>
<details><summary>Keith</summary>

he who day by day makes a present to a man and then begs of him assuredly molests him;
</details>
<details><summary>मूलम्</summary>

मनु॒ष्या॑येन्न्वै योऽह॑रहरा॒हृत्याथै॑न॒य्ँयाच॑ति ।  
स इन्न्वै तमुपा᳚र्च्छति ।
</details>
<details><summary>भट्टभास्कर-टीका</summary>

मनुष्यायेत्यादि । इदित्यवधारणे, नु इति वितर्के, वै इति प्रसिद्धौ । मनुष्यायाहरहः फलादिकमाहृत्यैवाथैनं यो याचति सोपि **तम् उपार्च्छति** उपरुध्य पीडयत्येव । एवं खल्वेतत् । 'उपसर्गादृति धातौ' इति वृद्धिः । 'तुनुपूर्व उदात्तयोर्वकारः' इति वचनात् ।
</details>
<details open><summary>विश्वास-प्रस्तुतिः</summary>

अथ॒ को दे॒वान् अह॑र् अहर् याचिष्य॒तीति॑ ।  
तस्मा॒न् नोप॒स्थेयः॑ ।
</details>
<details><summary>Keith</summary>

and who then will day by day beg of the gods? …
</details>
<details><summary>मूलम्</summary>

अथ॒ को दे॒वानह॑रहर्याचिष्य॒तीति॑ ।  
तस्मा॒न्नोप॒स्थेयः॑ ।
</details>
<details><summary>भट्टभास्कर-टीका</summary>

यदा मनुष्यविषयेप्येवं भवति अथेदानीं को देवान् महानुभावान् अहरहर्याचिष्यति तस्मात्कदाचिदप्यग्निर्नोपस्थेय इति ।
</details>

#### उपस्थानपक्ष

<details open><summary>विश्वास-प्रस्तुतिः</summary>

अथो॒ खल्वा॑हुर् - "आ॒शिषे॒ वै कय्ँ यज॑मानो यजत॒" इति।  
ए॒षा खलु॒ वै आहि॑ताग्नेर् आ॒शीर् - यद् अ॒ग्निम् उ॑प॒तिष्ठ॑ते।  
तस्मा॑द् +++(रात्रौ प्रातश् चाप्य्)+++ उप॒स्थेयः॑।
</details>
<details><summary>Keith</summary>

Then they say, 'The sacrificer sacrifices for the sake of the benediction.' The reverence of the fire is [6] the benediction of him who has established a fire; therefore reverence should be paid to the fire. 
</details>
<details><summary>मूलम्</summary>

अथो॒ खल्वा॑हुरा॒शिषे॒ वै कय्ँयज॑मानो यजत॒ इति॑ ।  
ए॒षा खलु॒ वै [41]  
आहि॑ताग्नेरा॒शीर्यद॒ग्निमु॑प॒तिष्ठ॑ते  
तस्मा॑दुप॒स्थेयः॑ ।
</details>
<details><summary>भट्टभास्कर-टीका</summary>

अथ समाधत्ते - अथो खल्वाहुरिति । 

एवं प्राप्ते आहुर्वेदार्थविदः - कः प्रजापतिः, अत्र सर्वदेवात्मत्व-सामान्येनाग्निर् उच्यते; पादपूरणे वा । अग्न्युपस्थानमेव यजमानस्याशीः, नातः परमाशंसनीयमस्ति; 'तस्मादग्निरुपस्थेयः, कस्सामान्यान्याचेत इति ।   
तस्मात् सायम् प्रातश् चोपस्थेय इति ।
</details>

### पशुफलम्
<details open><summary>विश्वास-प्रस्तुतिः</summary>

प्र॒जाप॑तिᳶ प॒शून् अ॑सृजत ।  
ते सृ॒ष्टा अ॑हो-रा॒त्रे प्रावि॑शन् ।   
ताञ् छन्दो॑भि॒र् अन्व॑विन्दत् ।  
यच् छन्दो॑भिर् उप॒तिष्ठ॑ते॒ - स्वम् ए॒व तद् अन्वि॑च्छति ।   
</details>
<details><summary>Keith</summary>

Prajapati created cattle; being created they entered day and night; he recovered them by means of the metres. In that he pays reverence with the metres, he seeks to recover his own. 
</details>
<details><summary>मूलम्</summary>

प्र॒जाप॑तिᳶ प॒शून॑सृजत ।  
ते सृ॒ष्टा अ॑होरा॒त्रे प्रावि॑शन् ।   
ताञ्छन्दो॑भि॒रन्व॑विन्दत् ।  
यच्छन्दो॑भिरुप॒तिष्ठ॑ते॒ स्वमे॒व तदन्वि॑च्छति ।   
</details>
<details><summary>भट्टभास्कर-टीका</summary>

प्रजापतिः पशूनित्यादि । पश्ववगमनमेव यजमानोन्विच्छति ।    
</details>

### अजामिता
<details open><summary>विश्वास-प्रस्तुतिः</summary>

"न तत्र॑  जा॒म्य्+++(=पुनरुक्तदोषः)+++ अ॑स्ती"त्या॑हु॒र् "योऽह॑र्-अहर् उप॒तिष्ठ॑त॒" इति॑ ।
</details>
<details><summary>Keith</summary>

'There is not monotony then', they say, 'if one pays reverence day by day.' 
</details>
<details><summary>मूलम्</summary>

न तत्र॑  जा॒म्य॑स्तीत्या॑हु॒र्योऽह॑रहरुप॒तिष्ठ॑त॒ इति॑ ।
</details>
<details><summary>भट्टभास्कर-टीका</summary>

जामि आलस्यम् । गतमन्यत् ।
</details>

## कवातिर्यङ्क्त्वम्

<details open><summary>विश्वास-प्रस्तुतिः</summary>

यो वा अ॒ग्निम् प्र॒त्यङ्ङ् उ॑प॒तिष्ठ॑ते॒ - प्रत्य् ए॑नम् ओषति॒ +++(=दहति)+++।  
</details>
<details><summary>Keith</summary>

If a man pays reverence to the fire facing it, it burns him; 
</details>
<details><summary>मूलम्</summary>

यो वा  अ॒ग्निम्प्र॒त्यङ्ङु॑प॒तिष्ठ॑ते॒ प्रत्ये॑नमोषति ।  
</details>
<details><summary>भट्टभास्कर-टीका</summary>

यो वा इत्यादि । प्रत्यङ्प्रातिमुखेयेन । ओषति दहति ।
</details>
<details open><summary>विश्वास-प्रस्तुतिः</summary>

यᳶ पराङ्॑   +++(उपतिष्ठते)+++  विष्व॑ङ्  प्र॒जया॑ प॒शुभि॑र् +++(हीन)+++ एति ।
</details>
<details><summary>Keith</summary>

if with averted (face), he is deprived of offspring and cattle; 
</details>
<details><summary>मूलम्</summary>

यᳶ पराङ्॑   +++(उपतिष्ठते)+++  विष्व॑ङ्  प्र॒जया॑ प॒शुभि॑र् +++(हीन)+++ एति ।
</details>
<details><summary>भट्टभास्कर-टीका</summary>

यः पराङ्मुख उपतिष्ठते इत्येव । विष्वङ् नानागमनः प्रजया पशुभिश्च विष्वङेति विगच्छति नष्टो भवति ।
</details>
<details><summary>मूलम् (संयुक्तम्)</summary>

कवा॑तिर्यङ्ङि॒वोप॑ तिष्ठेत॒ नैन॑म्प्र॒त्योष॑ति॒ न विष्व॑ङ्प्र॒जया॑ प॒शुभि॑रेति ॥ [42]
</details>
<details open><summary>विश्वास-प्रस्तुतिः</summary>

कवा॑तिर्यङ्ङ् इ॒वोप॑ तिष्ठेत॒ - नैन॑म् प्र॒त्योष॑ति॒, न विष्व॑ङ् प्र॒जया॑ प॒शुभि॑र् +++(हीन)+++ एति ॥ [42]
</details>
<details><summary>Keith</summary>

he should pay reverence with (face) somewhat to the side, then (the fire) does not burn him, he is not deprived of offspring or cattle.
</details>
<details><summary>मूलम्</summary>

कवा॑तिर्यङ्ङि॒वोप॑ तिष्ठेत ।  
नैन॑म्प्र॒त्योष॑ति ।  
न विष्व॑ङ्प्र॒जया॑ प॒शुभि॑रेति ॥
</details>
<details><summary>भट्टभास्कर-टीका</summary>

तस्मात्कवातिर्यङ् ईषत्तिरश्चीन इव भूत्वा उपतिष्ठेति । छान्दसः कुशब्दस्य कवादेशः ॥

इति पञ्चमे नवमोनुवाकः ॥  
</details>
