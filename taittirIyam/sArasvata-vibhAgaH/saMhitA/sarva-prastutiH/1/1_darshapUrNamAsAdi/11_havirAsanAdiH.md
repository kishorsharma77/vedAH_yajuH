---
title: ११ हविरासनादिः

---
इध्मबर्हिःपूर्वकं वेद्यां हविरासादनादिः।  
१४ गायत्री, २० एकपदा त्रिष्टुप् ।
____
## इध्मप्रोक्षणम्

<details><summary>भास्करोक्त-विनियोगः</summary>

इध्मं प्रोक्षति
</details>
<details open><summary>विश्वास-प्रस्तुतिः</summary>

कृष्णो॑ऽस्य्    
+++('अग्निर्देवेभ्यो निलायत । कृष्णो रूपं कृत्वा । स वनस्पतीन्प्राविशत्' (तै.ब्रा. 3.3.6) इत्यादिब्राह्मणोक्तो)+++  
आखरे॒ष्ठः॑ +++(←आखनति भुवम् इति)+++ ।  
अ॒ग्नये॑ त्वा॒ +++(प्रोक्षामि)+++ +++(इति)+++ स्वाहा॑ +++(←स्वा वाग् आह)+++ ।
</details>
<details><summary>Keith</summary>

Thou art a black deer, living in the lair, to Agni thee, hail!
</details>
<details><summary>मूलम् (संयुक्तम्)</summary>

कृष्णो॑ऽस्याखरे॒ष्ठो॑ऽग्नये॑ त्वा॒ स्वाहा॑
</details>
<details><summary>मूलम्</summary>

कृष्णो॑ऽस्याखरे॒ष्ठः ।  
अ॒ग्नये॑ त्वा  +++(प्रोक्षामि)+++ ।
</details>

<details><summary>पद-पाठः</summary>

कृष्णः॑ । अ॒सि॒ । आ॒ख॒रे॒ष्ठ इत्या॑खरे-स्थः । अ॒ग्नये॑ । त्वा॒ । स्वाहा॑ ।
</details>


<details><summary>भट्टभास्कर-टीका</summary>

1इध्मं प्रोक्षति - कृष्ण इति ॥ कृष्णः कृष्णमृगः । 'कृष्णस्य(ा)मृगाख्या चेत्' (फि.सू. 11) इति वचनान्मृगाख्यायामाद्युदात्तत्वम् । आखरेष्ठः आखनति समन्ताद्भुवं मूलैरवदारयतीत्याखरो वनस्पतिः । 'खनतेर्डरो वक्तव्यः' (पा.भा. 3.3.125) इति खनतेर्डरप्रत्ययः । तत्र तिष्ठतीत्याखरेष्ठः । 'सुपि स्थः' (पा.सू. 3.2.4) इति कः, 'तत्पुरुषे कृति बहुलम्' (पा.सू. 6.3.14) इत्यलुक्, सुषामादित्वात् (पा.सू. 8.3.98) षत्वम्, थाथादिसूत्रेण (पा.सू. 6.2.144) उत्तरपदान्तोदात्तत्वम् । 'अग्निर्देवेभ्यो निलायत । कृष्णो रूपं कृत्वा । स वनस्पतीन्प्राविशत्' (तै.ब्रा. 3.3.6) इत्यादिब्राह्मणोक्तो योऽग्निः स एव त्वमसीति तदाधारभूतेध्मस्तुतिः । एवंभूतं त्वामिध्मम् अग्नये अग्न्यर्थं प्रोक्षामीति शेषः ।
</details>
<details><summary>मूलम्</summary>

स्वाहा॑ ।
</details>
<details><summary>भट्टभास्कर-टीका</summary>

एवं कर्तव्यमिति स्वयमेव सरस्वत्याह । विभक्त्यन्त-समुदायात्मा निपातः स्वाहा इति । +++(स्वा - आह इति इङ्ग्यत्वेन न पठ्यते पदकाले इति )+++ संस्कार-विशेषानवधारणात् नावगृह्यते ॥
</details>


____
## वेदिप्रोक्षणम्

<details><summary>भास्करोक्त-विनियोगः</summary>

वेदिं प्रोक्षति
</details>
<details open><summary>विश्वास-प्रस्तुतिः</summary>

वेदि॑र्+++(=वेदयित्री [हविषाम्] →पृथिवी)+++ असि ।  
ब॒र्हिषे॑ +++(→प्रजाः)+++ त्वा॒ +++(प्रोक्षामि)+++ +++(इति)+++ स्वाहा॑ +++(←स्वा वाग् आह)+++।
</details>
<details><summary>Keith</summary>

Thou art the altar, to the strew thee, hail!
</details>
<details><summary>मूलम् (संयुक्तम्)</summary>

－वेदि॑रसि ब॒र्हिषे॑ त्वा॒ स्वाहा॑
</details>
<details><summary>मूलम्</summary>

वेदि॑रसि ।  
ब॒र्हिषे॑ त्वा  +++(प्रोक्षामि)+++  ।  
स्वाहा॑ ।
</details>

<details><summary>पद-पाठः</summary>

वेदिः॑ । अ॒सि॒ । ब॒र्‌हिषे॑ । त्वा॒ । स्वाहा॑ ।
</details>

<details><summary>भट्टभास्कर-टीका</summary>

2वेदिं प्रोक्षति - वेदिरिति ॥ वेदिः वेदयित्री हविषामाधारत्वेन प्रकाशयित्र्यसि । । 'इन् सर्वधातुभ्यः' (उ.सू. 567) इति वेदेरिन्प्रत्ययः । तां तादृशीं त्वां बर्हिषे बर्हिस्तरणार्थं प्रोक्षामि । एतच्च स्वयमेव वागाह । 'प्रजा वै बर्हिः' (तै.ब्रा. 3.3.6) इत्यादि ब्राह्मणम् ॥
</details>

____
## बर्हिःप्रोक्षणम्

<details><summary>भास्करोक्त-विनियोगः</summary>

बर्हिः प्रोक्षति
</details>
<details open><summary>विश्वास-प्रस्तुतिः</summary>

ब॒र्हिर् +++(→प्रजाः)+++ अ॑सि ।  
स्रु॒ग्भ्यस् +++(→यजमानाय)+++ त्वा॒ +++(प्रोक्षामि)+++ +++(इति)+++ स्वाहा॑ +++(←स्वा वाग् आह)+++ ।  
+++('प्रजा वै बर्हिः । यजमानस्स्रुचः' (तै.ब्रा. 3.3.6) इत्यादि ब्राह्मणम् ॥)+++
</details>
<details><summary>Keith</summary>

Thou art the strew, to the ladles thee, hail
</details>
<details><summary>मूलम् (संयुक्तम्)</summary>

ब॒र्हिर॑सि स्रु॒ग्भ्यस्त्वा॒ स्वाहा॑
</details>
<details><summary>मूलम्</summary>

ब॒र्हिर॑सि ।  
स्रु॒ग्भ्यस्त्वा॑   +++(प्रोक्षामि)+++ 
स्वाहा॑ ।
</details>

<details><summary>पद-पाठः</summary>

ब॒र्‌हिः । अ॒सि॒ । स्रु॒ग्भ्य इति॑ स्रुक्-भ्यः । त्वा॒ । स्वाहा॑ ।
</details>


<details><summary>भट्टभास्कर-टीका</summary>

3बर्हिः प्रोक्षति - बर्हिरिति ॥ (बर्हिः) बृहत् पर्याप्तमसि । 'बृंहेर्नलोपश्च' (उ.सू. 274) इतीसिप्रत्ययः । तादृशं त्वां स्रुग्भ्यः स्रुगर्थं स्रुचां धारणार्थं प्रोक्षामि ।

इत्याह स्वयं सरस्वती । 'सावेकाचः' (पा.सू. 6.1.168) इति भ्यस उदात्तत्वम् । 'प्रजा वै बर्हिः । यजमानस्स्रुचः' (तै.ब्रा. 3.3.6) इत्यादि ब्राह्मणम् ॥
</details>

____

<details><summary>भास्करोक्त-विनियोगः</summary>

अन्तर्वेद्यूर्ध्वाग्रं बर्हिस्स्थापयित्वा प्रोक्षति
</details>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/1_darshapUrNamAsAdi/11_havirAsanAdiH/dive_tvA.md">
<details open><summary><h2>दिवे त्वा ...{Loading}...</h2></summary>
<details open><summary>विश्वास-प्रस्तुतिः</summary>

दि॒वे त्वा॑  +++(प्रोक्षामि)+++ ।  
अन्तरि॑ख्षाय त्वा  +++(प्रोक्षामि)+++ ।  
पृ॒थि॒व्यै त्वा॑ +++(प्रोक्षामि)+++ ।

</details>
<details><summary>Keith</summary>

To sky thee, to atmosphere thee, to earth thee!
</details>
<details><summary>मूलम् (संयुक्तम्)</summary>

－ दि॒वे त्वा॒ऽन्तरि॑ख्षाय त्वा पृथि॒व्यै त्वा
</details>
<details><summary>मूलम्</summary>

दि॒वे त्वा॑ ।  
अन्तरि॑ख्षाय त्वा।  
पृ॒थि॒व्यै त्वा॑।

</details>
<details><summary>भट्टभास्कर-टीका</summary>

4अन्तर्वेद्यूर्ध्वाग्रं बर्हिस्स्थापयित्वा प्रोक्षति - दिव इति ॥ अग्रमध्यमूलेषु क्रमेण प्रोक्षणम् । सर्वत्र प्रोक्षामीति शेषः । यागनिर्वृत्तिद्वारेण द्युप्रभृतीनां लोकानां धारणार्थं प्रोक्षणं भवति । 'ऊडिदम्' (पा.सू. 6.1.171) इत्यादिना दिव इति विभक्तेरुदात्तत्वम् । पृथिव्या इत्यादौ 'उदात्तयणो हल्पूर्वात्' (पा.सू. 6.1.174) इति विभक्तेरुदात्तत्वम् ॥
</details>
</details>
</div>  



____

## प्रोक्षणीशेष-नयनम्
<details><summary>भास्करोक्त-विनियोगः</summary>

दक्षिणस्याश् श्रोणेर् उत्तरस्याः प्रोक्षणीशेषं निनयति
</details>
<details open><summary>विश्वास-प्रस्तुतिः</summary>

+++(प्रोक्षणीशेष!)+++ स्व॒धा+++(=अन्नं)+++ +++(सर्व-वर्धक-मास-नाम-)+++पि॒तृभ्यः॒ ऊर्ग्+++(=बलप्राणनयोरुद्दीपकं)+++ भ॑व बर्हि॒षद्भ्यः॑ ।  
+++(हे आपः!)+++ ऊ॒र्जा+++(=रसेन सह)+++ पृ॑थि॒वीङ् ग॑च्छत ।
</details>
<details><summary>Keith</summary>

Be thou refreshment to the fathers, strength to those that sit on the strew.  
With strength go ye to the earth.
</details>
<details><summary>मूलम् (संयुक्तम्)</summary>

－स्व॒धा पि॒तृभ्य॒ ऊर्ग्भ॑व बर्हि॒षद्भ्य॑ ऊ॒र्जा पृ॑थि॒वीङ्ग॑च्छत
</details>
<details><summary>मूलम्</summary>

स्व॒धा पि॒तृभ्य॒ ऊर्ग्भ॑व बर्हि॒षद्भ्यः॑ ...
</details>

<details><summary>पद-पाठः</summary>

स्व॒धेति॑ स्व-धा । पि॒तृभ्य॒ इति॑ पि॒तृ-भ्यः॒ । ऊर्क् । भ॒व॒ । ब॒र्‌हि॒षद्भ्य॒ इति॑ बर्‌हि॒षत्-भ्यः॒ ।
</details>


<details><summary>भट्टभास्कर-टीका</summary>

5दक्षिणस्याश्श्रोणेरुत्तरस्याः प्रोक्षणीशेषं निनयति - स्वधेति ॥ 'मासा वै पितरो बर्हिषदः' (तै.ब्रा. 3.3.6) इत्यादिब्राह्मणप्रसिद्धा ये मासनामानः पितरो बर्हिष्यागत्य सीदन्ति, तेभ्यस्स्वधा अन्नम् । कीदृशं? ऊर्क् बलप्राणनयोरुद्दीपकं भवेति । समुदायापेक्षमेकवचनम्, अन्नापेक्षं वा ।
</details>
<details><summary>मूलम्</summary>

ऊ॒र्जा पृ॑थि॒वीङ्ग॑च्छत ।
</details>

<details><summary>पद-पाठः</summary>

ऊ॒र्जा । पृ॒थि॒वीम् । ग॒च्छ॒त॒ । 
</details>


<details><summary>भट्टभास्कर-टीका</summary>

किञ्च - ऊर्जा रसेन सह पृथिवीं गच्छत प्रविशत । अवयवापेक्षं बहुवचनम् । बर्हिषद इति पृषोदरादिवात्सलोपः । 'सत्सूद्विष' (पा.सू. 3.2.61) इत्यादिना क्विप् । कृदुत्तरपदप्रकृतिस्वरत्वम् (पा.सू. 6.2.139) ।  
ऊर्जेति । 'सावेकाचः' (पा.सू. 6.1.168) इति विभक्तेरुदात्तत्वम् । 'आतोऽनुपसर्गे कः' (पा.सू. 3.2.3) इति कप्रत्ययान्तः स्वधाशब्दः, थाथादिस्वरेणान्तोदात्तः (पा.सू. 6.2.144) ॥
</details>


____

<details><summary>भास्करोक्त-विनियोगः</summary>

प्रस्तरं गृह्णाति
</details>
<details open><summary>विश्वास-प्रस्तुतिः</summary>

+++(प्रस्तर!)+++ विष्णो॒स् +++(यज्ञस्य)+++ स्तूपो॑ ऽसि।  
+++('यज्ञो वै विष्णुः' (तै.ब्रा. 3.3.6) इति ब्राह्मणम् ।)+++
</details>
<details><summary>Keith</summary>

Thou art the hair-knot of Visnu.
</details>
<details><summary>मूलम्</summary>

विष्णो॒स्स्तूपो॑ऽसि।
</details>

<details><summary>पद-पाठः</summary>

विष्णोः॑ । स्तूपः॑ । अ॒सि॒ । 
</details>

<details><summary>भट्टभास्कर-टीका</summary>

6प्रस्तरं गृह्णाति - विष्णोरिति ॥ विष्णुः व्यापको यज्ञः । 'यज्ञो वै विष्णुः' (तै.ब्रा. 3.3.6) इति ब्राह्मणम् । तस्य स्तूपस्सङ्घातोसि । त्वदात्मना यज्ञस्संहत इति स्तुतिः । 'स्त्यस्सम्प्रसारणमुच्च' +++(इदमाकारं सूत्रं नोपलभ्यते??)+++ इति पप्रत्ययः, उकारश्चान्तादेशः, 'दीर्घश्च' इति तत्रानुवर्तते, वृषादित्वादाद्युदात्तत्वम् (पा.सू. 6.1.203) ॥
</details>


____
## बर्हिस्-स्तरणम्

<details><summary>भास्करोक्त-विनियोगः</summary>

बर्हिस् स्तृणाति
</details>
<details open><summary>विश्वास-प्रस्तुतिः</summary>

+++(बर्हिः!)+++ ऊर्णा॑-म्रदसन्+++(=मृदुं)+++ त्वा स्तृणामि स्व्+आ॒स॒-स्थन् दे॒वेभ्यः॑।
</details>
<details><summary>Keith</summary>

Soft as wool I strew thee, offering a good seat to the gods.
</details>
<details><summary>मूलम्</summary>

ऊर्णा॑म्रदसन् त्वा स्तृणामि स्वा॒स॒स्थन्दे॒वेभ्यः॑ ।
</details>

<details><summary>पद-पाठः</summary>

ऊर्णा॑म्रदस॒मित्यूर्णा॑-म्र॒द॒स॒म् । त्वा॒ । स्तृ॒णा॒मि॒ । स्वा॒स॒स्थमिति॑ सु-आ॒स॒स्थम्। दे॒वेभ्यः॑ ।
</details>


<details><summary>भट्टभास्कर-टीका</summary>

7बर्हिस्स्तृणाति - ऊर्णाम्रदसमिति ॥ ऊर्णा अविसूत्रं, तद्वन्मृदुः ऊर्णाम्रदाः । म्रद मर्दने, घटादिः । यस्मात् 'प्रथिम्रदि' (उ.सू. 28) इत्यादिना उर्विधीयते तस्मादसुन् । 'उपमानानि सामान्यवचनैः' (पा.सू. 2.1.55) इति तत्पुरुषः । 'तत्पुरुषे तुल्यार्थे' (पा.सू. 6.2.2) इत्यादिना उपमानपूर्वपदप्रकृतिस्वरत्वम् । 'ऊर्णोतेश्च' (उ.सू. 725) इति डप्रत्ययान्तः ऊर्णाशब्दः, वृषादित्वादाद्युदात्तत्वम् (पा.सू. 6.1.203) । तादृशं त्वां स्तृणामि ।

पुनश्च विशेष्यते - स्वासस्थं, शोभनास्सुखवन्त आसितारः स्थातारश्च यस्मिन् स स्वासस्थः; आसितारः आसाः । आस उपवेशने पचाद्यच् । स्थातारः स्थाः । विच् (पा.सू. 3.2.74) । समाहारद्वन्द्वः । सु आसस्थं शोभनमासस्थं यस्मिन्निति स्वासस्थम् । 'नञ् सुभ्याम्' (पा.सू. 6.2.172) इत्युत्तरपदान्तोदात्तत्वम् । यद्वा - आसनमासस्थम् । 'दृशसददमितमिभ्यश्च'  +++{इदमाकारं सूत्रं नोपलभ्यते} +++(?) इति चकारस्यानुक्तसमुच्चयार्थत्वादासेरथप्रत्ययः । बहुलवचनात् सकारश्च मध्यम उपजायते । शोभनमासस्थं यस्मिन्निति बहुव्रीहिः । स एव स्वरः । देवेभ्य इति षष्ठ्यर्थे चतुर्थी (पा.सू. 2.3.62.वा 1) । देवानां स्वासस्थम् ।   
यद्वा - स्वासस्थं त्वां देवार्थं स्तृणामि । तादर्थ्ये चतुर्थी (पा.सू. 2.1.36) ॥
</details>


____

## परिधिः
<details><summary>भास्करोक्त-विनियोगः</summary>

मध्यमं परिधिं पीरदधाति
</details>
<details open><summary>विश्वास-प्रस्तुतिः</summary>

+++(मध्यम-परिधे!)+++ ग॒न्ध॒र्वो॑ऽसि वि॒श्वाव॑सुर्,  
विश्व॑स्मा॒द् ईष॑तो+++(=ईषमानात् = हिंसकाद्)+++ यज॑मानस्य परि॒धिर्,  
इ॒ड+++(=इड्-वान् = अन्नवान्)+++ ई॑डि॒तः+++(=स्तुतः)+++। 
</details>
<details><summary>Keith</summary>

Thou art the Gandharva, Viśvavasu (possessing all wealth),  
the fence of the sacrificer from every attacker,  
praised and to be praised.
</details>
<details><summary>मूलम् (संयुक्तम्)</summary>

ग॒न्ध॒र्वो॑ऽसि वि॒श्वाव॑सुर्विश्व॑स्मा॒दीष॑तो यज॑मानस्य परि॒धिरि॒ड ई॑डि॒तः
</details>
<details><summary>मूलम्</summary>

ग॒न्ध॒र्वो॑ऽसि   
वि॒श्वाव॑सुः  …   
र्विश्व॑स्मा॒दीष॑तो यज॑मानस्य परि॒धिः     
इ॒ड ई॑डि॒तः ।
</details>

<details><summary>पद-पाठः</summary>

ग॒न्ध॒र्वः । अ॒सि॒ । वि॒श्वाव॑सु॒रिति॑ वि॒श्व-व॒सुः॒ । विश्व॑स्मात् । ईष॑तः । यज॑मानस्य । प॒रि॒धिरिति॑ परि-धिः । इ॒डः । ई॒डि॒तः ।
</details>


<details><summary>भट्टभास्कर-टीका</summary>

8मध्यमं परिधिं परिदधाति - गन्धर्व इति ॥ विश्वानि वसून्यस्मिन्निति बहुव्रीहौ 'विश्वस्य वसुराटोः' (पा.सू. 6.3.128) इति पूर्वपदस्य दीर्घत्वम् । 'बहुव्रीहौ विश्वं संज्ञायाम्' (पा.सू. 6.2.106) इति पूर्वपदान्तोदात्तत्वम् । विश्वावसुर्नाम गन्धर्वः, स शत्रुनिग्रहसमर्थः, स एव त्वमसीति परिधेः स्तुतिः । 

यस्मादेवं तस्माद्विश्वस्मादीषतः हिंसकात् राक्षसादेर्जनात् । ईष गतिहिंसादानेषु, अनुदात्तेत्, भौवादिकः, व्यत्ययेन शतृप्रत्ययः, 'अदुपदेशात्' (पा.सू. 6.1.186) इति लसार्वधातुकानुदात्तत्वेन धातोरेव स्वरः । 

यजमानस्य परिधिः परितस्सर्वतो धाता रक्षकस्त्वमसि । 'उपसर्गे घोः किः' (पा.सू. 3.3.92) इति किप्रत्यये कृदुत्तरपदप्रकृतिस्वरत्वम् ।

किञ्च - इडन्नं पशवश्च तद्वान् इडः, तत्साधनत्वात् । अर्श आदित्वादच् (पा.सू. 5.2.127) । अत एव सर्वैरीडितस्स्तुतः ॥
</details>



____

<details><summary>भास्करोक्त-विनियोगः</summary>

दक्षिणं परिदधाति
</details>
<details open><summary>विश्वास-प्रस्तुतिः</summary>

+++(दक्षिण-परिधे!)+++ इन्द्र॑स्य बा॒हुर॑सि दख्षि॑णः, यज॑मानस्य परि॒धिः, इ॒ड+++(=इड्-वान् = अन्नवान्)+++  ई॑डि॒तः ।  
</details>
<details><summary>Keith</summary>

Thou art the right arm of Indra,  the fence of the sacrificer, praised and to be praised.
</details>
<details><summary>मूलम् (संयुक्तम्)</summary>

इन्द्र॑स्य बा॒हुर॑सि [19]दख्षि॑णो॒ यज॑मानस्य परि॒धिरि॒ड ई॑डि॒तः
</details>
<details><summary>मूलम्</summary>

इन्द्र॑स्य बा॒हुर॑सि दख्षि॑णः   
यज॑मानस्य परि॒धिः  इ॒ड ई॑डि॒तः ।
</details>

<details><summary>पद-पाठः</summary>

इन्द्र॑स्य । बा॒हुः । अ॒सि॒ । दख्षि॑णः । यज॑मानस्य । प॒रि॒धिरिति॑ परि-धिः । इ॒डः । ई॒डि॒तः ।
</details>


<details><summary>भट्टभास्कर-टीका</summary>

9दक्षिणं परिदधाति - इन्द्रस्येति ॥ इन्द्रस्य यो दक्षिणो बाहुः महावीर्यः, स एव त्वमसीति दक्षिणस्य परिधेस्स्तुतिः । 'स्वाङ्गाख्यायामादिर्वा' (फि.सू. 9) इति दक्षिणशब्द आद्युदात्तः । गतमन्यत् (तै.सं. 1.1.11) ॥

- [ यजमानस्य परिधिः परितस्सर्वतो धाता रक्षकस्त्वमसि । 'उपसर्गे घोः किः' (पा.सू. 3.3.92) इति किप्रत्यये कृदुत्तरपदप्रकृतिस्वरत्वम् ।
  －किञ्च - इडन्नं पशवश्च तद्वान् इडः, तत्साधनत्वात् । अर्श आदित्वादच् (पा.सू. 5.2.127) । अत एव सर्वैरीडितस्स्तुतः ॥]
</details>

____

<details><summary>भास्करोक्त-विनियोगः</summary>

उत्तरं परिदधाति
</details>
<details open><summary>विश्वास-प्रस्तुतिः</summary>

+++(हे कुण्ड!)+++ मि॒त्रावरु॑णौ त्वोत्तर॒तᳶ परि॑धत्तां ध्रु॒वेण॒ धर्म॑णा।  
यज॑मानस्य +++(उत्तर-)+++परि॒धिर्, इ॒ड+++(=इड्-वान् = अन्नवान्)+++  ई॑डि॒तः ।  
</details>
<details><summary>Keith</summary>

May Mitra and Varuna lay thee around in the north with firm law,  
thou art the fence of the sacrificer, praised and to be praised.
</details>
<details><summary>मूलम् (संयुक्तम्)</summary>

मि॒त्रावरु॑णौ त्वोत्तर॒तᳶ परि॑धत्तान्ध्रु॒वेण॒ धर्म॑णा॒ यज॑मानस्य परि॒धिरि॒ड ई॑डि॒तः
</details>
<details><summary>मूलम्</summary>

मि॒त्रावरु॑णौ त्वोत्तर॒तᳶ परि॑धत्तान्ध्रु॒वेण॒ धर्म॑णा  
यज॑मानस्य परि॒धिः इ॒ड ई॑डि॒तः ।
</details>

<details><summary>पद-पाठः</summary>

मि॒त्रावरु॑णा॒विति॑ मि॒त्रा-वरु॑णौ । त्वा॒ । उ॒त्त॒र॒त इत्यु॑त्-त॒र॒तः । परीति॑ । ध॒त्ता॒म् । ध्रु॒वेण॑ । धर्म॑णा । यज॑मानस्य । प॒रि॒धिरिति॑ परि-धिः । इ॒डः । ई॒डि॒तः ।
</details>

<details><summary>भट्टभास्कर-टीका</summary>

10उत्तरं परिदधाति - मित्रावरुणाविति ॥ ध्रुवेण अचलेन नित्येन धर्मणा कर्मणा मित्रावरुणावेव च त्वामुत्तरतः परिधत्ताम् । समानमन्यत् ।

- [यजमानस्य परिधिः परितस्सर्वतो धाता रक्षकस्त्वमसि । 'उपसर्गे घोः किः' (पा.सू. 3.3.92) इति किप्रत्यये कृदुत्तरपदप्रकृतिस्वरत्वम् ।
- किञ्च - इडन्नं पशवश्च तद्वान् इडः, तत्साधनत्वात् । अर्श आदित्वादच् (पा.सू. 5.2.127) । अत एव सर्वैरीडितस्स्तुतः ॥]

'देवताद्वन्द्वे च' इति मित्रावरुणशब्दे पूर्वोत्तरपदयोः प्रकृतिस्वरत्वम् ॥
</details>

____

<details><summary>भास्करोक्त-विनियोगः</summary>

सूर्येण पुरस्तात् परिधानकार्यं करोति
</details>
<details open><summary>विश्वास-प्रस्तुतिः</summary>

+++(हे कुण्ड! उत्तर-परिधि-रूपः)+++ सूर्य॑स् त्वा पु॒रस्ता॑त् पातु कस्या॑श्चिद् अ॒भिश॑स्त्याः ।
</details>
<details><summary>Keith</summary>

May the sun in the east protect thee from all evil.
</details>
<details><summary>मूलम्</summary>

सूर्य॑स्त्वा पु॒रस्ता॑त्पातु॒ कस्या॑श्चिद॒भिश॑स्त्याः ।
</details>

<details><summary>पद-पाठः</summary>

सूर्यः॑ । त्वा॒ । पु॒रस्ता॑त् । पा॒तु॒ । कस्याः॑ । चि॒त् । अ॒भिश॑स्त्या॒ इत्य॒भि-श॒स्त्याः॒ ।
</details>


<details><summary>भट्टभास्कर-टीका</summary>

11सूर्येण पुरस्तात् परिधानकार्यं करोति - सूर्य इति ॥ सूर्य एव त्वां पुरस्तात् पातु रक्षतु । कस्मात् - कस्याश्चित् यतः कुतश्चित् अभिशस्त्याः अपरिमितायाः अभिशापाद्रक्षःप्रभृतिप्रयुक्तात् । शसु हिंसायाम्, 'तितुत्रतथसि' (पा.सू. 7.2.9) इतीट्प्रतिषेधः, 'तादौ च निति कृत्यतौ' (पा.सू. 6.2.50) इति गतेः प्रकृतिस्वरत्वम्, 'निपाता आद्युदात्ताः' (फि.सू. 80) 'उपसर्गाश्चाभिवर्जम्' (फि.सू. 81) इत्यभिशब्दोन्तोदात्तः । एवं कस्याश्चिदित्यत्र 'सावेकाचः' (पा.सू. 6.1.168) इति प्राप्तं विभक्त्युदात्तत्वं 'न गोश्वन्' (पा.सू. 6.1.182) इति प्रतिषिध्यते ॥
</details>



____
## समिदाधानम्

<details><summary>भास्करोक्त-विनियोगः</summary>

ऊर्ध्वे समिधाव् आदधाति
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/1_darshapUrNamAsAdi/11_havirAsanAdiH/70_vItihotran_tvA.md">
<details open><summary><h4>विश्वास-प्रस्तुतिः ...{Loading}...</h4></summary>

वी॒ति+++(=इष्ट)+++हो॑त्रन्+++(=ह्वानं)+++ त्वा कवे  
द्यु॒मन्त॒ꣳ॒ समि॑धीम॒हि ।  
+++(हे)+++ अग्ने॑! बृ॒हन्त॑म् अध्व॒रे ॥
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/1/1_darshapUrNamAsAdi/11_havirAsanAdiH/70_vItihotran_tvA.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

May we kindle thee, O wise one,    
That dost invite to the sacrifice, the radiant one,    
O Agni, thee that art mighty at the sacrifice.
</details>
<details><summary>मूलम् (संयुक्तम्)</summary>

वी॒तिहो॑त्रन्त्वा कवे द्यु॒मन्त॒ꣳ॒ समि॑धीम॒ह्यग्ने॑ बृ॒हन्त॑मध्व॒रे
</details>
<details><summary>मूलम्</summary>

वी॒तिहो॑त्रन्त्वा कवे द्यु॒मन्त॒ꣳ॒ समि॑धीम॒हि ।  
अग्ने॑ बृ॒हन्त॑मध्व॒रे ॥
</details>
<details><summary>भट्टभास्कर-टीका</summary>

12ऊर्ध्वे समिधावादधाति - वीतिहोत्रमिति त्रिपदया गायत्र्या ॥  
वीतिहोत्रं इष्टस्तोत्रम् । वीतेः कान्तिकर्मणो 'मन्त्रे वृष' (पा.सू. 3.3.96) इत्यादिना कर्मणि क्तिन्प्रत्यय उदात्तः । वेतव्या कमितव्या होत्रा वाक् स्तोत्ररूपा होतृव्यापारो वा यस्य तं त्वा । हे कवे मेधाविन् । अग्ने द्युमन्तं दीप्तिमन्तम् । 'ह्रस्वनुड्भ्यां मतुप्' (पा.सू. 6.1.176) इति मतुप उदात्तत्वम् । बृहन्तं महान्तं समिधीमहि प्रागेव दीप्तिमन्तं सन्तं अनया समिधा सम्यग्दीपयामः । इन्धेर्लिङि, 'बहुलं छन्दसि' (पा.सू. 2.4.73) इति विकरणस्य लुक् । यद्वा - 'छन्दस्युभयथा' (पा.सू. 3.4.117) इत्यार्धधातुकत्वात् विकरणाप्रसङ्गः । सार्वधातुकत्वेन ङित्त्वादनुनासिकलोपः । अध्वरे अध्वरार्थम् । निमित्तात्सप्तमी (पा.सू. 2.3.36 वा 6) । ध्वृ हूर्छने, हूर्छनं कौटिल्यम् । ध्वरन्तीति ध्वराः रक्षःप्रभृतयः । पचाद्यच् । ते यत्र न सन्ति सः अध्वरः । बहुव्रीहौ 'नञ्सुभ्याम्' (पा.सू. 6.2.172) इत्युत्तरपदान्तोदात्तत्वम् । तादृशाय यज्ञाय त्वां समिधीमहि ॥
</details>
</details>
</div>






____

## विधृती
<details><summary>भास्करोक्त-विनियोगः</summary>

बर्हिः-प्रस्तर-विभागार्थं स्थापिते दर्भ-द्वयं "विधृती" सादयति
</details>
<details open><summary>विश्वास-प्रस्तुतिः</summary>

+++(दर्भद्वय!)+++ वि॒शो य॒न्त्रे+++(=यमने)+++ स्थः॑।
</details>
<details><summary>Keith</summary>

Ye two are the props of the people.
</details>
<details><summary>मूलम्</summary>

वि॒शो य॒न्त्रे स्थः॑।
</details>

<details><summary>पद-पाठः</summary>

वि॒शः । य॒न्त्रे इति॑ । स्थः॒ ।
</details>

<details><summary>भट्टभास्कर-टीका</summary>

13विधृती सादयति - विश इति । विशः प्रजायाः यन्त्रे यमने धारिके स्थः । 'गृधृविपचि' (उ.सू. 616) इत्यादिना यमेस्त्रप्रत्ययः । 'सावेकाचः' (पा.सू. 6.1.168) इति विशः परस्याः षष्ठ्या उदात्तत्वम् ॥
</details>


____

## प्रस्तर-सादनम्
<details><summary>भास्करोक्त-विनियोगः</summary>

तयोः प्रस्तरं सादयति
</details>
<details open><summary>विश्वास-प्रस्तुतिः</summary>

+++(प्रस्तर)+++ वसू॑नाꣳ रु॒द्राणा॑म् आदि॒त्याना॒ꣳ॒ सद॑सि सीद ।
</details>
<details><summary>Keith</summary>

Sit on the seat of the Vasus, Rudras, Adityas.
</details>
<details><summary>मूलम्</summary>

वसू॑नाꣳ रु॒द्राणा॑मादि॒त्याना॒ꣳ॒ सद॑सि सीद ।
</details>

<details><summary>पद-पाठः</summary>

वसू॑नाम् । रु॒द्राणा॑म् । आ॒दि॒त्याना॑म् । सद॑सि । सी॒द॒ ।
</details>

<details><summary>भट्टभास्कर-टीका</summary>

14तयोः प्रस्तरं सादयति - वसूनामिति ॥ वस्वादयः प्रसिद्धा देवताः यज्ञभागिन्यः । तासां सदस्त्वेन विधृत्योः स्तुतिः ॥
</details>


____
## जुह्वादि
<details><summary>भास्करोक्त-विनियोगः</summary>

तत्र जुहूं सादयति
</details>
<details open><summary>विश्वास-प्रस्तुतिः</summary>

जु॒हूर् अ॑सि ।  
</details>
<details><summary>Keith</summary>

Thou art named juhu
</details>
<details><summary>मूलम् (संयुक्तम्)</summary>

जु॒हूरु॑प॒भृद्ध्रु॒वाऽसि॑ घृ॒ताची॒ नाम्ना॑ प्रि॒येण॒ नाम्ना॑ प्रि॒ये सद॑सि सीद
</details>
<details><summary>मूलम्</summary>

जु॒हूः [ अ॑सि]।
</details>

<details><summary>पद-पाठः</summary>

जु॒हूः । 
</details>


<details><summary>भट्टभास्कर-टीका</summary>

15तत्र जुहूं सादयति - जुहूरिति ॥ असि घृताचीत्यादिकं वक्ष्यमाणं जुह्वादिभिः प्रत्येकमभिसम्बध्यते । हूयतेऽनयेति जुहूः । 'द्युतिगमिजुहोतीनां द्वे च' (पा.सू. 3.2.178) इति क्विप्, जुहोतेर्दीर्घश्च' (पा.भा. 3.2.178 वा 3) इति दीर्घोनुवर्तते । जुहूस्त्वमसि । त्वया खलु हूयते ।
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/1_darshapUrNamAsAdi/11_havirAsanAdiH/ghRtAchI.md">
<details open><summary><h5>घृताची ...{Loading}...</h5></summary>
<details open><summary>विश्वास-प्रस्तुतिः</summary>

घृ॒ताची॒ नाम्ना॑ प्रि॒येण॒ नाम्ना॑ प्रि॒ये सद॑सि सीद ।
</details>
<details><summary>Keith</summary>

Loving the ghee, sit on thy dear seat with thy dear name.
</details>
<details><summary>मूलम्</summary>

घृ॒ताची॒ नाम्ना॑ प्रि॒येण॒ नाम्ना॑ प्रि॒ये सद॑सि सीद ।
</details>
<details><summary>भट्टभास्कर-टीका</summary>

पुनश्च विशेष्यते - घृताची त्वम् घृतमञ्चति गच्छति धारकत्वेनेति घृताची । ऋत्विगादिना क्विप् (पा.सू. 3.2.49) । अनुनासिकलोपे 'अचः' (पा.सू. 6.4.138) इत्यकारलोपे 'चौ' (पा.सू. 6.3.138) इति दीर्घः ।  
सा त्वं प्रियेण नाम्ना घृतसम्बन्धेन सर्वस्य प्रीतिहेतुना घृताचीति नाम्ना उपलक्षितासि । 'तासामेतदेव प्रियं नाम । यद्घृताची' (तै.ब्रा. 3.3.6) इत्यादि ब्राह्मणम् । ईदृशेन नाम्ना प्रिये सदसि प्रस्तराख्येऽस्मिन् सदने सीद । 'यजमानो वै प्रस्तरः' (तै.ब्रा. 3.3.6) । इति यजमानत्वसंस्तवान्नाममात्रेण प्रस्तरस्य प्रियत्वम् ॥
</details>
</details>
</div>  



____

<details><summary>भास्करोक्त-विनियोगः</summary>

उपभृतं सादयति
</details>
<details open><summary>विश्वास-प्रस्तुतिः</summary>

उ॒प॒भृद् अ॑सि ।   
[घृ॒ताची॒ नाम्ना॑ प्रि॒येण॒ नाम्ना॑ प्रि॒ये सद॑सि सीद ] ।  
</details>
<details><summary>Keith</summary>

Thou art named upabhrt
</details>
<details><summary>मूलम्</summary>

उ॒प॒भृत् ।[अ॑सि ।] ।
</details>

<details><summary>पद-पाठः</summary>

उ॒प॒भृदित्यु॑प-भृत् । 
</details>


<details><summary>भट्टभास्कर-टीका</summary>

16उपभृतं सादयति - उपभृदिति ॥ उपेत्य जुहूं बिभर्तीति उपभृत् । 'अन्येभ्योपि दृश्यते' (पा.सू. 3.2.178) इति क्विप् । ईदृशी त्वमसि । समानमन्यत् ॥
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/1_darshapUrNamAsAdi/11_havirAsanAdiH/ghRtAchI.md">
<details open><summary><h5>घृताची ...{Loading}...</h5></summary>
<details open><summary>विश्वास-प्रस्तुतिः</summary>

घृ॒ताची॒ नाम्ना॑ प्रि॒येण॒ नाम्ना॑ प्रि॒ये सद॑सि सीद ।
</details>
<details><summary>Keith</summary>

Loving the ghee, sit on thy dear seat with thy dear name.
</details>
<details><summary>मूलम्</summary>

घृ॒ताची॒ नाम्ना॑ प्रि॒येण॒ नाम्ना॑ प्रि॒ये सद॑सि सीद ।
</details>
<details><summary>भट्टभास्कर-टीका</summary>

पुनश्च विशेष्यते - घृताची त्वम् घृतमञ्चति गच्छति धारकत्वेनेति घृताची । ऋत्विगादिना क्विप् (पा.सू. 3.2.49) । अनुनासिकलोपे 'अचः' (पा.सू. 6.4.138) इत्यकारलोपे 'चौ' (पा.सू. 6.3.138) इति दीर्घः ।  
सा त्वं प्रियेण नाम्ना घृतसम्बन्धेन सर्वस्य प्रीतिहेतुना घृताचीति नाम्ना उपलक्षितासि । 'तासामेतदेव प्रियं नाम । यद्घृताची' (तै.ब्रा. 3.3.6) इत्यादि ब्राह्मणम् । ईदृशेन नाम्ना प्रिये सदसि प्रस्तराख्येऽस्मिन् सदने सीद । 'यजमानो वै प्रस्तरः' (तै.ब्रा. 3.3.6) । इति यजमानत्वसंस्तवान्नाममात्रेण प्रस्तरस्य प्रियत्वम् ॥
</details>
</details>
</div>  

____

<details><summary>भास्करोक्त-विनियोगः</summary>

ध्रुवां सादयति
</details>
<details open><summary>विश्वास-प्रस्तुतिः</summary>

ध्रु॒वाऽसि॑। 
</details>
<details><summary>Keith</summary>

Thou art named dhruva.  
</details>
<details><summary>मूलम्</summary>

ध्रु॒वाऽसि॑ ।
</details>

<details><summary>पद-पाठः</summary>

ध्रु॒वा । अ॒सि॒ ।
</details>


<details><summary>भट्टभास्कर-टीका</summary>

17ध्रुवां सादयति - ध्रुवेति ॥ ध्रुवा निश्चला । यत्रैव साद्यते तत्रैव धार्यते न चाल्यते प्राक्समिष्टयजुष इति ध्रुवा । तादृशी त्वमसि । शिष्टं स्पष्टम् ॥

</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/1_darshapUrNamAsAdi/11_havirAsanAdiH/ghRtAchI.md">
<details open><summary><h5>घृताची ...{Loading}...</h5></summary>
<details open><summary>विश्वास-प्रस्तुतिः</summary>

घृ॒ताची॒ नाम्ना॑ प्रि॒येण॒ नाम्ना॑ प्रि॒ये सद॑सि सीद ।
</details>
<details><summary>Keith</summary>

Loving the ghee, sit on thy dear seat with thy dear name.
</details>
<details><summary>मूलम्</summary>

घृ॒ताची॒ नाम्ना॑ प्रि॒येण॒ नाम्ना॑ प्रि॒ये सद॑सि सीद ।
</details>
<details><summary>भट्टभास्कर-टीका</summary>

पुनश्च विशेष्यते - घृताची त्वम् घृतमञ्चति गच्छति धारकत्वेनेति घृताची । ऋत्विगादिना क्विप् (पा.सू. 3.2.49) । अनुनासिकलोपे 'अचः' (पा.सू. 6.4.138) इत्यकारलोपे 'चौ' (पा.सू. 6.3.138) इति दीर्घः ।  
सा त्वं प्रियेण नाम्ना घृतसम्बन्धेन सर्वस्य प्रीतिहेतुना घृताचीति नाम्ना उपलक्षितासि । 'तासामेतदेव प्रियं नाम । यद्घृताची' (तै.ब्रा. 3.3.6) इत्यादि ब्राह्मणम् । ईदृशेन नाम्ना प्रिये सदसि प्रस्तराख्येऽस्मिन् सदने सीद । 'यजमानो वै प्रस्तरः' (तै.ब्रा. 3.3.6) । इति यजमानत्वसंस्तवान्नाममात्रेण प्रस्तरस्य प्रियत्वम् ॥
</details>
</details>
</div>  

____

<details><summary>भास्करोक्त-विनियोगः</summary>

स्रुचो ऽभिमन्त्रयते
</details>
<details open><summary>विश्वास-प्रस्तुतिः</summary>

ए॒ता +++(स्रुचः)+++ अ॑सदन्थ् सुकृ॒तस्य॑ +++(यागस्य)+++ लो॒के ।  
ता वि॑ष्णो पाहि ।  
पा॒हि य॒ज्ञम् ।  
पा॒हि य॒ज्ञप॑तिम् ।  
पा॒हि माय्ँ य॑ज्ञ॒निय॑म् ॥ [20]
</details>
<details><summary>Keith</summary>

These have sat down in the world of good action.  
Protect them, O Visnu.  
Protect the sacrifice, protect the lord of the sacrifice, protect me that conduct the sacrifice.
</details>
<details><summary>मूलम् (संयुक्तम्)</summary>

एता अ॑सदन्थ्सुकृ॒तस्य॑ लो॒के ता वि॑ष्णो पाहि पा॒हि य॒ज्ञम्पा॒हि य॒ज्ञप॑तिम्पा॒हि माय्ँय॑ज्ञ॒निय॑म् ॥ [20]
</details>
<details><summary>मूलम्</summary>

ए॒ता अ॑सदन्थ्सुकृ॒तस्य॑ लो॒के ।   
ता वि॑ष्णो पाहि ।   
पा॒हि य॒ज्ञम् ।  
पा॒हि य॒ज्ञप॑तिम् ।  
पा॒हि माय्ँय॑ज्ञ॒निय॑म् ॥
</details>

<details><summary>पद-पाठः</summary>

ए॒ताः । अ॒स॒द॒न् । सु॒कृ॒तस्येति॑ सु-कृ॒तस्य॑ । लो॒के । 9S । ताः । वि॒ष्णो॒ इति॑ । पा॒हि॒ । 10T । पा॒हि । य॒ज्ञम् । पा॒हि । य॒ज्ञप॑ति॒मिति॑ य॒ज्ञ-प॒ति॒म् । पा॒हि । माम् । य॒ज्ञ॒निय॒मिति॑ यज्ञ-निय॑म् ॥
</details>


<details><summary>भट्टभास्कर-टीका</summary>

18स्रुचोभिमन्त्रयते - एता इति यजुरन्तया त्रिष्टुभैकपदया ॥  
सुकृतस्य शोभनस्य कर्मणः यागलक्षणस्य लोके स्थाने । 'सूपमानात् क्तः' (पा.सू. 6.2.145) इति क्तान्तमन्तोदात्तम् । एतास्स्रुचः असदन्, सदसि मया(ऽन्वा)सादितत्वात् । छान्दसो लुङ्, पुषादि(ऌदि)त्वादङ् (पा.सू. 3.1.55) । तास्स्रुचः हे विष्णो सर्वस्य पालक पाहि, यज्ञं पाहि, यज्ञपतिं यजमानं च पाहि । 'पत्यावैश्वर्ये' (पा.सू. 6.2.18) इति पूर्वपदप्रकृतिस्वरत्वम् ।

यज्ञनियं यज्ञस्य नेतारं मां च पाहि । यज्ञं नयतीति 'सत्सूद्विष' (पा.सू. 3.2.61) इत्यादिना क्विप् । 'तन्वादीनां छन्दसि बहुलम्' (पा.सू. 6.4.77 वा 1) इति इयङादेशेन 'एरनेकाचः' (पा.सू. 6.4.82) इति यणादेशो बाध्यते, कृदुत्तरपदप्रकृतिस्वरत्वम् (पा.सू. 6.2.139) । समान(वाक्ये)पाद(पदात्पर)त्वाभावात् प्रथमवर्जं तिङन्तानां निघाताभावः ॥

</details>



इति एकादशोनुवाकः  ।