+++
title = "०१ सोमाभिषवः"

+++
(पात्रेषु रसग्रहणाय पूर्वम् उपावहृतस्य सोमस्याभिषवः)  
सोमऋषिः

_______
<details><summary>भास्करोक्त-विनियोगः</summary>

1अतः परं ग्रहकाण्डं सोमार्षेयम् । उपांशुसवनं ग्रावाणमादत्ते - आदद इति ॥
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/1_darshapUrNamAsAdi/04_havirnirvApaH/devasya_tvA_savituH.md">
<details open><summary><h5>देवस्य त्वा सवितुः ...{Loading}...</h5></summary>
<details open><summary>विश्वास-प्रस्तुतिः</summary>

दे॒वस्य॑ त्वा सवि॒तुᳶ प्र॑स॒वे॒॑+++(=अनुज्ञायां)+++,  
+++(देवाध्वर्यू→)+++ ऽश्विनो॑र् बा॒हुभ्या॑म्,  
पू॒ष्णो हस्ता॑भ्याम्…
</details>

<details><summary>Keith</summary>

On the instigation of god Savitr,  
with the arms of the Aśvins,  
with the hands of Pusan.
</details>

<details><summary>मूलम्</summary>

दे॒वस्य॑ त्वा सवि॒तुᳶ प्र॑स॒वे॑ऽश्विनो॑र् बा॒हुभ्या॑म्,
पू॒ष्णो हस्ता॑भ्यां॒…
</details>

<details><summary>पद-पाठः</summary>

दे॒वस्य॑ । त्वा॒ । स॒वि॒तुः । प्र॒स॒व इति॑ प्र-स॒वे । अ॒श्विनोः॑ । बा॒हुभ्या॒मिति॑ बा॒हु-भ्या॒म् । पू॒ष्णः । हस्ता॑भ्याम् ।
</details>

<details><summary>भट्टभास्कर-टीका</summary>

**सवितुस्** सर्वप्रेरकस्य **देवस्य** **प्रसवे** प्रेरणायां तेनैव प्रेरितोहं  

'थाथघञ्क्ताजबित्रकाणाम्' (पा.सू. 6.2.144) इति सूत्रेण प्रसवशब्दोन्तोदात्तः । **अश्विनोर्बाहुभ्यां** नत्वात्मीयाभ्यामिति स्तुतिः । 'अश्विनौ हि देवानामध्वर्यू आस्ताम्' (तै.ब्रा. 3.2.4) । तथा **पूष्ण** एव **हस्ताभ्यां** पाणितलाभ्याम् । उदात्तनिवृत्तिस्वरेण षष्ठ्या उदात्तत्वम्॥
______________
सावित्रो व्याख्यातः । सवितुर् देवस्यानुज्ञाने **अश्विनोर्** एव **बाहुभ्यां पूष्ण** एव **हस्ताभ्याम्** । न त्व् आत्मीयाभ्यामिति ॥
______________
तत्र सावित्रो व्याख्यातः ।  
सवितुर्देवस्य प्रसवे अनुज्ञायां लब्धायामेव  
अश्विनोरेव बाहुम्यां नात्मीयाभ्यां  
पूष्णो हस्ताभ्यां
</details>
</details>
</div>
<details open><summary>विश्वास-प्रस्तुतिः</summary>

आ द॑दे ।
</details>

<details><summary>Keith</summary>

I take thee. 
</details>

<details><summary>मूलम्</summary>

आ द॑दे ।
</details>

<details><summary>भट्टभास्कर-टीका</summary>

1अतः परं ग्रहकाण्डं सोमार्षेयम् । उपांशुसवनं ग्रावाणमादत्ते - आदद इति ॥ ग्रावाणमिति शेषः । 'देवस्य त्वा' इति सावित्रोस्य शेषो व्याख्यात एव । 'देवस्य त्वा सवितुः प्रसव इति ग्रावाणमा दत्ते प्रसूत्यै' इत्यादि ब्राह्मणम्  । 'पशवो वै सोमो व्यान उपांशुसवनः' इत्यादि च ॥
</details>

_______
<details><summary>भास्करोक्त-विनियोगः</summary>

2तमभिमन्त्रयते - ग्रावासीति त्रिष्टुभा पञ्चपदया ॥ यथोक्तं 'चतुर्भिरष्टाक्षरैः द्वादशाक्षरेण चैकेन त्रिष्टुप्'  इति ।
</details>

<details><summary>मूलम् (संयुक्तम्)</summary>

ग्रावा॑स्यध्वर॒कृद्दे॒वेभ्यो॑ गम्भी॒रमि॒मम॑ध्व॒रङ्कृ॑ध्युत्त॒मेन॑ प॒विनेन्द्रा॑य॒ सोमँ॒ सुषु॑त॒म्मधु॑मन्त॒म्पय॑स्वन्तव्ँवृष्टि॒वनिम् 
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/4_somAbhiShavAdi/01_somAbhiShavaH/02_grAvAsy_adhvarakRd.md">
<details open><summary><h4>विश्वास-प्रस्तुतिः ...{Loading}...</h4></summary>

**ग्रावा॑स्य्** अध्वर॒कृद् - दे॒वेभ्यो॑  
**गम्भी॒रम्** इ॒मम् अ॑ध्व॒रङ्,  
**कृ॑ध्य्** उत्त॒मेन॑ प॒विना+  
+इन्द्रा॑य॒ सोमँ॒ **सुषु॑त॒म्**  
मधु॑मन्त॒म् पय॑स्वन्तव्ँ वृष्टि॒-वनिम्
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/1/4_somAbhiShavAdi/01_somAbhiShavaH/02_grAvAsy_adhvarakRd.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

Thou art the stone which maketh the sacrifice for the gods;  
make this sacrifice deep,  
with thy highest edge,  
(make) the Soma well pressed for Indra,  
rich in sweetness, in milk, bringing rain.
</details>

<details><summary>मूलम्</summary>

ग्रावा॑स्यध्वर॒कृद्दे॒वेभ्यो॑  
गम्भी॒रमि॒मम॑ध्व॒रङ्  
कृ॑ध्युत्त॒मेन॑ प॒विने-  
न्द्रा॑य॒ सोमँ॒ सुषु॑त॒म्  
मधु॑मन्त॒म्पय॑स्वन्तव्ँवृष्टि॒वनिम्
</details>

<details><summary>भट्टभास्कर-टीका</summary>

2तमभिमन्त्रयते - ग्रावासीति त्रिष्टुभा पञ्चपदया ॥ यथोक्तं 'चतुर्भिरष्टाक्षरैः द्वादशाक्षरेण चैकेन त्रिष्टुप्'  इति ।
हे उपांशुसवन अध्वरकृत् अध्वरस्य यज्ञस्य कर्ता आभिषवद्वारेण संपादयिता ग्रावा त्वमसि । एवं नाम प्रशस्तोसि । यद्वा - अध्वरकृत्यात् स्तोतव्यस्त्वमसि । गृणातेः स्तुतिकर्मणः 'अन्येभ्योपि दृश्यते' इति क्वनिप्, आडागमः, इत्वाभावश्च दृशिग्रहणात् । गिरतेर्वा, गिरति सोममभिषवकाल इति । स त्वं देवेभ्यो देवार्थम् । षष्ठ्यर्थे वा चतुर्थी । देवानां सम्बन्धिनं गम्भीरं गहनमिमं प्रस्तुतमध्वरं कृधि सम्पादय । करोतेर्लोटि 'बहुलं छन्दसि' इति शपो लुक्, 'श्रुशृणुपॄकृवृभ्यश्छन्दसि' इति हेर्धिभावः, पादादिरपि व्यत्ययेन निहन्यते । तदर्थं किं क्रियतामित्यत आह - उत्तमेनोत्कृष्टेन पविना पवनेन शोधनेन अभिषवात्मना तत्कर्तृकेण । इन्द्राय इन्द्रार्थं सोमं सुषुतं सुष्ठु अभिमतं कृधीत्यत्रापि सम्बध्यते । 'गतिरनन्तरः' इति पूर्वपदप्रकृतिस्वरत्वम्, 'उपसर्गात्सुनोति' इति षत्वम् । यद्वा - इन्द्राय इन्द्रस्य यः पविर्वज्रः उत्तमस्तेन सोमं सुषुतं कुरु । तेनैव खल्विदं कृतं भवति, यत्त्वया क्रियत इति भावः । 'अच इः' इति पवतेरिप्रत्ययः । उत्तमशब्द उञ्छादिरन्तोदात्तः ।   

सोमो विशेष्यते - मधुमन्तं मधुररसवन्तं स्वादुभूतम् पयस्वन्तं क्षीरवन्तम्, 'पयसा श्रीणाति' इति श्रवणात् । यद्वा - 'पयः पिबतेः प्यायतेर्वा' इति निर्वचनात् सेचनवन्तं वृद्धिमन्तं वा । उभयत्राप्यसुनि पीभावः । वृष्टिवनिं यागसाधनद्वारेण वृष्टेर्दातारं सम्भक्तारं वा । 'छन्दसि वनसन' इतीन्प्रत्ययः, कृदुत्तरपदप्रकृतिस्वरत्वम् ॥
</details>
</details>
</div>

_______
<details><summary>भास्करोक्त-विनियोगः</summary>

3तम् अभिमिमीते राजानम् - इन्द्राय त्वेति । 
</details>

<details open><summary>विश्वास-प्रस्तुतिः</summary>

इन्द्रा॑य त्वा वृत्र॒घ्ने ।
</details>

<details><summary>Keith</summary>

To Indra, slayer of Vrtra, thee! 
</details>

<details><summary>मूलम्</summary>

इन्द्रा॑य त्वा वृत्र॒घ्ने ।
</details>

<details><summary>भट्टभास्कर-टीका</summary>

3तम् अभिमिमीते राजानम् - इन्द्राय त्वेति । इन्द्राय त्वा वृत्रघ्ने वृत्रमसुरं हतवते त्वा सोमं मिमे इति शेषः । 'ब्रह्मभ्रूण' इति क्विप्, उदात्तनिवृत्तिस्वरेण विभक्तेरुदात्तत्वम् ॥
</details>

_______
<details><summary>भास्करोक्त-विनियोगः</summary>

4द्वितीयं मिमीते - इन्द्राय त्वा वृत्रतुर इति ॥ 
</details>

<details open><summary>विश्वास-प्रस्तुतिः</summary>

इन्द्रा॑य त्वा वृ॒त्र॒-तुरे॑+++(←त्वरणे)+++ ।
</details>

<details><summary>Keith</summary>

To Indra, conqueror of Vrtra, thee! 
</details>

<details><summary>मूलम्</summary>

इन्द्रा॑य त्वा वृ॒त्र॒तुरे॑ ।
</details>

<details><summary>भट्टभास्कर-टीका</summary>

4द्वितीयं मिमीते - इन्द्राय त्वा वृत्रतुर इति ॥ तुर त्वरणे, वृत्रं बाधितवत इत्यर्थः । 'बहुलं छन्दसि' इति क्विप्, कृदुत्तरपदप्रकृतिस्वरत्वम् ॥
</details>

_______
<details><summary>भास्करोक्त-विनियोगः</summary>

5तृतीयं मिमीते - इन्द्राय त्वाभिमातिघ्न इति ॥ 
</details>

<details open><summary>विश्वास-प्रस्तुतिः</summary>

इन्द्रा॑य त्वाऽभिमाति॒घ्ने ।
</details>

<details><summary>Keith</summary>

To Indra, slayer of foes, thee! 
</details>

<details><summary>मूलम्</summary>

इन्द्रा॑य त्वाऽभिमाति॒घ्ने ।
</details>

<details><summary>भट्टभास्कर-टीका</summary>

5तृतीयं मिमीते - इन्द्राय त्वाभिमातिघ्न इति ॥ अभिमातिः पाप्मा, तस्य हन्त्रे । द्वितीयवत्प्रत्ययः, प्रथमवत्स्वरः ॥
</details>

_______
<details><summary>भास्करोक्त-विनियोगः</summary>

6चतुर्थं मिमीते - इन्द्राय त्वादित्यवत इति ॥ 
</details>

<details open><summary>विश्वास-प्रस्तुतिः</summary>

इन्द्रा॑य त्वाऽऽदि॒त्यव॑ते ।
</details>

<details><summary>Keith</summary>

To Indra with the Adityas, thee! 
</details>

<details><summary>मूलम्</summary>

इन्द्रा॑य त्वाऽऽदि॒त्यव॑ते ।
</details>

<details><summary>भट्टभास्कर-टीका</summary>

6चतुर्थं मिमीते - इन्द्राय त्वादित्यवत इति ॥ आदित्यैस्तद्वते ॥
</details>

<details><summary>Keith</summary>

7पञ्चमं मिमीते - इन्द्राय त्वा विश्वदेव्यावते इति ॥
</details>

<details open><summary>विश्वास-प्रस्तुतिः</summary>

इन्द्रा॑य त्वा वि॒श्वदे॑व्यावते ।
</details>

<details><summary>Keith</summary>

To Indra with the all-gods, thee!
</details>

<details><summary>मूलम्</summary>

इन्द्रा॑य त्वा वि॒श्वदे॑व्यावते ।
</details>

<details><summary>भट्टभास्कर-टीका</summary>

7पञ्चमं मिमीते - इन्द्राय त्वा विश्वदेव्यावते इति ॥ विश्वे देवा एव विश्वदेव्याः । स्वार्थिको यत्, 'मन्त्रे सोमाश्व' इति दीर्घः, मरुद्वृधादित्वात् पूर्वपदान्तोदात्तत्वम् । यद्वा - देवार्हं देव्यं, 'छन्दसि च' इति यत्प्रत्ययः । देवेषु वा साधु देव्यम्, विश्वं देव्यं येषामिति विश्वदेव्याः देवविशेषाः, तद्वते । 'बहुव्रीहौ विश्वं संज्ञायाम्' इति पूर्वपदान्तोदात्तत्वम् । 'इन्द्राय त्वेन्द्राय त्वेति मिमीते' इत्यादि ब्राह्मणम्  ॥
</details>

_______
<details><summary>भास्करोक्त-विनियोगः</summary>

8तं राजानं होतृचमसीयाभिरुपसृजति सोमेव [च] नयति - श्वात्रास्स्थेति ॥
</details>

<details><summary>मूलम् (संयुक्तम्)</summary>

श्वा॒त्रास्स्थ॑ वृत्र॒तुरो॒ राधो॑गूर्ता अ॒मृत॑स्य॒ पत्नी॒स्ता दे॑वीर्देव॒त्रेमय्ँ य॒ज्ञन्ध॒त्तोप॑हूता॒स्सोम॑स्य पिब॒तोप॑हूतो यु॒ष्माक॑म् [1]सोमᳶ॑ पिबतु 
</details>

<details open><summary>विश्वास-प्रस्तुतिः</summary>

श्वा॒त्रास्+++(=आशु-त्राः)+++ **स्थ॑**,  
वृत्र॒-तुरो॒ राधो॑+++(=अन्न)+++-गूर्ता+++(←गुरी उद्यमने)+++ अ॒मृत॑स्य॒ पत्नीः॑।  
</details>

<details><summary>Keith</summary>

Ye are savoury, conquerors of Vrtra, delightful through your gifts, spouses of immortality
</details>

<details><summary>मूलम्</summary>

श्वा॒त्रास् स्थ॑,  
वृत्र॒-तुरो॒ राधो॑-गूर्ता अ॒मृत॑स्य॒ पत्नीः॑।
</details>

<details><summary>भट्टभास्कर-टीका</summary>

8तं राजानं होतृचमसीयाभिरुपसृजति सोमेव [च] नयति - श्वात्रास्स्थेति ॥ 

**श्वात्रास् स्थ** आशु-त्राः **स्थ** आशु त्रायकाः स्थ, आशु वा अभिमत-सम्पादने वर्तमानाः स्थ । यूयं हे हातृचमसीया आपः । आशुपूर्वात्त्रायतेः 'आतोनुपसर्गे कः' । अततेर्वा औणादिकस्रप्रत्ययः । कृदुत्तरपदप्रकृतिस्वरत्वम् ।

**वृत्रतुरः** वृत्रमसुरं बाधितवत्यः ।  
**राधोगूर्ताः** - **राधो** ऽन्नम् सोम-लक्षणम्, तस्मिन् **गूर्तम्** उद्योगो यासां ता राधोगूर्ताः तत्सम्पादनायोद्युक्ता इत्यर्थः । गुरी उद्यमने, भावे निष्ठा, 'श्वीदितो निष्ठायाम्' इतीट्प्रतिषेधः, 'हलि च' इति दीर्घः, 'नसत्तनिषत्तानुत्तप्रतूर्तसूर्तगूर्तानि छन्दसि' इति नत्वाभावः । अमृतस्य मृतिरहितस्य सोमस्य, अमृतत्वस्य वा पत्न्यः पालयित्र्यः । 'पत्युर्नो यज्ञसंयोगे' इति नकारः । ताः पत्नीः । 'वा छन्दसि' इति पूर्वसवर्णदीर्घत्वम् ।
</details>

<details open><summary>विश्वास-प्रस्तुतिः</summary>

ता दे॑वीः +++( स्थ)+++  ..   
दे॒व॒त्रा+++(=देवस्थाने)+++ +इमय्ँ य॒ज्ञन् ध॑त्त ।
</details>

<details><summary>Keith</summary>

Do ye, O goddesses, place this sacrifice among the gods

</details>

<details><summary>मूलम्</summary>

ता दे॑वीः +++( स्थ)+++  ..   
दे॒व॒त्रेमय्ँ य॒ज्ञन् ध॑त्त ।   
</details>

<details><summary>भट्टभास्कर-टीका</summary>

या यूयमीदृश्यः स्थ, ताः हे देवीः देव्यः देवनादिगुणयुक्ताः । पूर्ववद्दीर्घत्वम् । इमं यज्ञं देवत्रा देवेषु धत्त स्थापयत । 'देवमनुष्य' इति त्राप्रत्ययः ।
</details>

<details open><summary>विश्वास-प्रस्तुतिः</summary>

उप॑हूता॒स् सोम॑स्य पिबत ।   
उप॑हूतो यु॒ष्माक॑म् सोमᳶ॑ पिबतु ।
</details>

<details><summary>Keith</summary>

Do ye, invoked, drink the Soma;  
Invoked by you [1] let Soma drink.
</details>

<details><summary>मूलम्</summary>

उप॑हूता॒स्सोम॑स्य पिबत ।   
उप॑हूतो यु॒ष्माक॑म् सोमᳶ॑ पिबतु ।
</details>

<details><summary>भट्टभास्कर-टीका</summary>

किञ्च, उपहूताः उपयामत्वं चापि क्वचिदपवादत्वेनोपदिष्टास्तैः [?] देवैरभ्यनुज्ञाताः यूयं सोमस्य पिबत । क्रियाग्रहणेन सम्प्रदानत्वात् 'चतुर्थ्यर्थे बहुलं छन्दसि' इति षष्ठी । सोप्युपहूतो युष्माकं पिबतु युष्मान्पिबतु । 'गतिरनन्तरः' इति पूर्वपदप्रकृतिस्वरत्वम् । 'एष वा अपां सोमपीथो य एवं वेद नाप्स्वार्तिमार्छति' इति ब्राह्मणम् ॥
</details>

_______
<details><summary>भास्करोक्त-विनियोगः</summary>

9सोमं प्रयौति - यत्त इति चतुष्पदया सतोबृहत्या दशाक्षरयुता युक्पादया । सतःपङ्क्त्या वा द्वादशाक्षरयुगयुक्पादया ॥  
</details>

<details><summary>मूलम् (संयुक्तम्)</summary>

यत्ते॑ सोम दि॒वि ज्योति॒र्यत्पृ॑थि॒व्याय्ँ यदु॒राव॒न्तरि॑क्षे । तेना॒स्मै यज॑मानायो॒रु रा॒या कृ॒ध्यधि॑ दा॒त्रे वो॑चः ।
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/4_somAbhiShavAdi/01_somAbhiShavaH/03_yat_te.md">
<details open><summary><h4>विश्वास-प्रस्तुतिः ...{Loading}...</h4></summary>

यत् ते॑ सोम दि॒वि ज्योति॒र्  
यत् पृ॑थि॒व्याय्ँ, यद् उ॒राव् अ॒न्तरि॑क्षे  ।  
तेना॒स्मै यज॑मानायो॒रु  
रा॒या **कृ॒ध्य्**, अधि॑ दा॒त्रे **वो॑चः**+++(←वच्)+++।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/1/4_somAbhiShavAdi/01_somAbhiShavaH/03_yat_te.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

With thy light which is in the sky,  
on the earth, in the broad atmosphere,  
do thou for this sacrificer spread wealth broadly;  
be favourable to the giver.
</details>

<details><summary>मूलम्</summary>

यत्ते॑ सोम दि॒वि ज्योति॒र्  
यत् पृ॑थि॒व्याय्ँ यदु॒राव॒न्तरि॑क्षे  ।  
तेना॒स्मै यज॑मानायो॒-  
रु रा॒या कृ॒ध्यधि॑ दा॒त्रे वो॑चः।
</details>
</details>
</div>
<details><summary>प्रदीपसिंहः</summary>

सतोबृहत्यां साधारणत एवम् भवति - ८ + ८ + १२ + ८ ।  
अत्र तु ८ + ११/१२ + ८ + १० - "पङ्क्तिर्जागतौ गायत्रौ च ॥३७॥ पूर्वी चेदयुजौ सतः पङ्क्तिः ॥३८॥ विपरीतौ च ॥३६॥" इति पिङ्गललक्षणस्येषद् विकृत्या।
</details>

<details><summary>भट्टभास्कर-टीका</summary>

9सोमं प्रयौति - यत्त इति चतुष्पदया सतोबृहत्या दशाक्षरयुता युक्पादया । सतःपङ्क्त्या वा द्वादशाक्षरयुगयुक्पादया ॥  

हे **सोम** तव **यद् दिवि ज्योतिः**, **यच्** च **पृथिव्याम्**, **यच् चोरौ** विस्तीर्णे **अन्तरिक्षे** तेन **राया** तव धनभूतेन तेजसा **ऽस्मै यजमानाय उरु कृधि** भूरि देहि । 

यद्वा - इदं कर्म **उरु** विस्तीर्णं **कुरु** । 

यद्वा - इदं कर्म, **राया** धनेन **उरु कुरु** कुरुष्वेति भावः । 'ऊडिदम्' इति रैद्युभ्यां विभक्तेरुदात्तत्वम् । 'उदात्तयणः' इति दातृ पृथिवीभ्याम् ।  

किञ्च, **दात्रे** इन्द्राय इमं यजमानम्, इदं वा कर्म, आधिक्येन **वोचः** ब्रूहि सर्वयजमानानामधि उपरि यजमानानामयं यजमान इति, सर्वयागानामुपर्ययं याग इति वा, इन्द्राय निवेदय । यद्वा - यजमानायोरु कृधीत्युक्तम्, कस्मात्पुनरेवं क्रि यत इत्याह - दात्रे चरुपुरोडाशदीनि देवेभ्यो ददते धार्मिकाय यजमानाय अधिब्रूहि अधिकं ब्रूहि एतत्पक्षपातेन ब्रूहि । यद्वा - स्वामित्वेन वचन मधिवचनं तत् सर्वदा कुर्वस्मै यजमानाय । 'बहुलं छन्दस्यमाङ्योगेपि' इत्यडभावः, 'छन्दसि लुङ्लङ्लिटः' इति लुङ् । यद्वा - द्युप्रभृतिषु स्थितं तेज एकत्र सम्भृत्य तेन यजमानस्याभिमतं साधयेति । तत्सर्वथैव मया क्रियत इति यजमानाय ब्रूहि । अध्यागच्छेत्यादिवदधिरनर्थकः । 'एभ्य एवैनं लोकेभ्यस्सम्भरति' इति ब्राह्मणम् ॥
</details>

_______
<details><summary>भास्करोक्त-विनियोगः</summary>

10अधिषवण-फलके ऽभिमृशति - धिषणे इति त्रिपदया विराजा । 
</details>

<details><summary>मूलम् (संयुक्तम्)</summary>

धिष॑णे वी॒डू स॒ती वी॑डयेथा॒मूर्ज॑न्दधाथा॒मूर्ज॑म्मे धत्त॒म्मा वाँ॑ हिँसिष॒म्मा मा॑ हिँसिष्टम्
</details>

<details open><summary>विश्वास-प्रस्तुतिः</summary>

धिष॑णे+++(=धृष्टे)+++ - वी॒डू+++(=दृढे)+++ स॒ती वी॑डयेथाम् ।  
</details>

<details><summary>Keith</summary>

Ye Dhisanas, that are strong, be strengthened; 
</details>

<details><summary>मूलम्</summary>

धिष॑णे वी॒डू स॒ती वी॑डयेथाम् ।  
</details>

<details><summary>भट्टभास्कर-टीका</summary>

10अधिषवण-फलके ऽभिमृशति - धिषणे इति त्रिपदया विराजा । हे **धिषणे** सोमं चर्म वा धारयितुं धृष्टे । 'धृषेर्धिष च संज्ञायाम्' इति क्युप्रत्ययः, आमन्त्रिताद्युदात्तत्वम् । ईदृश्यौ अधिषवणफलके युवां **वीडू** विष्टब्धे दृढे अपि सती सत्यौ । 'वा छन्दसि' इति पूर्वसवर्णदीर्घत्वम् । **वीडयेथाम्** आत्मानं संस्तम्भयतं दृढं कुरुतं, यथाभिषवकाले अभिघातेन युवयोर्विश्लेषो न भवति तथा कुरुतम् । वीडु-शब्दाद् दृढ-वाचिनः 'तत्करोति' इति णिच् ।
</details>

<details open><summary>विश्वास-प्रस्तुतिः</summary>

ऊर्ज॑न् दधाथाम् ।  
ऊर्ज॑म्मे धत्तम् ।
</details>

<details><summary>Keith</summary>

gather strength,  
and give me strength; 
</details>

<details><summary>मूलम्</summary>

ऊर्ज॑न्दधाथाम् ।  
ऊर्ज॑म्मे धत्तम् ।
</details>

<details><summary>भट्टभास्कर-टीका</summary>

किञ्च, ऊर्जं रसं सोमलक्षणं दधाथां धारयतम् ।

किञ्च, ऊर्जं बलं मे मह्यं धतं दत्तम्, यजमानस्य यागं साधयितुमविनष्टं कुरुतमित्यर्थः ।
</details>

<details open><summary>विश्वास-प्रस्तुतिः</summary>

मा वाँ॑ हिँसिषम् ।   
मा मा॑ हिँसिष्टम् ।
</details>

<details><summary>Keith</summary>

let me not harm you, harm me not.
</details>

<details><summary>मूलम्</summary>

मा वाँ॑ हिँसिषम् ।   
मा मा॑ हिँसिष्टम् ।
</details>

<details><summary>भट्टभास्कर-टीका</summary>

किञ्च, मा वां हिंसिषं अभिषवकालेभिघातेन युवयोर्हिंसाम्मा कार्षम् । अत एव मामपि युर्वां मा हिंसिष्टम् ॥
</details>

_______
<details><summary>भास्करोक्त-विनियोगः</summary>

11होतृ-चमसे ऽंशून् परिप्लावयति - प्रागिति ॥ 
</details>

<details><summary>मूलम् (संयुक्तम्)</summary>

प्रागपा॒गुद॑गध॒राक्तास्त्वा॒ दिश॒ आ धा॑व॒न्त्वम्ब॒ नि ष्व॑र । 
</details>

<details open><summary>विश्वास-प्रस्तुतिः</summary>

प्राग्+++(=अग्रे)+++ अपा॒ग्+++(=पृष्ठतः)+++ उद॑ग्+++(=ऊर्ध्वं)+++ अध॒राक्  
तास् त्वा॒ दिश॒ आ धा॑व॒न्तु ।  
</details>

<details><summary>Keith</summary>

Forward, backward, upward, downward, let these quarters speed to you; 
</details>

<details><summary>मूलम्</summary>

प्रागपा॒गुद॑गध॒राक्तास्त्वा॒ दिश॒ आ धा॑व॒न्तु ।  
</details>

<details><summary>भट्टभास्कर-टीका</summary>

प्राञ्चतीति **प्राक्** प्राची दिक् । ऋत्विगादिना क्विन्प्रत्ययः, वस्तुत्वेन विवक्षितत्वान्नपुंसकत्वम्, 'अनिगन्तोञ्चतावप्रत्यये' इति पूर्वपदप्रकृतिस्वरत्वम् । 

**अपाक्** प्रतीची । पूर्ववत्प्रत्ययस्स्वरश्च । 

**उदक्** उदीची । पूर्ववत्प्रत्ययस्स्वरश्च । 

**अधराक्** अधोदिक् । पूर्ववत्प्रत्ययः, कृदुत्तरपदप्रकृतिस्वरत्वम् । प्रदर्शनार्थं चासामुपादानमन्यासामपि । 

एवंप्रकारा या दिशस्तास्सर्वास्त्वामाधावन्तु त्वत्समीपं गच्छन्तु । हे सोम ताभिरागताभिस्तत्स्थास्त्वदीया अंशवः सर्व एव समागता भवन्ती त्यभिप्रायः । 'सोमो वै राजा दिशोभ्यध्यायत् स दिशोनु प्राविशत्' इत्यादि ब्राह्मणम्  ॥   
</details>

<details open><summary>विश्वास-प्रस्तुतिः</summary>

+++(लते!)+++ अम्ब॒ नि ष्व॑र+++(←स्वर्)+++ ।  
</details>

<details><summary>Keith</summary>

O mother, come forth.
</details>

<details><summary>मूलम्</summary>

अम्ब॒ नि ष्व॑र ।  
</details>

<details><summary>भट्टभास्कर-टीका</summary>

किञ्च, **अम्ब** हे मातृस्थानीय सोम । 'अम्बार्थनद्योर्ह्वस्वः' । लतामन्त्रणं वा । **निष्वर** अंशुभ्यो रसात्मना निर्गच्छ । सुषामादित्वात् षत्वम् । 

'अम्ब निष्वरेत्याह - कामुका एनं स्त्रियो भवन्ति य एवं वेद' इति ब्राह्मणम् ॥
</details>

_______
<details><summary>भास्करोक्त-विनियोगः</summary>

12राजन्येव षण्णाम् अंशूनां द्वौद्वावंशू अपिसृजति प्रक्षिपति - यत्ते सोमादाभ्यमिति द्विपदया विराजा ॥
</details>

<details open><summary>विश्वास-प्रस्तुतिः</summary>

यत् ते॑ सो॒म +अदा॑भ्य॒न्+++(←दभ हिंसायाम्)+++ नाम॒ +++(←)+++जागृ॑वि॒  
तस्मै॑ ते सोम॒, सोमा॑य॒ +++(नाम्ने)+++ स्वाहा॑ ॥ [2]  
</details>

<details><summary>Keith</summary>

Thy unerring, watchful name, O Soma,  
to that of thee, O Soma, to Soma, hail!
</details>

<details><summary>मूलम्</summary>

यत्ते॑ सो॒मादा॑भ्य॒न्नाम॒ जागृ॑वि॒ ..  
तस्मै॑ ते सोम॒ सोमा॑य॒ स्वाहा॑ ॥ [2]  
</details>

<details><summary>भट्टभास्कर-टीका</summary>

12राजन्येव षण्णाम् अंशूनां द्वौद्वावंशू अपिसृजति प्रक्षिपति - यत्ते सोमादाभ्यमिति द्विपदया विराजा ॥

हे **सोम यत् ते नाम** +अभिधानम् । कीदृशं? अदाभ्यमनुपहिंस्यम् । **दभिः** प्रकृत्य्-अन्तरम् अस्तीत्य् आहुः, 'दभेश् चेति वक्तव्यम्' इति ततो ण्यत्, अव्ययपूर्वपदप्रकृतिस्वरत्वम् । 

**जागृवि** जागरणशीलं पापनिर्हरणादौ । 'जॄशॄस्तॄजागृभ्यः क्विन्' इति क्विन्प्रत्ययः । 'जाग्रोविचिण्णल्ङित्सु' इति प्रतिप्रसूय गुणः प्रतिषिध्यते । यदीदृशं **तस्मै ते** तवैवासाधारणाय नाम्ने **स्वाहा** स्वाहुताव् इमाव् अंशू स्याताम् ।  

किं पुनस्तन्नामेत्याह - सोमाय सोमेत्येवंरूपाय । स्वरूपप्रधानोयं शब्दो विशेषणत्वात् । कथमस्यैतन्नामेति यो ब्रूयात्तं प्रति नामत्वाभिव्यक्तये पुनरपि तेनैव राजामन्त्र्यते सोमेति ।   
अयं भावः - 'घ्नन्ति वा एतत्सोमं यदभिषुण्वन्ति' इत्यभिषुतं राजानं नामैतज्जह्यात् कपालावस्थायां घटमिव घटशब्दः ; ततश्च 'प्राणा वा अंशवः पशवस्सोमः' इति सोमे अंशुहीने पशवः प्राणहीनास्स्युः ; तस्मात् 'अंशूनपगृह्णाति त्रायत एवैनम्' इति प्राणभूता अंशवः प्रथमं गृह्यन्ते ; तस्यैवा भिषूयमाणस्य सङ्घातस्याप्राणत्वप्रसङ्गात्, तन्मा भूदिति द्वौद्वावंशू अपिसृज्येते । एवं च सत्ययं प्राणवान्भवति सोमशब्दश्चैनं न जहाति, पशवश्च प्राणवन्तो भवन्तीति । प्राणभूताभ्यामंशुभ्यां सहाभिषुतत्वात्, अभिषुतस्यापि सोमशब्दवत्त्वात् अभिषुतमपि सोमशब्दो न जहातीति ।

सोमाय स्वाहेति, 'नमस्स्वस्तिस्वाहा' इत्यादिना चतुर्थी । यथाग्न्यादीनां स्वाहाकारेण स्थितिरेवमस्यापि तादर्थ्ये चतुर्थी वा , सोमाय सोमशब्दस्थित्यर्थं एतौ प्रक्षिप्येते इति । ततश्च विभक्तिसंयोगात्स्वाहेत्यागन्तः (?) । द्वाभ्यामेव च प्राणवत्त्वस्य सिद्धेः द्वौद्वावेवांशू प्रक्षिप्येते । तस्माद्द्वावेव पशूनां चक्षुरादयः प्राणाः । अत्रांशूनामवग्रहणप्रदेशे महाभिषवकालभाविनोपिसर्जनमन्त्रस्य प्रासङ्गिकमाम्नानम्, यथोपधानप्रदेशे 'यानि घर्मे' इति कपालविमोकमन्त्रस्य ॥

</details>

इति चतुर्थे प्रथमः ॥  

