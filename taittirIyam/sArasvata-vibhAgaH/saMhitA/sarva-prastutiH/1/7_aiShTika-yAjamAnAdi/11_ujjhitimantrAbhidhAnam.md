+++
title = "११ उज्झितिमन्त्राभिधानम्"

+++

<details><summary>विस्तारः (द्रष्टुं नोद्यम्)</summary>

सोमऋषिः  
वाजपेयीय-सप्तदश-उज्झितिमन्त्राभिधानम्
</details>
<details><summary>भास्करोक्त-विनियोगः</summary>

1उज्जितीस्सप्तदश यजमानं वाचयति - अग्निरित्याद्याः ॥ 
</details>
<details open><summary>विश्वास-प्रस्तुतिः</summary>

अ॒ग्निर् एका॑क्षरेण॒ वाच॒म् उद॑जयत्।  
</details>
<details><summary>Keith</summary>

Agni with one syllable won speech; 
</details>
<details><summary>मूलम्</summary>

अ॒ग्निरेका॑क्षरेण॒ वाच॒मुद॑जयत्।  
</details>
<details><summary>भट्टभास्कर-टीका</summary>

एकमक्षरं यस्य तेनैकाक्षरेण छन्दसाग्निर्वाचमुदजयत् उज्जितवान्, तद्वदहमप्येकाक्षरेण वाचमुज्जीयासमिति । सर्वत्रैवमुक्तादीन्यष्ट्यन्तानि द्रष्टव्यानि, सप्तदश छन्दांसि स्तूयन्ते । केचिदाहुः - 'आश्रावयेति चतुरक्षरमस्तु श्रौषडिति चतुरक्षरं यजेति द्व्यक्षरं ये यजामह इति पञ्चाक्षरं द्व्यक्षरो वषट्कार एष वै सप्तदशः प्रजापतिः' इत्यस्यैकाक्षरादारभ्योच्यन्ते, इति । तेषां बहुव्रीहिस्वरो नोपपद्यते । 'ता वा एता उज्जितयो व्याख्यायन्ते । यज्ञस्य सर्वत्वाय । देवतानामनिर्भागाय' । इत्यादि ब्राह्मणम् ॥
</details>
<details><summary>मूलम् (संयुक्तम्)</summary>

अ॒श्विनौ॒ द्व्य॑क्षरेण प्राणापा॒नावुद॑जयता॒व्ँविष्णु॒स्त्र्य॑क्षरेण॒ त्रील्ँ लो॒कानुद॑जय॒त् सोम॒श्चतु॑रक्षरेण॒ चतु॑ष्पदᳶ प॒शूनुद॑जयत्पू॒षा पञ्चा॑क्षरेण प॒ङ्क्तिमुद॑जयद्धा॒ता षड॑क्षरेण॒ षडृ॒तूनुद॑जयन्म॒रुत॑स्स॒प्ताक्ष॑रेण स॒प्तप॑दा॒ँ॒ शक्व॑री॒मुद॑जय॒न्बृह॒स्पति॑र॒ष्टाक्ष॑रेण गाय॒त्रीमुद॑जयन्मि॒त्रो नवा॑क्षरेण त्रि॒वृत॒ँ॒ स्तोम॒मुद॑जयत् [43]वरु॑णो॒ दशा॑क्षरेण वि॒राज॒मुद॑जय॒दिन्द्र॒ एका॑दशाक्षरेण त्रि॒ष्टुभ॒मुद॑जय॒द्विश्वे॑ दे॒वा द्वाद॑शाक्षरेण॒ जग॑ती॒मुद॑जय॒न्वस॑व॒स्त्रयो॑दशाक्षरेण त्रयोद॒शँ स्तोम॒मुद॑जयन् रु॒द्राश्चतु॑र्दशाक्षरेण चतुर्द॒शँ स्तोम॒मुद॑जयन्नादि॒त्याᳶ पञ्च॑दशाक्षरेण पञ्चद॒शँ स्तोम॒मुद॑जय॒न्नदि॑ति॒ष्षोड॑शाक्षरेण षोड॒शँ स्तोम॒मुद॑जयत्प्र॒जाप॑तिस्स॒प्तद॑शाक्षरेण सप्तद॒शँ स्तोम॒मुद॑जयत् ॥ [44] 
</details>
<details open><summary>विश्वास-प्रस्तुतिः</summary>

अ॒श्विनौ॒ द्व्य॑क्षरेण प्राणापा॒नाव् उद॑जयताम् ।  
विष्णु॒स्त्र्य॑क्षरेण॒ त्रील्ँ लो॒कानुद॑जय॒त्।  
सोम॒श् चतु॑रक्षरेण॒ चतु॑ष्पदᳶ प॒शून् उद॑जयत्।  
</details>
<details><summary>Keith</summary>

the Aśvins with two syllables won expiration and inspiration; Visnu with three syllables won the three worlds; Soma with four syllables won four-footed cattle; 
</details>
<details><summary>मूलम्</summary>

अ॒श्विनौ॒ द्व्य॑क्षरेण प्राणापा॒नावुद॑जयताम् ।  
विष्णु॒स्त्र्य॑क्षरेण॒ त्रील्ँ लो॒कानुद॑जय॒त्।  
सोम॒श्चतु॑रक्षरेण॒ चतु॑ष्पदᳶ प॒शूनुद॑जयत्।  
</details>
<details><summary>भट्टभास्कर-टीका</summary>

2-17अश्विनावित्यादयो निगदसिद्धाः । चतुष्पदः चत्वारः पादा येषाम् । 'सङ्ख्यासुपूर्वस्य' इति पादस्य लोपे 'पादः पत्' इति पद्भावः ।  
</details>
<details open><summary>विश्वास-प्रस्तुतिः</summary>

पू॒षा पञ्चा॑क्षरेण प॒ङ्क्तिमुद॑जयत्  ।  
</details>
<details><summary>Keith</summary>

Pusan with five syllables won the Pankti; 
</details>
<details><summary>मूलम्</summary>

पू॒षा पञ्चा॑क्षरेण प॒ङ्क्तिमुद॑जयत्  ।  
</details>
<details><summary>भट्टभास्कर-टीका</summary>

पङ्क्तिः पञ्चपदा । सप्तपदा । 'टाबृचि' इति टाप् ।  
</details>
<details open><summary>विश्वास-प्रस्तुतिः</summary>

धा॒ता षड॑क्षरेण॒ षडृ॒तूनुद॑जयन् ।  
म॒रुत॑स्स॒प्ताक्ष॑रेण स॒प्तप॑दा॒ँ॒ शक्व॑री॒मुद॑जयन्।  
बृह॒स्पति॑र॒ष्टाक्ष॑रेण गाय॒त्रीमुद॑जयन् ।  
</details>
<details><summary>Keith</summary>

Dhatr with six syllables won the six seasons;  
the Maruts with seven syllables won the seven-footed Śakvari;  
Brhaspati with eight syllables won the Gayatri;  
</details>
<details><summary>मूलम्</summary>

धा॒ता षड॑क्षरेण॒ षडृ॒तूनुद॑जयन् ।  
म॒रुत॑स्स॒प्ताक्ष॑रेण स॒प्तप॑दा॒ँ॒ शक्व॑री॒मुद॑जयन्।  
बृह॒स्पति॑र॒ष्टाक्ष॑रेण गाय॒त्रीमुद॑जयन् ।  
</details>
<details><summary>भट्टभास्कर-टीका</summary>

बृहस्पतिर्व्याख्यातः +++(पञ्चमप्रपाठके)+++  ।  

(बृहस्पतिशब्दश्च पारस्करादिः, वनस्पत्यादिश्च । तेन सुडागमः, पूर्वोत्तरपदयोर्युगपत्प्रकृतिस्वरत्वं च ॥)
</details>
<details open><summary>विश्वास-प्रस्तुतिः</summary>

मि॒त्रो नवा॑क्षरेण त्रि॒वृत॒ँ॒ स्तोम॒म् उद॑जयत् [43]।
</details>
<details><summary>Keith</summary>

Mitra with nine syllables won the threefold Stoma [1]; 
</details>
<details><summary>मूलम्</summary>

मि॒त्रो नवा॑क्षरेण त्रि॒वृत॒ँ॒ स्तोम॒मुद॑जयत् [43]।
</details>
<details><summary>भट्टभास्कर-टीका</summary>

त्रिवृतमिति । अवयवेषु अवयविनि च तिस्रो वृत्तयो यस्य इति बहुव्रीहौ त्रिचक्रादित्वादुत्तरपदान्तोदात्तत्वम् । नवस्तोत्रीयस्तोमस्त्रिवृत् ।  
</details>
<details open><summary>विश्वास-प्रस्तुतिः</summary>

वरु॑णो॒ दशा॑क्षरेण वि॒राज॒मुद॑जयत् ।
</details>
<details><summary>Keith</summary>

Varuna with ten syllables won the Viraj; 
</details>
<details><summary>मूलम्</summary>

वरु॑णो॒ दशा॑क्षरेण वि॒राज॒मुद॑जयत् ।
</details>
<details><summary>भट्टभास्कर-टीका</summary>

विराट् दशाक्षरा, अन्नं चोच्यते ।  
</details>
<details open><summary>विश्वास-प्रस्तुतिः</summary>

इन्द्र॒ एका॑दशाक्षरेण त्रि॒ष्टुभ॒म् उद॑जय॒त्  ।  
विश्वे॑ दे॒वा द्वाद॑शाक्षरेण॒ जग॑ती॒म् उद॑जय॒न् ।  
</details>
<details><summary>Keith</summary>

Indra with eleven syllables won the Tristubh; the All-gods with twelve syllables won the Jagati; 
</details>
<details><summary>मूलम्</summary>

इन्द्र॒ एका॑दशाक्षरेण त्रि॒ष्टुभ॒मुद॑जय॒त्  ।  
विश्वे॑ दे॒वा द्वाद॑शाक्षरेण॒ जग॑ती॒मुद॑जय॒न् ।  
</details>
<details open><summary>विश्वास-प्रस्तुतिः</summary>

वस॑व॒स् त्रयो॑दशाक्षरेण त्रयोद॒शँ स्तोम॒म् उद॑जयन् ।  
रु॒द्राश् चतु॑र्दशाक्षरेण चतुर्द॒शँ स्तोम॒म् उद॑जयन् ।  
आ॒दि॒त्याᳶ पञ्च॑दशाक्षरेण पञ्चद॒शँ स्तोम॒म् उद॑जयन् ।  
अदि॑ति॒ष् षोड॑शाक्षरेण षोड॒शँ स्तोम॒म् उद॑जयत् ।  
प्र॒जाप॑तिस् स॒प्तद॑शाक्षरेण सप्तद॒शँ स्तोम॒म् उद॑जयत् ॥   
</details>
<details><summary>Keith</summary>

the Vasus with thirteen syllables won the thirteenfold Stoma; the Rudras with fourteen syllables won the fourteenfold Stoma; the Adityas with fifteen syllables won the fifteenfold Stoma; Aditi with sixteen syllables won the sixteen fold Stoma; Prajapati with seventeen syllables won the seventeenfold Stoma.
</details>
<details><summary>मूलम्</summary>

वस॑व॒स्त्रयो॑दशाक्षरेण त्रयोद॒शँ स्तोम॒मुद॑जयन् ।  
रु॒द्राश्चतु॑र्दशाक्षरेण चतुर्द॒शँ स्तोम॒मुद॑जयन् ।  
आ॒दि॒त्याᳶ पञ्च॑दशाक्षरेण पञ्चद॒शँ स्तोम॒मुद॑जयन् ।  
अदि॑ति॒ष्षोड॑शाक्षरेण षोड॒शँ स्तोम॒मुद॑जयत् ।  
प्र॒जाप॑तिस्स॒प्तद॑शाक्षरेण सप्तद॒शँ स्तोम॒मुद॑जयत् ॥   

</details>
<details><summary>भट्टभास्कर-टीका</summary>

त्रयोदश स्तोमा यथासम्भवं द्रष्टव्याः ।  
यथा द्वाभ्यां पञ्चकाभ्याम् एकेन च त्रिकेण त्रयोदशेत्यादि ।  
तत्र त्रयोदश स्तोत्रीयाः परिमाणम् अस्येति । 'स्तोमे डविधिः पञ्चदशाद्यर्थम्' इति डः । एवं सर्वत्र ।  
त्रयोदश-षोडशानां चास्तित्वे इदम् एव प्रमाणम् ॥

इति सप्तमे एकादशोनुवाकः ॥  
</details>
