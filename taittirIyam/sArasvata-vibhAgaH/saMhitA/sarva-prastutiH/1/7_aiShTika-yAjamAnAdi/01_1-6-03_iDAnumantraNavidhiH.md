+++
title = "०१ १.६.०३ इडानुमन्त्रणविधिः"

+++
<details><summary>विस्तारः (द्रष्टुं नोद्यम्)</summary>

(सं१.६.३/ ३-७ अनुवाके समाम्नातानां  इडानुमन्त्रणमन्त्राणां ब्राह्मणम् )

प्रजापतिर्ऋषिः
</details>


## इडा
<details><summary>भास्करोक्त-विनियोगः</summary>

1अथ दर्शपूर्णमासयोरेव याजमानशेषस्य ब्राह्मणं प्राजापत्यं काण्डम् ।
तत्रेडाया आह्रियमाणाया अनुमन्त्रणं विधातुमाह - **पाकयज्ञमित्यादि ॥**
</details> 

<details><summary>सायणोक्त-विनियोगः</summary>

तत्र प्रथमेऽनुवाक इडानुमन्त्रणमुच्यते। तदेतद्विधातुं प्रस्तौति –  **पाकयज्ञमिति।**
</details>

<details open><summary>विश्वास-प्रस्तुतिः</summary>

पा॒क॒-य॒ज्ञव्ँ वा अन्वाहि॑ताग्नेᳶ प॒शव॒ उप॑ तिष्ठन्ते ।  
</details>
<details><summary>Keith</summary>

Cattle attend the cooked offerings of him who has established a fire
</details>
<details><summary>मूलम्</summary>

पा॒क॒य॒ज्ञव्ँ वा अन्वाहि॑ताग्नेᳶ प॒शव॒ उप॑ तिष्ठन्ते ।  
</details>

<details><summary>पद-पाठः</summary>

पा॒क॒य॒ज्ञमिति॑पाक-य॒ज्ञम् । वै । अन्विति॑ । आहि॑ताग्ने॒रित्याहि॑त-अ॒ग्नेः॒ । प॒शवः॑ । उपेति॑ । ति॒ष्ठ॒न्ते॒ । 
</details>

<details><summary>भट्टभास्कर-टीका</summary>

अत्रेदमुक्तम् आचार्येण 

> 'हुतः प्रहुत आहुतश् शूलगवो बलिहरणं प्रत्यवरोहणम् अष्टकाहोम  
> इति सप्त पाकयज्ञसंस्थाः ।  
> अपरिमिता इत्येके ब्रुवते यत् किञ्चान्यत्र विकाराद् +धूयते  
> सर्वास्ताः पाकयज्ञसंस्थाः' 

इति । पक्वमात्रनिर्वर्तिताः पाकयज्ञाः । अन्ये त्वाहुः - 'अल्पयज्ञाः पाकयज्ञाः' इति ।  
**पाकयज्ञम् अनु आहिताग्नेः पशव उपतिष्ठन्ते** यजमानमेव श्रयन्ते ।  
यद्वा - **आहिताग्नेर्** इति कर्मणि षष्ठी आहिताग्निं पशव इति । सङ्गतिकरणे आत्मनेपदम् । 'क्रियाग्रहणं कर्तव्यम्' इति कर्मणस्सम्प्रदानत्वाच्चतुर्थ्यर्थे षष्ठी । 'अनुर्लक्षणे' इत्यनोः कर्मप्रवचनीयत्वम् ।  
</details>

<details><summary>सायण-टीका</summary>

पाकयज्ञस्य स्वरूपमापस्तम्बसूत्रव्याख्यातृभिरुक्तम् - “औपासनहोमो वैश्वदेवं पार्वणमष्टका मासि श्राद्धं सर्पबलिरीसानवलिरिति सप्त पाकयज्ञसंस्थाः” इति।   
बौधायनोऽप्याह - “हुतः प्रहुत आहुतः शूलगवो बलिहरणं प्रत्यवरोहणमष्टकाहोम इति सप्त पाकयज्ञसंस्थाः” इति।  

अन्ये त्वाहुः— “अल्पयज्ञाः पाकयज्ञाः” इति। आश्वलायनोऽप्याह –त्रयः पाकयज्ञा हुता अग्नौ हूयमाना अनग्नौ प्रहूता ब्राह्मणभोजने ब्रह्मणि हुताः” इति ।  
एतेषां मध्ये यं कंचिदप्याहिताग्नेः पाकयज्ञमनु गवाद्याः पशवोऽवस्थिता भवन्ति पाकयज्ञेन लभ्यन्त इत्यर्थः। 
</details>

<details open><summary>विश्वास-प्रस्तुतिः</summary>

इडा॒+++(-प्राशनं)+++ खलु॒ वै पा॑कय॒ज्ञः ।  
</details>
<details><summary>Keith</summary>

The cooked offering is the Ida; 
</details>
<details><summary>मूलम्</summary>

इडा॒ खलु॒ वै पा॑कय॒ज्ञः ।  
</details>

<details><summary>पद-पाठः</summary>

इडा॑ । खलु॑ । वै । पा॒क॒य॒ज्ञइति॑पाक-य॒ज्ञः ।
</details>

<details><summary>भट्टभास्कर-टीका</summary>

इडा खल्वित्यादि । इडायाः प्राशनं पाकयज्ञः ।  
</details>

<details><summary>सायण-टीका</summary>

अत्र त्विडाभक्षणमेव पाकयज्ञो ब्रह्मणि हुतत्वात् । अतोऽनेनापीडाभक्षणेन पशवो लभ्यन्ते । 
</details>

<details open><summary>विश्वास-प्रस्तुतिः</summary>

सैषा ऽन्त॒रा प्र॑याजानूया॒जान् यज॑मानस्य लो॒के+++(=स्थाने)+++ ऽव॑हिता ।  
</details>
<details><summary>Keith</summary>

it is placed in the world of the sacrifice between the fore- and the after-offerings-
</details>
<details><summary>मूलम्</summary>

सैषान्त॒रा प्र॑याजानूया॒जान् यज॑मानस्य लो॒केऽव॑हिता ।  
</details>


<details><summary>भट्टभास्कर-टीका</summary>

सैषेति । 'अन्तरान्तरेण' इति द्वितीया । यजमानस्य लोके स्थाने अवहितावस्थिता ।  
</details>

<details><summary>पद-पाठः</summary>

सा । ए॒षा । अ॒न्त॒रा । प्र॒या॒जा॒नू॒या॒जानिति॑प्रयाज-अ॒नू॒या॒जान् । यज॑मानस्य । लो॒के । अव॑हि॒तेत्यव॑-हि॒ता॒ ।   
</details>

<details><summary>सायण-टीका</summary>

तत्रेयमिडा यजमानस्य लोके फलसाधने यज्ञे प्रयाजानुयाजमध्ये व्यावस्थिता ।  प्रयाजाज्यभागप्रधानस्विष्टकृद्भ्य ऊर्ध्वमनूयाजेभ्यश्च प्रागिडाया अनुष्ठेयत्वात् ।  एतच्च हौत्रकाण्डे स्विष्टकृद्याज्याया अनूयाजयाज्याश्च मध्य इडोपाह्वानमन्यपाठादवगम्यते ।  
</details>

<details open><summary>विश्वास-प्रस्तुतिः</summary>

ताम् आ॑ह्रि॒यमा॑णाम् अ॒भि म॑न्त्रयेत॒ -  
"सुरू॑पवर्षवर्ण॒ एही"ति॑ ।  
</details>
<details><summary>Keith</summary>

Over it as it is brought up he should say, 'O thou of fair rain colour, come hither'; 
</details>
<details><summary>मूलम्</summary>

तामा॑ह्रि॒यमा॑णाम॒भि म॑न्त्रयेत ।  

सुरू॑पवर्षवर्ण॒ एहीति॑ ।  
</details>

<details><summary>मूलम् - सात्वलेकरः</summary>

म॑न्त्रयते॒
</details>


<details><summary>पद-पाठः</summary>

ताम् । आ॒ह्रि॒यमा॑णा॒मित्या॑-ह्रि॒यमा॑णाम् । अ॒भीति॑ । म॒न्त्र॒ये॒त॒ ।  
सुरू॑पवर्षवर्ण॒इति॒सुरू॑प-व॒र्ष॒व॒र्णे॒ । एति॑ ।  इ॒हि॒ । इति॑ ।  
</details>

<details><summary>भट्टभास्कर-टीका</summary>

तामित्यादि । पशुसाधनत्वात्ताच्छब्द्यम् ।  
</details>

<details><summary>सायण-टीका</summary>

विधत्ते- **तामाह्रियमाणामिति  ।** तामिडामाह्रियमाणामवदाय होतृसमीपमानीयमानाम् ।  तत्प्रकारमापस्तम्ब आह — “इडापात्रमुपस्तीर्य सर्वेभ्यो हविर्भ्य इडाँ समवद्यति चतुरवत्तां वा पञ्चावत्ताम्” इति ।    “अभिघार्येडाँ होत्रे प्रदाय” इति च ।   
</details>

<details open><summary>विश्वास-प्रस्तुतिः</summary>

प॒शवो॒ वा इडा॑ - प॒शून् ए॒वोप॑ ह्वयते ।  
</details>
<details><summary>Keith</summary>

the cattle are the Ida; verily he summons cattle
</details>
<details><summary>मूलम्</summary>

प॒शवो॒ वा इडा॑ प॒शूने॒वोप॑ ह्वयते ।  
</details>

<details><summary>पद-पाठः</summary>

प॒शवः॑ । वै । इडा॑  । प॒शून्  । ए॒व  । उपेति॑ । ह्व॒य॒ते॒ ।  
</details>


<details><summary>भट्टभास्कर-टीका</summary>

पशव इडेति । तस्मादिड एहीति पशूनेवोपह्वयते । 'निसमुपविभ्यो ह्वः' इत्यात्मनेपदम् ॥
</details>

<details><summary>सायण-टीका</summary>

इडादेवतायाः पशुसाधनत्वाद्गोरूपत्वाच्च मन्त्रगतेनेहीति पदेन पशूनेवोपह्वयते।  
</details>

## दोहः - उपाख्यानम्
<details open><summary>विश्वास-प्रस्तुतिः</summary>

य॒ज्ञव्ँ वै दे॒वा अदु॑ह्रन् +++(←'वैवावेति च छन्दसि' इति निघाताभावः ।)+++।  
</details>
<details><summary>Keith</summary>

The gods milked the sacrifice, 
</details>
<details><summary>मूलम्</summary>

य॒ज्ञव्ँवै दे॒वा अदु॑ह्रन् ।  
</details>

<details><summary>पद-पाठः</summary>

य॒ज्ञम् । वै । दे॒वाः । अ॒दु॒ह्र॒न् । 
</details>

<details><summary>भट्टभास्कर-टीका</summary>

2यज्ञं वा इत्यादि ॥ दुहेर्लङि 'बहुलं छन्दसि' इति रुट् । 'वैवावेति च छन्दसि' इति निघाताभावः ।  
</details>  

<details><summary>सायण-टीका</summary>

सा मे सत्याऽऽशीरित्येतं मन्त्रभागं व्याख्यातुं प्रस्तौति- **यज्ञं वा इति।** **दोहनं** रिक्तीकरणम् ।  गां दोग्धीत्यत्र तथा दर्शनात् । देवाः प्रथमं यज्ञमदुह्रन्नदुहन्, तद्गतसारफलस्वीकारेण रिक्ती चक्रुः । 
</details>


<details open><summary>विश्वास-प्रस्तुतिः</summary>

य॒ज्ञोऽसु॑राँ अदुहत् ।  
</details>
<details><summary>Keith</summary>

the sacrifice milked the Asuras; 
</details>

<details><summary>मूलम्</summary>

य॒ज्ञोऽसु॑राँ अदुहत् ।  
</details>

<details><summary>पद-पाठः</summary>

य॒ज्ञः । असु॑रान् । अ॒दु॒ह॒त् ।
</details>

<details><summary>भट्टभास्कर-टीका</summary>

अदुहदिति व्यत्ययेन च्लेरङ् ।  
</details>

<details><summary>सायण-टीका</summary>

स च यज्ञोऽसुरानदुहत्तदीयसारापहारेण रिक्ती चकार। 
</details>

<details open><summary>विश्वास-प्रस्तुतिः</summary>

तेऽसु॑रा य॒ज्ञ-दु॑ग्धा॒ᳶ परा॑ऽभवन् ।  
</details>
<details><summary>Keith</summary>

the Asuras, being milked by the sacrifice, were defeated;
</details>
<details><summary>मूलम्</summary>

तेऽसु॑रा य॒ज्ञदु॑ग्धा॒ᳶ परा॑ऽभवन् ।  
</details>
<details><summary>पद-पाठः</summary>

ते । असु॑राः । य॒ज्ञदु॑ग्धा॒इति॑य॒ज्ञ-दु॒ग्धाः॒ । परेति॑ । अ॒भ॒व॒न् । 
</details>

<details><summary>भट्टभास्कर-टीका</summary>

यज्ञेन दुग्धाः **यज्ञदुग्धाः** । 'तृतीया कर्मणि' इति पूर्वपदप्रकृतिस्वरत्वम् ।   
**पराभवनं** विनाशः । **दोहनं** हि रिक्तीकरणम् । 'दुह प्रपूरणे' इति प्रशब्दो हि धात्वर्थनिवृत्तिमाचष्टे प्रस्मरणं प्रस्थानमिति यथा ।   
यज्ञस्तु देवैर्दुग्धोपि स्वमहिम्ना पुनःपुनराप्यायते गौरिव ।  
</details>

<details><summary>सायण-टीका</summary>

ततस्ते पराभूताः। 
</details>

<details open><summary>विश्वास-प्रस्तुतिः</summary>

यो वै य॒ज्ञस्य॒ दोह॑व्ँ वि॒द्वान् यजते,  
अप्य् अ॒न्यय्ँ यज॑मानन् दुहे ।  
</details>
<details><summary>Keith</summary>

he, who knowing the milking of the sacrifice [1] sacrifices, milks another sacrificer
</details>
<details><summary>मूलम्</summary>

यो वै य॒ज्ञस्य॒ दोह॑व्ँवि॒द्वान् यज॒तेऽप्य॒न्यय्ँयज॑मानन्दुहे ।  
</details>

<details><summary>पद-पाठः</summary>

यः । वै । य॒ज्ञस्य॑ । दोह॑म् । वि॒द्वान् । यज॑ते । अपीति॑ । अ॒न्यम् । यज॑मानम् । दु॒हे॒ ।  
</details>

<details><summary>भट्टभास्कर-टीका</summary>

यो वा इत्यादि ।  
</details>

<details><summary>सायण-टीका</summary>

यो यजमानो देवकर्तृकं यज्ञरिक्तीकरणं यज्ञकर्तृकमसुररिक्तीकरणं च विद्वान्यजते सोऽन्यमपि यजमानं दुहे रिक्ती करोति ।  
एतस्य वाक्यस्य मन्त्रप्रशंसारूपत्वादन्यस्य यजमानस्य न काचिद्धानिः ।  
</details>

<details open><summary>विश्वास-प्रस्तुतिः</summary>

"सा मे॑ स॒त्याऽऽशीर् अ॒स्य य॒ज्ञस्य॑ भूया॒द्" इत्य् आ॑ह ।  
ए॒ष वै +++(मन्त्रः)+++ य॒ज्ञस्य॒ +++(असुराणां)+++ दोहः॑ ।  
+++(मन्त्रेण)+++ तेनै॒वैन॑न् +++(यजमानान्तरं )+++ दुहे +++(←"लोपस् त आत्मनेपदेषु")+++।
</details>
<details><summary>Keith</summary>

'May the blessing of this sacrifice be fulfilled for me', he says;  
this is the milking of the sacrifice;  
verily with it he milks it.
</details>
<details><summary>मूलम्</summary>

सा मे॑ स॒त्याऽऽशीर॒स्य य॒ज्ञस्य॑ भूया॒दित्या॑ह ।  
ए॒ष वै य॒ज्ञस्य॒ दोहः॑ ।  
तेनै॒वैन॑न्दुहे ।
</details>

<details><summary>पद-पाठः</summary>

सा । मे॒ । स॒त्या । आ॒शीरित्या॑-शीः । अ॒स्य । य॒ज्ञस्य॑ । भू॒या॒त् । इति॑ । आ॒ह॒ ।    
ए॒षः । वै । य॒ज्ञस्य॑ । दोहः॑ ।  
तेन॑ । ए॒व । ए॒न॒म् । दु॒हे॒ ।   

</details>


<details><summary>भट्टभास्कर-टीका</summary>

सा मे सत्याशीरित्यादिवचनं यज्ञस्य दोहः । अनेन मन्त्रेण यज्ञो ऽसुरान् अधुक्षत् ।  
दुह इति पूर्ववत् तलोपः ।  
</details>

<details><summary>सायण-टीका</summary>

व्याचष्टे-  **सा मे सत्येति।**  
उपहूतोऽयं यजमान उत्तरस्यां देवयज्यायामुपहूत इत्यादिका येयमाशीरुपह्वानमन्त्रगता सेयमस्य यज्ञस्य संबन्धिन्याशीर्मम सत्या भूयादित्येवंरूपो यज्ञदोहस्तेनैवान्यं यजमानं दोग्धि ।  
</details>

## प्रत्ता-दोहः, इडा-दोहः
<details open><summary>विश्वास-प्रस्तुतिः</summary>

+++(वत्स-लेहनेन)+++ प्रत्ता॒+++(←प्र+दा+क्त →प्रस्नुत-स्तनी)+++ वै गौर् दु॑हे+++(←"लोपस् त आत्मनेपदेषु")+++ ।  
प्रत्तेडा॒ यज॑मानाय दुहे +++(←"लोपस् त आत्मनेपदेषु")+++।  
</details>
<details><summary>Keith</summary>

The cow is milked willingly,  
and willingly the Ida is milked for the sacrificer; 
</details>
<details><summary>मूलम्</summary>

प्रत्ता॒ वै गौर् दु॑हे ।  
प्रत्तेडा॒ यज॑मानाय दुहे ।  
</details>
<details><summary>पद-पाठः</summary>

प्रत्ता॑ । वै । गौः । दु॒हे॒ ।   
प्रत्ता॑ । इडा॑ । यज॑मानाय । दु॒हे॒ ।   
</details>

<details><summary>भट्टभास्कर-टीका</summary>

3प्रत्तेत्यादि ॥ पयः प्रदातुम् आरब्धवती **प्रत्ता** वत्स-लेहनेन प्रस्नुत-स्तनी गौः । आदिकर्मणि क्तः, 'अच उपसर्गात्तः' इति तत्वम् ।  
दुहे दुग्धे भूयिष्ठं क्षीरं क्षारयति । 

एवं **प्रत्ता** होत्रे अध्वर्युणा । प्रदानेन इडा **यजमानाय** दुग्धे तस्मादिडां प्रददातीति ।  
</details>

<details><summary>सायण-टीका</summary>

वायुध्यानं विधातुं प्रस्तौति- **प्रत्ता वा इति।** प्रत्ता वत्सलेहनेन प्रस्नुतस्तनी गौर्दुहे पयः क्षारयति तद्वदत्रेडा प्रत्ता सती यजमानस्य फलं दोग्धि। 
</details>

<details open><summary>विश्वास-प्रस्तुतिः</summary>

ए॒ते वा इडा॑यै॒ स्तनाः →।  
"इडोप॑हू॒ते"ति॑ +++(वचने)+++, वा॒युर् व॒त्सः।  
</details>
<details><summary>Keith</summary>

these are the teats of Ida, 'Ida is invoked'-Vayu is the calf-
</details>
<details><summary>मूलम्</summary>

ए॒ते वा इडा॑यै॒ स्तना॒ इडोप॑हू॒तेति॑ वा॒युर्व॒त्सः।  
</details>

ए॒ते । वै । इडा॑यै । स्तनाः॑ ।   
इडा॑ । उप॑हू॒तेत्युप॑-हू॒ता॒ । इति॑ ।   
वा॒युः । व॒त्सः ।   

<details><summary>भट्टभास्कर-टीका</summary>

एते वा इत्यादि । इडोपहूतेत्यादयो मन्त्राः अस्यास्स्तनस्थानीयाः ; दोहनसाधनत्वात्स्तनत्वेन रूप्यन्ते स्तनापेक्षत्वाद्दोहस्य । वायुर्वत्सस्थानीयः प्राणवृत्तिरूपत्वात् ।  
</details>

<details><summary>सायण-टीका</summary>

तस्या इडाया इडोपहूतेत्यादिमन्त्रभागाः स्तनाः। वायुर्वत्सः।  
</details>

<details open><summary>विश्वास-प्रस्तुतिः</summary>

यर्हि॒+++(←अनद्यतने र्हिल्)+++ होतेडा॑म् उप॒ह्वये॑त ...  
तर्हि॒ यज॑मानो॒ होता॑र॒म् ईक्ष॑माणो वा॒युम् मन॑सा ध्यायेत् [2] ।  
मा॒त्रे व॒त्सम् उ॒पाव॑सृजति ।  
</details>
<details><summary>Keith</summary>

When the Hotr summons the Ida, then the sacrificer looking at the Hotr should in mind reflect on Vayu [2];  
verily he lets the calf go to the mother
</details>
<details><summary>मूलम्</summary>

यर्हि॒ होतेडा॑मुप॒ह्वये॑त ...  
तर्हि॒ यज॑मानो॒ होता॑र॒मीक्ष॑माणो वा॒युम्मन॑सा ध्यायेत् [2] ।  
मा॒त्रे व॒त्समु॒पाव॑सृजति ।  
</details>
<details><summary>पद-पाठः</summary>

यर्हि॑ । होता॑ । इडा॑म् । उ॒प॒ह्वये॒तेत्यु॑प-ह्वये॑त ।   
तर्हि॑ । यज॑मानः । होता॑रम् । ईक्ष॑माणः । वा॒युम् । मन॑सा । ध्या॒ये॒त् ।  
मा॒त्रे । व॒त्सम् । उ॒पाव॑सृज॒तीत्यु॑प-अव॑सृजति ।  

</details>

<details><summary>भट्टभास्कर-टीका</summary>

**यर्हीत्यादि ।** `अनद्यतने र्हिल् अन्यतरस्याम्' इति र्हिल् । **वायुमित्यादि ।** किं कृतं भवतीत्याह - **मात्र इति ।** दोहार्थं मातृसकाशं वत्सं प्रापयतीत्यनेन प्रदेशान्तरमृता एतेनेति ।  [ ...न्तरं गता एव ते इति ।]   

+++(अत्र कोपि व्यत्यासः वर्तते , परिशीलनीयः)+++
  'उदात्तयणः' इति चतुर्थ्या उदात्तत्वम् ॥
</details>

<details><summary>सायण-टीका</summary>

विधत्ते- **यर्हि होतेति ।** यर्हि यस्मिन्काले । 
</details>

## इडा मानवी
<details><summary>मूलम् (संयुक्तम्)</summary>

सर्वे॑ण॒ वै य॒ज्ञेन॑ दे॒वास्सु॑व॒र्गल्ँलो॒कमा॑यन्पाकय॒ज्ञेन॒ मनु॑रश्राम्य॒त्सेडा॒ मनु॑मु॒पाव॑र्तत॒ तान्दे॑वासु॒रा व्य॑ह्वयन्त प्र॒तीची॑न्दे॒वाᳶ परा॑ची॒मसु॑रा॒स्सा दे॒वानु॒पाव॑र्तत प॒शवो॒ वै तद्दे॒वान॑वृणत प॒शवोऽसु॑रानजहुः 
</details>
<details open><summary>विश्वास-प्रस्तुतिः</summary>

सर्वे॑ण॒ वै य॒ज्ञेन॑ दे॒वास् सु॑व॒र्गल्ँ लो॒कम् आ॑यन् ।  

पा॒क॒य॒ज्ञेन॒ मनु॑र् अश्राम्यत् ।  
</details>

<details><summary>Keith</summary>

By the whole sacrifice the gods went to the world of heaven;   
Manu laboured with the cooked offering;
</details>
<details><summary>मूलम्</summary>

सर्वे॑ण॒ वै य॒ज्ञेन॑ दे॒वास्सु॑व॒र्गल्ँलो॒कमा॑यन् ।  

पा॒क॒य॒ज्ञेन॒ मनु॑रश्राम्यत् ।  
</details>

<details><summary>पद-पाठः</summary>

सर्वे॑ण । वै । य॒ज्ञेन॑ । दे॒वाः । सु॒व॒र्गमिति॑सुवः-गम् । लो॒कम् । आ॒य॒न् ।  

पा॒क॒य॒ज्ञेनेति॑पाक-य॒ज्ञेन॑ । मनुः॑ । अ॒श्रा॒म्य॒त् ।   
</details>


<details><summary>भट्टभास्कर-टीका</summary>

4सर्वेणेत्यादि ॥ **अश्राम्यत्** पाकयज्ञमात्रानुष्ठान-तत्परोभवत् ।  
</details>

<details><summary>सायण-टीका</summary>

इडोपहूतेत्यादिमन्त्रभागप्रयोगे हेयोपादेयपक्षौ विधातुं प्रस्तौति- **सर्वेणेति।** मनुसहिताः सर्वे देवाः कृत्स्नेन दर्शपूर्णमासयागेन स्वर्गलोकं प्राप्तुमुद्यताः । तत्र मनुः पाकयज्ञेन श्रान्तोऽभूत् । “इडा खलु वै पाकयज्ञः” इत्युक्तम्। अतो मनुर्होता सन्निडोपाह्वान एव तात्पर्यवानभूदित्यक्तं भवति । 
</details>

<details open><summary>विश्वास-प्रस्तुतिः</summary>

सेडा॒ मनु॑म् उ॒पाव॑र्तत ।   +++(तस्मादियं मानवीत्युच्यते। )+++
</details>
<details><summary>Keith</summary>

the Ida went to Manu; 
</details>
<details><summary>मूलम्</summary>

सेडा॒ मनु॑मु॒पाव॑र्तत ।  
</details>
<details><summary>पद-पाठः</summary>

सा । इडा॑ । मनु॑म् । उ॒पाव॑र्त॒तेत्यु॑प-आव॑र्तत ।   
</details>

<details><summary>भट्टभास्कर-टीका</summary>

ततस् **सेडा मनुमुपावर्तत** । तस्मादियं मानवीत्युच्यत इत्यभिप्रायः ।  
</details>

<details><summary>सायण-टीका</summary>

सा चेडा देवता तात्पर्यवन्तं मनुमुपगतवती । 
</details>


## प्रतीच्याह्वानम्
<details open><summary>विश्वास-प्रस्तुतिः</summary>

तां दे॑वासु॒रा व्य᳕ह्वयन्त ।  
</details>
<details><summary>Keith</summary>

the gods and the Asuras called severally upon her, 
</details>
<details><summary>मूलम्</summary>

तान्दे॑वासु॒रा व्य॑ह्वयन्त ।  
</details>
<details><summary>पद-पाठः</summary>

ताम् । दे॒वा॒सु॒राइति॑देव-अ॒सु॒राः । वीति॑ । अ॒ह्व॒य॒न्त॒ ।  
</details>

<details><summary>भट्टभास्कर-टीका</summary>

तामित्यादि । व्यह्वयन्त विविधमाह्वयन् । पूर्ववदात्मनेपदम् ।  
</details>

<details><summary>सायण-टीका</summary>

तां दृष्ट्वा देवाश्चासुराश्च परस्परव्यत्ययेनाह्वयन्त। 
</details>

<details open><summary>विश्वास-प्रस्तुतिः</summary>

प्र॒तीची॑न् दे॒वाः ।   
परा॑ची॒म् असु॑राः ।
</details>
<details><summary>Keith</summary>

the gods directly,  
the Asuras indirectly; 
</details>
<details><summary>मूलम्</summary>

प्र॒तीची॑न्दे॒वाः ।  
परा॑ची॒मसु॑राः ।
</details>

<details><summary>पद-पाठः</summary>

प्र॒तीची॑म् । दे॒वाः । परा॑चीम् । असु॑राः ।  
</details>

<details><summary>भट्टभास्कर-टीका</summary>

**प्रतीचीं** स्वात्माभिमुखावस्थानाम्, पदाभ्यासात् । 'चौ' इति पूर्वपदस्य दीर्घत्वमन्तोदात्तत्वं च ।  
</details>

<details><summary>सायण-टीका</summary>

ते देवाः प्रतीचीं संमुखामुपाह्वयन्त। असुराः पराचीनमुखमुपाह्वयन्त। 
</details>

<details open><summary>विश्वास-प्रस्तुतिः</summary>

सा दे॒वान् उ॒पाव॑र्तत ।   
प॒शवो॒ वै तद् दे॒वान् अ॑वृणत ।   
प॒शवो ऽसु॑रान् अजहुः ।   
</details>
<details><summary>Keith</summary>

she went to the gods;  
the cattle choose the gods,  
cattle deserted the Asuras-
</details>
<details><summary>मूलम्</summary>

सा दे॒वानु॒पाव॑र्तत ।   
प॒शवो॒ वै तद्दे॒वान॑वृणत ।   
प॒शवोऽसु॑रानजहुः ।   
</details>
<details><summary>पद-पाठः</summary>

सा । दे॒वान् । उ॒पाव॑र्त॒तेत्यु॑प-आव॑र्तत ।  
प॒शवः॑ । वै । तत् । दे॒वान् । अ॒वृ॒ण॒त॒ ।  
प॒शवः॑ । असु॑रान् । अ॒ज॒हुः॒ ।  


</details>

<details><summary>भट्टभास्कर-टीका</summary>

**पराचीं** पराङ्मुखावस्थानाम्, पदाभ्यासाभावात् । 'अनिगन्तोञ्चतौ' इति गतेः प्रकृतिस्वरत्वं च ।   
केचिदाहुः - 'इडोपहूतेति प्राची, उपहूतेडेति पराची । पशवो वा इत्यादि । इडायाः प्रतीचीनत्वेन पशव एव देवानवृणत इति वेदितव्यम् ।  
पराचीनत्वेनासुरान् पशवोऽजहुरत्यजन् । 'सिज भ्यस्त इति जुस् ॥
</details>

<details><summary>सायण-टीका</summary>

इडोपहूतेत्यवमादाविडाशब्दप्रयोगः सांमुख्याम् । उपहूतेडेति पश्चादिडाशब्दप्रयोगो विमुखत्वम् । तत्र संमुखत्वेन तुष्टा सती सा देवानुपावर्तत । पशवो वा इडेत्यन्यात्राऽऽम्नातत्वादिडारूपाः पशवस्तत्तदा देवानवृणत वृतवन्तः प्राप्तवन्तः । विमुखत्वेनेडाया अपरितोषात्तद्रूपाः पशवोऽसुरानजह्रुः संत्यक्तवन्तः।  
</details>

<details open><summary>विश्वास-प्रस्तुतिः</summary>

यङ् का॒मये॑ताप॒शुस् स्या॒द् इति॒, परा॑ची॒न् तस्येडा॒म् उप॑ह्वयेत ।  
अ॒प॒शुर् ए॒व भ॑वति ।  
यं [3] का॒मये॑त पशु॒मान्त् स्या॒द् इति॑, प्र॒तीची॒न् तस्येडा॒म् उप॑ह्वयेत।  
पशु॒मान् ए॒व भ॑वति ।  
</details>
<details><summary>Keith</summary>

If he desire of a man, 'May he be without cattle', he should invoke the Ida indirectly for him; verily he becomes without cattle [3]-  

If he desire of a man, 'May he be rich in cattle',  
he should invoke the Ida directly for him;  
verily he becomes rich in cattle-
</details>
<details><summary>मूलम्</summary>

यङ्का॒मये॑ताप॒शुस्स्या॒दिति॒   
परा॑ची॒न्तस्येडा॒मुप॑ह्वयेत ।  
अ॒प॒शुरे॒व भ॑वति।  
यं [3] का॒मये॑त पशु॒मान्त्स्या॒दिति॑   
प्र॒तीची॒न्तस्येडा॒मुप॑ह्वयेत पशु॒माने॒व भ॑वति।  
</details>

<details><summary>पद-पाठः</summary>

यम् । का॒मये॑त । अ॒प॒शुः । स्या॒त् । इति॑ ।   
परा॑चीम् । तस्य॑ । इडा॑म् । उपेति॑ । ह्व॒ये॒त॒ । अ॒प॒शुः । ए॒व । भ॒व॒ति॒ ।  
यम् । का॒मये॑त । प॒शु॒मानिति॑पशु-मान् । स्या॒त् । इति॑ ।   
प्र॒तीची॑म् । तस्य॑ । इडा॑म् । उपेति॑ । ह्व॒ये॒त॒ ।   
प॒शु॒मानिति॑पशु-मान् । ए॒व । भ॒व॒ति॒ ।  
</details>

<details><summary>भट्टभास्कर-टीका</summary>

5यमित्यादि । गतम् ॥
</details>

<details><summary>सायण-टीका</summary>

तत्र हेयपक्षं विधत्ते – **यं कामयेतेति।**  
उपादेयपक्षं विधत्ते – **यं कामयेतेति।**  
</details>

## सा नᳶ॑ प्रि॒या
<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति -  

"स त्वा इडा॒म् उप॑ह्वयेत॒,  
य इडा॑म् उप॒हूया॒त्मान॒म् इडा॑याम् उप॒ह्वये॒ते"ति॑ ।  
</details>
<details><summary>Keith</summary>

The theologians say, 'He would invoke the Ida indeed who in invoking the Ida should invoke himself in the Ida.' 
</details>
<details><summary>मूलम्</summary>

ब्र॒ह्म॒वा॒दिनो॑ वदन्ति ।  

स त्वा इडा॒मुप॑ह्वयेत ।  
य इडा॑मुप॒हूया॒त्मान॒मिडा॑यामुप॒ह्वये॒तेति॑ ।  
</details>

<details><summary>पद-पाठः</summary>

ब्र॒ह्म॒वा॒दिन॒इति॑ब्रह्म-वा॒दिनः॑ । व॒द॒न्ति॒ ।  
सः । तु । वै । इडा॑म् । उपेति॑ । ह्व॒ये॒त॒ । यः । इडा॑म् । उ॒प॒हूयेत्यु॑प-हूय॑ । आ॒त्मान॑म् । इडा॑याम् । उ॒प॒ह्वये॒तेत्यु॑प-ह्वये॑त । इति॑ ।   

</details>

<details><summary>भट्टभास्कर-टीका</summary>

6**ब्रह्मवादिन इत्यादि ॥** ब्रह्म वेदः तद्वदितुं शीलं येषामीति 'ब्रह्मणि वदः' इति णिनिः ; संहितायां तोरन्त्यलोपश्छान्दसः । उक्तं च प्रातिशाख्ये - 'तुनुपूर्व उदात्तयोर्वकारः' इति । य इडामात्मनि उपहूयात्मानमिडायामुपह्वयते स एवेडामुपह्वातुमर्हतीति ब्रह्मवादिन आहुः ॥
</details>

<details><summary>सायण-टीका</summary>

सा नः प्रियेति मन्त्रभागं व्याख्यातुं प्रस्तौति-  **ब्रह्मवादिन इति।**  
वेदार्थविचारका विद्वांसः परस्परमित्याहुः। किमिति, यो बुद्धिमान्मन्त्रेणेड एह्यदित एहीत्यादिनेडामुपहूय तस्यामिडायामात्मानमुपह्वयते योजयति स एवेडां यथाशास्त्रमुपह्वयेतेति।  
</details>

<details open><summary>विश्वास-प्रस्तुतिः</summary>

"सा नᳶ॑ प्रि॒या, सु॒प्रतू॑र्तिर्, म॒घोनी"त्य् आह।  
इडा॑म् ए॒वोप॒हूया॒ऽऽत्मान॒म् इडा॑या॒म् उप॑ ह्वयते ।  
</details>
<details><summary>Keith</summary>

'To us be she dear, victorious, bountiful', he says; verily in invoking the Ida he invokes himself in the Ida-
</details>
<details><summary>मूलम्</summary>

सा नᳶ॑ प्रि॒या सु॒प्रतू॑र्तिर्म॒घोनीत्याह।  
इडा॑मे॒वोप॒हूया॒ऽऽत्मान॒मिडा॑या॒मुप॑ ह्वयते ।  
</details>
<details><summary>पद-पाठः</summary>

सा । नः॒ । प्रि॒या । सु॒प्रतू॑र्ति॒रिति॑सु-प्रतू॑र्तिः । म॒घोनी॑ । इति॑ । आ॒ह॒ ।    
इडा॑म् । ए॒व । उ॒प॒हूयेत्यु॑प-हूय॑ । आ॒त्मान॑म् । इडा॑याम् । उपेति॑ । ह्व॒य॒ते॒ ।   

</details>

<details><summary>भट्टभास्कर-टीका</summary>

7सा न इत्यादि ॥ सुप्रतूर्तित्वान्मघवत्त्वाच्च सास्माकं प्रियेति आत्मानमिडायामुपह्वयते ।  
</details>

<details><summary>सायण-टीका</summary>

मन्त्रं व्याचष्टे- **सा नः प्रियेति।** येयमिडाऽस्माभिरिड एहीत्यादिनोपहूता सेयमिडा त्वं नोऽस्माकं प्रियेत्यनेन वचनेन स्वात्मानमिडायां योजितवान्भवति।  
</details>

## सब्रह्मत्वम्

<details open><summary>विश्वास-प्रस्तुतिः</summary>

व्य॑स्तम् इव॒ वा ए॒तद् य॒ज्ञस्य॒ यद् इडा॑।  
सा॒मि+++(=अर्धम्)+++ प्रा॒श्ञन्ति॑ ।  
सा॒मि मा॑र्जयन्ते  ।  
</details>
<details><summary>Keith</summary>

The Ida is as it were a breach in the sacrifice; half they eat [4], half they wipe; 
</details>
<details><summary>मूलम्</summary>

व्य॑स्तमिव॒ वा ए॒तद्य॒ज्ञस्य॒ यदिडा॑।  
सा॒मि प्रा॒श्ञन्ति॑।  
सा॒मि मा॑र्जयन्ते  ।  
</details>
<details><summary>पद-पाठः</summary>

व्य॑स्त॒मिति॒वि-अ॒स्त॒म् । इ॒व॒ । वै । ए॒तत् । य॒ज्ञस्य॑ । यत् । इडा॑ ।   
सा॒मि । प्रा॒श्ञन्तीति॑प्र-अ॒श्ञन्ति॑ ।  
सा॒मि । मा॒र्ज॒य॒न्ते॒ ।   

</details>

<details><summary>भट्टभास्कर-टीका</summary>

**व्यस्तम्** इत्यादि । विच्छेद इवैष यज्ञस्य क्रियते यदिडा नाम । कथमित्याह - सामीत्यादि । तत्र हविषो यद् एकदेशं **प्राश्नन्ति** यजमानपञ्चमा ऋत्विजः, एकदेशं प्रस्तरे माजर्यन्ते, नायं यज्ञो न दक्षिणा व्यय एवायं ; तस्माद्विच्छिद्यते यज्ञ इति ।   
'चादिलोपे विभाषा' इति प्रथमा, तिङ्विभक्तिर्न निहन्यते, गतिस्वरसमासावुक्तौ ॥
</details>
<details><summary>भट्टभास्कर-टीका</summary>

8व्यस्तमिति ॥ भावे निष्ठायां व्यत्ययेन गतेः प्रकृतिस्वरत्वम् । 'उदात्तस्वरितयोर्यणः' इत्याकारस्स्वर्यते ।  
</details>

<details><summary>सायण-टीका</summary>

मार्जनार्थं मनो ज्योतिरित्यादिकामृचं व्याख्यातुं प्रस्तौति- **व्यस्तमिवेति।**   
इडेति यदेतेन यज्ञस्याङ्गं व्यस्तं विच्छिन्नमिव भवति। तत्कथमिति उच्‍यते - सामि पुरोडाशस्य लेशमिडाभागरूपमृत्विजः प्राश्नन्ति, साम्युदकलेशं मार्जयन्ते शिरसि सिञ्‍चन्ति, तदानीं प्रधानयागाः पूर्वमेव हुता अनूयाजादियागा इत ऊर्ध्वं यष्टव्यास्तन्मध्ये त्वेतदिडाभक्षणं मार्जनं च क्रियते, 
</details>

<details open><summary>विश्वास-प्रस्तुतिः</summary>

ए॒तत् प्रति॒ वा असु॑राणाय्ँय॒ज्ञो व्य॑च्छिद्यत ।  
</details>
<details><summary>Keith</summary>

in this regard the sacrifice of the Asuras was broken; 
</details>
<details><summary>मूलम्</summary>

ए॒तत्प्रति॒ वा असु॑राणाय्ँय॒ज्ञो व्य॑च्छिद्यत ।  
</details>
<details><summary>पद-पाठः</summary>

ए॒तत् । प्रतीति॑ । वै । असु॑राणाम् । य॒ज्ञः । वीति॑ । अ॒च्छि॒द्य॒त॒ । 
</details>

<details><summary>भट्टभास्कर-टीका</summary>

**एतत्प्रतीति ।** अत एवैतस्मिन् प्रदेशे असुराणां यज्ञो व्यच्छिद्यत अतः परं लुप्त एवाभवत् । लक्षणादिना प्रतेः कर्मप्रवचनीयत्वम् ।  
</details>

<details><summary>सायण-टीका</summary>

तयोरयागरूपत्वाद्यागविच्छेदकत्वम्। तथा सत्यसुरा यष्टव्याननूयाजादीन्विस्मृतवन्तः। अतोऽसुराणां यज्ञ एतत्प्रति भक्षणमार्जनद्वयं प्रत्येतदीये काले विच्छिन्नोऽभूत्। 
</details>

<details open><summary>विश्वास-प्रस्तुतिः</summary>

ब्रह्म॑णा दे॒वास् सम॑दधुः ।  
</details>
<details><summary>Keith</summary>

the gods united it by the holy power (Brahman)-
</details>
<details><summary>मूलम्</summary>

ब्रह्म॑णा दे॒वास्सम॑दधुः ।  
</details>
<details><summary>पद-पाठः</summary>

ब्रह्म॑णा । दे॒वाः । समिति॑ । अ॒द॒धुः॒ ।  
</details>

<details><summary>भट्टभास्कर-टीका</summary>

देवास्तु विच्छिन्नं यज्ञं ब्रह्मणि समदधुः संहितमकुर्वन् ।  
</details>

<details><summary>सायण-टीका</summary>

देवास्त्वप्रमत्ताः सन्तो ब्रह्मणा परिवृढेन केनचित्पुरुषेण समदधुस्तयोर्विच्छिन्नयोर्यज्ञभागयोः संधानं कृतवन्तः।  
</details>

<details open><summary>विश्वास-प्रस्तुतिः</summary>

"बृह॒स्पति॑स् तनुताम् इ॒मन् न॒" इत्य् आ॑ह ।  
ब्रह्म॒ वै दे॒वाना॒म् बृह॒स्पतिः॑ ।  
ब्रह्म॑णै॒व य॒ज्ञँ सन्द॑धाति ।  
"विच्छि॑न्नय्ँ य॒ज्ञँ सम् इ॒मन् द॑धा॒त्व्" इत्या॑ह॒ सन्त॑त्यै ।  
</details>
<details><summary>Keith</summary>

'May Brhaspati extend this for us', he says;  
Brhaspati is the holy power (Brahman) of the gods;  
verily by the holy power (Brahman) he unites the sacrifice-  
'May he unite this scattered sacrifice', he says, for continuity-
</details>
<details><summary>मूलम्</summary>

बृह॒स्पति॑स्तनुतामि॒मन्न॒ इत्या॑ह ।  
ब्रह्म॒ वै दे॒वाना॒म्बृह॒स्पतिः॑ ।  
ब्रह्म॑णै॒व य॒ज्ञँ सन्द॑धाति ।  
विच्छि॑न्नय्ँय॒ज्ञँ समि॒मन्द॑धा॒त्वित्या॑ह॒ सन्त॑त्यै ।  
</details>

<details><summary>पद-पाठः</summary>

बृह॒स्पतिः॑ । त॒नु॒ता॒म् । इ॒मम् । नः॒ । इति॑ । आ॒ह॒ ।   
ब्रह्म॑ । वै । दे॒वाना॑म् । बृह॒स्पतिः॑ ।   
ब्रह्म॑णा । ए॒व । य॒ज्ञम् । समिति॑ । द॒धा॒ति॒ ।  
विच्छि॑न्न॒मिति॒वि-छि॒न्न॒म् । य॒ज्ञम् । समिति॑ । इ॒मम् । द॒धा॒तु॒ । इति॑ । आ॒ह॒ । सन्त॑त्या॒इति॒सम्-त॒त्यै॒ ।  
</details>

<details><summary>भट्टभास्कर-टीका</summary>

तस्मात् 'बृहस्पतिस्तनुतामिमं नः' इति मार्जनमन्त्रे वचनं ब्रह्मणि सन्धानप्रतिपादनार्थं, विच्छिन्नमिति वचनं सन्तत्यै । ब्रह्मणा समदधुरित्युक्ते ब्रह्मप्रतिपादनस्याकाङ्क्षितत्वात् तृतीयः पादः प्रथमं व्याख्यातः ।  
</details>

<details><summary>सायण-टीका</summary>

तस्य ऋचस्तृतीयपादं व्याचष्टे- **बृहस्पतिरिति।** देवगुरुत्वाद्बृहस्पतेः परिवृढत्वम्।  

संधातृप्रतिपादकं तृतीयपादं व्याख्याय संधानप्रतिपादकं द्वितीयपादं  व्याचष्टे-  **विच्छिन्नमिति**। अविच्छेदायेत्यर्थः।  
</details>

## विश्वे॑ दे॒वा इ॒ह मा॑दयन्ता॒म्
<details open><summary>विश्वास-प्रस्तुतिः</summary>

"विश्वे॑ दे॒वा इ॒ह मा॑दयन्ता॒म्" इत्य् आ॑ह ।  

स॒न्तत्यै॒व य॒ज्ञन् दे॒वेभ्यो ऽनु॑ दिशति।  
</details>
<details><summary>Keith</summary>

'May the All-gods rejoice here', he says;  
verily continuing the sacrifice he indicates it to the gods-
</details>
<details><summary>मूलम्</summary>

विश्वे॑ दे॒वा इ॒ह मा॑दयन्ता॒मित्या॑ह ।  

स॒न्तत्यै॒व य॒ज्ञन्दे॒वेभ्योऽनु॑ दिशति।  
</details>
<details><summary>पद-पाठः</summary>

विश्वे॑ । दे॒वाः । इ॒ह । मा॒द॒य॒न्ता॒म् । इति॑ । आ॒ह॒ ।   
स॒न्तत्येति॑सम्-तत्य॑ । ए॒व ।य॒ज्ञम् । दे॒वेभ्यः॑ । अन्विति॑ । दि॒श॒ति॒ ।

</details>

<details><summary>भट्टभास्कर-टीका</summary>

ततो द्वितीयः -** विश्व इति ।** विच्छिन्नं यज्ञं सन्तत्यैव सन्धाय देवेभ्योनुदिशति । इह संहिते यज्ञे देवा माद्यन्तु मोपेक्षां कृषतेति बोधयति ॥
</details>

<details><summary>सायण-टीका</summary>

तस्य संततस्य यज्ञस्य देवसमर्पणप्रतिपादकं चतुर्थपादं व्याचष्टे-  
विश्वे देवा इति। 
</details>

## दक्षिणायां वचनम्
<details open><summary>विश्वास-प्रस्तुतिः</summary>

याव्ँ वै [5] य॒ज्ञे दक्षि॑णा॒न् ददा॑ति॒, ताम॑स्य प॒शवोऽनु॒ सङ्क्रा॑मन्ति ।  
</details>
<details><summary>Keith</summary>

The [5] sacrificial fee which he gives at the sacrifice his cattle accompany; 
</details>
<details><summary>मूलम्</summary>

याव्ँवै [5] य॒ज्ञे दक्षि॑णा॒न्ददा॑ति॒, ताम॑स्य प॒शवोऽनु॒ सङ्क्रा॑मन्ति ।
</details>

<details><summary>पद-पाठः</summary>

याम् । वै । य॒ज्ञे । दक्षि॑णाम् । ददा॑ति । ताम् । अ॒स्य॒ । प॒शवः॑ । अनु॑ । समिति॑ । क्रा॒म॒न्ति॒ । 
</details>

<details><summary>भट्टभास्कर-टीका</summary>

9यां वा इत्यादि ॥ अत्र 'ब्रध्न पिन्वस्व' इति बर्हिषदं पुरोडाशमनुमन्त्रयते, स च ऋत्विग्भ्यो दक्षिणैव दीयते ।  

तामधिकृत्येदमुच्यते - दक्षिणां पशवोनुसङ्क्रामन्ति दक्षिणया सह गच्छन्ति ।  
</details>

<details><summary>सायण-टीका</summary>

ब्रध्न पिन्वस्वेत्यादिकं पुरोडाशाभिमन्त्रणमन्त्रं व्याख्यातुं प्रस्तौति-  **यां वै यज्ञ इति।** यजमानेनर्त्विग्भ्यो दीयमानां गवान्वाहार्यादिरूपां दक्षिणां तदीयाः पशवः सर्वेऽप्यनुगच्छन्ति, 
</details>

<details open><summary>विश्वास-प्रस्तुतिः</summary>

स ए॒ष ई॑जा॒नो॑ ऽप॒शुर् भावु॑कः ।  
</details>
<details><summary>Keith</summary>

he having sacrificed is like to become without cattle; 
</details>
<details><summary>मूलम्</summary>

स ए॒ष ई॑जा॒नो॑ऽप॒शुर्भावु॑कः ।  
</details>
<details><summary>पद-पाठः</summary>

सः । ए॒षः । ई॒जा॒नः । अ॒प॒शुः । भावु॑कः ।   
</details>

<details><summary>भट्टभास्कर-टीका</summary>

स एष यजमानः **ईजानः** दक्षिणादानान्तं सर्वं यज्ञं कृतवान् अपशुर्भावुकः भविता । 'लषपतपद' इत्युकञ् ।  
</details>

<details><summary>सायण-टीका</summary>

तदा यज्ञानुष्ठाता च पशुरहितो भवति। 
</details>

<details open><summary>विश्वास-प्रस्तुतिः</summary>

"यज॑मानेन॒ खलु॒ वै तत् का॒र्य॑म्" इत्य् आ॑हु॒र् -  
"यथा॑ देव॒त्रा द॒त्तङ् कु॑र्वी॒तात्मन् प॒शून् र॒मये॒ते"ति॑ ।  
</details>
<details><summary>Keith</summary>

'the sacrificer must so arrange', they say, 'that he may place among the gods what is given, but keep his cattle with himself.' 
</details>
<details><summary>मूलम्</summary>

यज॑मानेन॒ खलु॒ वै तत्का॒र्य॑मित्या॑हु॒र्यथा॑ देव॒त्रा द॒त्तङ्कु॑र्वी॒तात्मन्प॒शून्र॒मये॒तेति॑
</details>

<details><summary>पद-पाठः</summary>

यज॑मानेन । खलु॑ । वै । तत् । का॒र्य॑म् । इति॑ । आ॒हुः॒ ।   
यथा॑ । दे॒व॒त्रेति॑देव-त्रा । द॒त्तम् । कु॒र्वी॒त॒ । आ॒त्मन् । प॒शून् । र॒मये॑त । इति॑ ।  


</details>

<details><summary>भट्टभास्कर-टीका</summary>

तस्माद्यजमानेन तादृशं किञ्चित्कर्तव्यं, येन देवत्रा देवेषु ऋत्विक्षु दत्तं पुरोडाशमेव कुर्वीत कर्तुं समर्थस्स्यात्, आत्मन्येव पशून्नमयते । 'देवमनुष्य' इति त्राप्रत्ययः ।  
</details>

<details><summary>सायण-टीका</summary>

अतः स्वेन दत्तं दक्षिणाद्रव्यं यथा देवत्रा देवेषु ऋत्विक्ष्ववस्थितं भवति, पशवश्च यथा स्वस्मिन्नेव रमन्ते, तथा यजमानेन कर्तव्यमिति बुद्धिमन्त आहुः।  
</details>

<details open><summary>विश्वास-प्रस्तुतिः</summary>

"ब्रध्न॒ पिन्व॒स्वे"त्या॑ह ।  
य॒ज्ञो वै ब्र॒ध्नो, य॒ज्ञम् ए॒व तन् म॑हयति ।  
अथो॑ देव॒त्रैव द॒त्तङ् कु॑रुते ।  
आ॒त्मन् प॒शून्र॑मयते ।  
</details>
<details><summary>Keith</summary>

'Swell, O ruddy one', he says;  
the ruddy one is the sacrifice;  
verily he magnifies the sacrifice;  
thus he places among the gods what is given,  
but keeps his cattle with himself-
</details>
<details><summary>मूलम्</summary>

ब्रध्न॒ पिन्व॒स्वेत्या॑ह ।  
य॒ज्ञो वै ब्र॒ध्नो य॒ज्ञमे॒व तन् म॑हयति ।  
अथो॑ देव॒त्रैव द॒त्तङ्कु॑रुते ।  
आ॒त्मन् प॒शून्र॑मयते ।
</details>

<details><summary>पद-पाठः</summary>

ब्रध्न॑ । पिन्व॑स्व । इति॑ । आ॒ह॒ । 
य॒ज्ञः । वै । ब्र॒ध्नः । य॒ज्ञम् । ए॒व । तत् । म॒ह॒य॒ति॒ ।   
अथो॒इति॑ । दे॒व॒त्रेति॑देव-त्रा । ए॒व । द॒त्तम् । कु॒रु॒ते॒ ।   
आ॒त्मन् । प॒शून् । र॒म॒य॒ते॒ ।   

</details>

<details><summary>भट्टभास्कर-टीका</summary>

ब्रध्न पिन्वस्वेत्यादि । महयति महान्तं करोति ; महितं वा करोति । गतमन्यत् ।


इपि सप्तमे प्रथमोनुवाकः ॥

- ऐष्टिकहौत्रब्राह्मणशेषः
</details>


<details><summary>सायण-टीका</summary>

मन्त्रस्य प्रथमभागं व्याचष्टे-  **ब्रध्न पिन्वस्वेति।** हे यज्ञ प्रीणीहीत्यनेन यज्ञस्य पूजारूपेण प्रोत्साहनेन यथोक्तं प्रयोजनद्वयं संपद्यते।  
</details>

<details open><summary>विश्वास-प्रस्तुतिः</summary>

"दद॑तो मे॒ मा क्षा॒यी"त्या॑ह।  
अक्षि॑तिम् ए॒वोपै॑ति ।
</details>
<details><summary>Keith</summary>

'May (my act) as I give be not destroyed', he says; verily he avoids destruction; 
</details>
<details><summary>मूलम्</summary>

दद॑तो मे॒ मा क्षा॒यीत्या॑ह।  
अक्षि॑तिमे॒वोपै॑ति ।   
</details>
<details><summary>पद-पाठः</summary>

दद॑तः । मे॒ । मा । क्षा॒यि॒ । इति॑ । आ॒ह॒ ।   
अक्षि॑तिम् । ए॒व । उपेति॑ । ए॒ति॒ ।  
</details>


<details open><summary>विश्वास-प्रस्तुतिः</summary>

"कु॒र्व॒तो मे॒ मोप॑ दस॒द्" इत्या॑ह ।  
भू॒मान॑मे॒वोपै॑ति ॥ [6]
</details>
<details><summary>Keith</summary>

'May (my act) as I work not perish', he says; verily he attains prosperity.
</details>
<details><summary>मूलम्</summary>

कु॒र्व॒तो मे॒ मोप॑ दस॒दित्या॑ह ।  
भू॒मान॑मे॒वोपै॑ति ॥ 
</details>

<details><summary>पद-पाठः</summary>

कु॒र्व॒तः । मे॒ । मा । उपेति॑ । द॒स॒त् । इति॑ । आ॒ह॒ । 
भू॒मान॑म् । ए॒व । उपेति॑ । ए॒ति॒॥ 

</details>

<details><summary>सायण-टीका</summary>

द्वितीयं भागं व्याचष्टे- **ददतो म इति।**   
दानप्रयुक्तो द्रव्यक्षयो मा क्षायीति प्रार्थनेन निवारितो भवति।  

तृतीयभागं व्याचष्टे-  **कुर्वतो म इति।** उपक्षयनिवारणस्य पूर्वमेव प्रार्थितत्वान्मोपदसदित्यनेनाभिवृद्धिलक्षणं बाहुल्यमेव प्रार्थ्यते भूमानमेवोपैतीति।


इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय-तैत्तिरीयसंहिताभाष्ये प्रथमकाण्डे सप्तमप्रपाठके  
प्रथमोऽनुवाकः॥१॥
</details>
