+++
title = "११ अष्टऋगाहुतयः"

+++

<details open><summary>विश्वास-प्रस्तुतिः</summary>

+++(अथाश्वमेधे अष्टावाहुतीः जुहोति)+++  
</details>



<details open><summary>विश्वास-प्रस्तुतिः</summary>

अ॒र्वाङ्+++(=इतो मुखो)+++ य॒ज्ञस् सङ्क्रा॑मत्व्  
अ॒मुष्मा॒द्+++(→शत्रोः / स्वर्गात्)+++ अधि॒ माम॒भि ।  
ऋषी॑णा॒य्ँ यᳶ पु॒रोहि॑तः ।
</details>



<details open><summary>विश्वास-प्रस्तुतिः</summary>

निर्दे॑व॒न् निर्वी॑रङ् कृ॒त्वा विष्क॑न्ध॒न्+++(=विविधशोषणं)+++  
तस्मि॑न् हीयता॒य्ँ यो᳚ऽस्मान् द्वेष्टि॑  ।  
शरी॑रय्ँ यज्ञ-शम॒लङ्+++(=पुरिषं)+++ कुसी॑द॒न्+++(=वृद्धिप्रयोगजीवनं)+++  
तस्मि᳚न्थ् सीदतु॒, यो᳚ ऽस्मान् द्वेष्टि॑ ।
</details>



<details open><summary>विश्वास-प्रस्तुतिः</summary>

+++(उपरिष्ठाद् बृहती)+++  
यज्ञ॑! य॒ज्ञस्य॒ यत् तेज॒स्  
तेन॒ **सङ्क्रा॑म॒** माम् अ॒भि ।  
ब्रा॒ह्म॒णान् ऋ॒त्विजो॑ दे॒वान् य॒ज्ञस्य॒  
तप॑सा॒ ते सव +अ॒हम् **आ हु॑वे**+++(=आह्वये)+++ ।
</details>



<details open><summary>विश्वास-प्रस्तुतिः</summary>

इ॒ष्टेन॑ प॒क्वम् उप॑  
ते **हुवे** स॒वाहम्  [30]
सन् ते॑ **वृञ्जे** सुकृ॒तꣳ  
सम्प्र॒जाम् प॒शून् ।
</details>



<details open><summary>विश्वास-प्रस्तुतिः</summary>

+++(अभिसारिणी छन्दः)+++  
प्रै॒षान्थ् सा॑मिधे॒नीर् आ॑घा॒राव् आज्य॑भागा॒व्   
आश्रु॑तम् प्र॒त्याश्रु॑त॒म् आ शृ॑णामि ते ।  
प्र॒या॒ज + अ॒नू॒या॒जान्थ् स्वि॑ष्ट॒कृत॒म्  
इडा॑म् आ॒शिष॒ आ वृ॑ञ्जे॒ सुवः॑+++(=स्वर्गम्)+++ ।
</details>



<details open><summary>विश्वास-प्रस्तुतिः</summary>

अ॒ग्निनेन्द्रे॑ण॒ सोमे॑न॒ सर॑स्-  
वत्या॒ विष्णु॑ना दे॒वता॑भिः ।  
या॒ज्या॒नु॒वा॒क्या᳚भ्या॒म् उप॑ ते **हु॒वे॒**+++(=जुहोमि)+++  
स॒व +अ॒हय्ँ य॒ज्ञम् **आ द॑दे** ते॒ वष॑ट्कृतम् ।
</details>



<details open><summary>विश्वास-प्रस्तुतिः</summary>

स्तु॒तꣳ+++(→स्तोत्रं)+++ श॒स्त्रम् प्र॑तिग॒रङ् ग्रह॒म्  
इडा॑म् आ॒शिष॑ **आ वृ॑ञ्जे॒** सुवः॑ ।  
प॒त्नी॒-स॒य्ँया॒जान् **उप॑** ते **हुवे**  
सवा॒हꣳ स॑मिष्टय॒जुर् **आ द॑दे॒** तव॑ ।
</details>



<details open><summary>विश्वास-प्रस्तुतिः</summary>

प॒शून्थ् सु॒तम् पु॑रो॒डाशा॒न्थ्  
सव॑ना॒न्य् आ+उत य॒ज्ञम् ।  
दे॒वान्थ् सेन्द्रा॒न् उप॑ ते **हुवे** सवा॒हम्  
अ॒ग्निमु॑खा॒न्थ् सोम॑वतो॒ ये च॒ विश्वे᳚॥ [32]
</details>



