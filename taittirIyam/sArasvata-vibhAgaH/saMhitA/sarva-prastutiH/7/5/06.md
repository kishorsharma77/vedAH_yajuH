+++
title = "०६"

+++

<details><summary>मूलम् (संयुक्तम्)</summary>

ष॒ड॒हैर्मासा᳚न्थ्स॒म्पाद्याह॒रुथ्सृ॑जन्ति षड॒हैर्हि मासा᳚न्थ्स॒म्पश्य॑न्त्यर्धमा॒सैर्मासा᳚न्थ्स॒म्पाद्याह॒रुथ्सृ॑जन्त्यर्धमा॒सैर्हि मासा᳚न्थ्स॒म्पश्य॑न्त्यमावा॒स्य॑या॒ मासा᳚न्थ्स॒म्पाद्याह॒रुथ्सृ॑जन्त्यमावा॒स्य॑या॒ हि मासा᳚न्थ्स॒म्पश्य॑न्ति पौर्णमा॒स्या मासा᳚न्थ्स॒म्पाद्याह॒रुथ्सृ॑जन्ति पौर्णमा॒स्या हि मासा᳚न्थ्स॒म्पश्य॑न्ति॒
</details>

<details open><summary>विश्वास-प्रस्तुतिः</summary>

ष॒ड॒हैर् मासा᳚न्थ् स॒म्पाद्य + अह॒र् उथ्सृ॑जन्ति ।
ष॒ड॒हैर् हि मासा᳚न्थ् स॒म्पश्य॑न्ति ।  
अ॒र्ध॒मा॒॒सैर् मासा᳚न्थ् स॒म्पाद्य + अह॒र् उथ्सृ॑जन्ति । अ॒र्ध॒मा॒सै॒र् हि मासा᳚न्थ् स॒म्पश्य॑न्ति ।  
अ॒मा॒वास्य॑या॒ मासा᳚न्थ् स॒म्पाद्याह॒र् उथ्सृ॑जन्ति । अ॒मा॒वा॒स्य॑या॒ हि मासा᳚न्थ् स॒म्पश्य॑न्ति ।  
पौ॒र्ण॒मा॒स्या मासा᳚न्थ् स॒म्पाद्याह॒र् उथ्सृ॑जन्ति । पौ॒र्ण॒मा॒स्या हि मासा᳚न्थ् स॒म्पश्य॑न्ति॒ ।
</details>

<details><summary>मूलम्</summary>

ष॒ड॒हैर् मासा᳚न्थ् स॒म्पाद्य + अह॒र् उथ्सृ॑जन्ति ।
ष॒ड॒हैर् हि मासा᳚न्थ् स॒म्पश्य॑न्ति ।  
अ॒र्ध॒मा॒॒सैर् मासा᳚न्थ् स॒म्पाद्य + अह॒र् उथ्सृ॑जन्ति । अ॒र्ध॒मा॒सै॒र् हि मासा᳚न्थ् स॒म्पश्य॑न्ति ।  
अ॒मा॒वास्य॑या॒ मासा᳚न्थ् स॒म्पाद्याह॒र् उथ्सृ॑जन्ति । अ॒मा॒वा॒स्य॑या॒ हि मासा᳚न्थ् स॒म्पश्य॑न्ति ।  
पौ॒र्ण॒मा॒स्या मासा᳚न्थ् स॒म्पाद्याह॒र् उथ्सृ॑जन्ति । पौ॒र्ण॒मा॒स्या हि मासा᳚न्थ् स॒म्पश्य॑न्ति॒ ।
</details>

<details><summary>भट्टभास्कर-टीका</summary>

1अथोत्सर्गिणामयनं प्रस्तूयते - इदं च गवामयनस्य गुणविकारः । अत्र विशेष उच्यते - षडहैरिति ॥ मासः सावनः त्रिंशदुष्णकरोदयं सावनं मासमाहुः । उक्ताषडहाः पृष्ठ्याभिप्लवात्मकाः । तैर्मासान् संपाद्य पूरयित्वा अनन्तरस्य मासस्य आद्यमहर्ज्योतिराख्यं उत्सृजन्ति त्यजन्ति । अत्र षडहा एव गण्यन्ते न दिवसाः । षडहैरहः पञ्चभिः मासान् सपश्यन्ति गणयित्वा जानन्ति पञ्चानां षण्णां च षडाहानां संवर्गस्त्रिंशदिति । अर्धमासैरिति । द्वाभ्यामर्धमासाभ्यां पञ्चदशकाभ्यां (पञ्चम एकाभ्या) एकमासं संपादयति । समप्रविभागे अर्धशब्दः । 'अर्ध नपुंसकम्' इति समासः । अर्धमासैर्हि मासान् संपश्यन्ति द्वाभ्यां द्वाम्यामर्धमासाभ्यां एकैको मास गति गणयित्वा मासान् जानन्ति जनयन्ति । अत्रार्धमासावेव गण्येते, न दिवसाः अमावास्ययेति । अमावास्यामारभ्य मासस्सपाद्यः । अत्रामावास्यैव गण्यते । न दिवसादि, त्रिंशद्दिवसव्यपगमे अमावास्यान्तरापगमात् अमावास्यया मासज्ञानम् । पौर्णमास्येति । गतम् ॥
</details>

<details><summary>मूलम् (संयुक्तम्)</summary>

यो वै पू॒र्ण आ॑सि॒ञ्चति॒ परा॒ स सि॑ञ्चति॒ यᳶ पू॒र्णादु॒दच॑ति [15]  
प्रा॒णम॑स्मि॒न्थ्स द॑धाति॒ यत्पौ᳚र्णमा॒स्या मासा᳚न्थ्स॒म्पाद्याह॑रुथ्सृ॒जन्ति॑ सव्ँवथ्स॒रायै॒व तत्प्रा॒णन्द॑धति॒ तदनु॑ स॒त्त्रिण॒ᳶ प्राण॑न्ति॒
</details>

<details open><summary>विश्वास-प्रस्तुतिः</summary>

यो वै पू॒र्ण आ॑सि॒ञ्चति॒ परा॒ स सि॑ञ्चति ।
यᳶ पू॒र्णादु॒दच॑ति प्रा॒णम् अ॑स्मि॒न्थ् स द॑धाति  [15]।  

यत् पौ᳚र्णमा॒स्या मासा᳚न्थ् स॒म्पाद्याह॑र् उथ्सृ॒जन्ति॑ ,
सव्ँवथ्स॒रायै॒व तत् प्रा॒णन् द॑धति ।  
तदनु॑ स॒त्त्रिण॒ᳶ प्राण॑न्ति ।
</details>

<details><summary>मूलम्</summary>

यो वै पू॒र्ण आ॑सि॒ञ्चति॒ परा॒ स सि॑ञ्चति ।
यᳶ पू॒र्णादु॒दच॑ति प्रा॒णम् अ॑स्मि॒न्थ् स द॑धाति  [15]।  

यत् पौ᳚र्णमा॒स्या मासा᳚न्थ् स॒म्पाद्याह॑र् उथ्सृ॒जन्ति॑ ,
सव्ँवथ्स॒रायै॒व तत् प्रा॒णन् द॑धति ।  
तदनु॑ स॒त्त्रिण॒ᳶ प्राण॑न्ति ।
</details>

<details><summary>भट्टभास्कर-टीका</summary>

2यो वा इत्यादि ॥ यः पूर्णे आधारे पुनरपि आसिञ्चति प्रक्षिपति जलादि स खलु तं परासिञ्चति सेचनेन नाशयति । यस्तत एवोदचति उत्सिञ्चति उद्धरति स्तोकं सोऽस्मिन् प्राणावकाशं दधाति । तस्मात्पौर्णमास्यनन्तरमहरुत्सर्जनेन संवत्सराय प्राणावकाशं दधाति ततश्च तदनु तेनैव हेतुना सत्रिणः प्राणन्ति । 'अनुर्लक्षणे' इति कर्मप्रवचनीयत्वम् ॥
</details>

<details><summary>मूलम् (संयुक्तम्)</summary>

यदह॒र्नोथ्सृ॒जेयु॒र्यथा॒ दृति॒रुप॑नद्धो वि॒पत॑त्ये॒वꣳ स॑व्ँवथ्स॒रो वि प॑ते॒दार्ति॒मार्च्छे॑यु॒र्यत्पौ᳚र्णमा॒स्या मासा᳚न्थ्स॒म्पाद्याह॑रुथ्सृ॒जन्ति॑ सव्ँवथ्स॒रायै॒व तदु॑दा॒नन्द॑धति॒ तदनु॑ स॒त्त्रिण॒ उत् [16]  
अ॒न॒न्ति॒ नार्ति॒मार्च्छ॑न्ति पू॒र्णमा॑से॒ वै दे॒वानाꣳ॑ सु॒तो यत्पौ᳚र्णमा॒स्या मासा᳚न्थ्स॒म्पाद्याह॑रुथ्सृ॒जन्ति॑ दे॒वाना॑मे॒व तद्य॒ज्ञेन॑ य॒ज्ञम्प्र॒त्यव॑रोहन्ति॒
</details>

<details open><summary>विश्वास-प्रस्तुतिः</summary>

यदह॒र् न + उथ्सृ॒जेयु॒र् यथा॒ दृति॒रुप॑नद्धो वि॒पत॑ति + ए॒वꣳ स॑व्ँवथ्स॒रो वि प॑तेत् ।  
आर्ति॒मार्च्छे॑युः ।
यत्पौ᳚र्णमा॒स्या मासा᳚न्थ् स॒म्पाद्याह॑र् उथ्सृ॒जन्ति॑ , सव्ँवथ्स॒रायै॒व तद् उ॑दा॒नन् द॑धति ।  
तदनु॑ स॒त्त्रिण॒ उद् अ॑नन्ति , नार्ति॒म् आर्च्छ॑न्ति ।[16]
</details>

<details><summary>मूलम्</summary>

यदह॒र् न + उथ्सृ॒जेयु॒र् यथा॒ दृति॒रुप॑नद्धो वि॒पत॑ति + ए॒वꣳ स॑व्ँवथ्स॒रो वि प॑तेत् ।  
आर्ति॒मार्च्छे॑युः ।
यत्पौ᳚र्णमा॒स्या मासा᳚न्थ् स॒म्पाद्याह॑र् उथ्सृ॒जन्ति॑ , सव्ँवथ्स॒रायै॒व तद् उ॑दा॒नन् द॑धति ।  
तदनु॑ स॒त्त्रिण॒ उद् अ॑नन्ति , नार्ति॒म् आर्च्छ॑न्ति ।[16]
</details>

<details><summary>भट्टभास्कर-टीका</summary>

3यदहरित्यादि । यदि यथोक्तमहर्नोत्सृजेयुः यथादृतिरुपनद्धः पूरयित्वा बद्धः विपतति विलोडनेन क्वचिदवतिष्ठते एवं संवत्सरो विपतेत् ततश्चार्तिमार्छेयुः यजमानाः । अथाहरुत्सर्जनेन संवत्सरस्योदानं दधाति उच्छ्वासावकाशं कुर्वन्ति तदनुसत्रिण उदनन्ति उच्छ्वसन्ति नार्तिं गच्छन्ति ।
</details>

<details open><summary>विश्वास-प्रस्तुतिः</summary>

पू॒र्णमा॑से॒ वै दे॒वानाꣳ॑ सु॒तः ।  
यत्पौ᳚र्णमा॒स्या मासा᳚न्थ् स॒म्पाद्याह॑र् उथ्सृ॒जन्ति॑ , दे॒वाना॑मे॒व तद् य॒ज्ञेन॑ य॒ज्ञम् प्र॒त्यव॑रोहन्ति ।
</details>

<details><summary>मूलम्</summary>

पू॒र्णमा॑से॒ वै दे॒वानाꣳ॑ सु॒तः ।  
यत्पौ᳚र्णमा॒स्या मासा᳚न्थ् स॒म्पाद्याह॑र् उथ्सृ॒जन्ति॑ , दे॒वाना॑मे॒व तद् य॒ज्ञेन॑ य॒ज्ञम् प्र॒त्यव॑रोहन्ति ।
</details>

<details><summary>भट्टभास्कर-टीका</summary>

पूर्णमासे वा इत्यादि । सुतः सुत्या । प्रायेण पूर्णमासे देवानां सुत्येति यावत् । तस्मात्पौर्णमास्युपक्रमं मासं संपाद्य अह्नः पौर्णमास्याः उत्सर्जनाद्देवानामेव यज्ञेन यज्ञं पृष्ठं प्रत्यवरोहन्ति देवानां यज्ञमाकृष्य यज्ञपार्श्वं प्राप्नुवन्ति । ततश्च उत्सृष्टं चानुत्सृष्टं च तदहर्भवति ॥
</details>

<details><summary>मूलम् (संयुक्तम्)</summary>

वि वा ए॒तद्य॒ज्ञञ्छि॑न्दन्ति॒ यथ्ष॑ड॒हस॑न्तत॒ꣳ॒ सन्त॒मथाह॑रुथ्सृ॒जन्ति॑ प्राजाप॒त्यम्प॒शुमाल॑भन्ते प्र॒जाप॑ति॒स्सर्वा॑ दे॒वता॑ दे॒वता॑भिरे॒व य॒ज्ञꣳ सन्त॑न्वन्ति॒
</details>

<details open><summary>विश्वास-प्रस्तुतिः</summary>

वि वा ए॒तद् य॒ज्ञञ् छि॑न्दन्ति॒ यथ्ष॑ड॒हस॑न्तत॒ꣳ॒ सन्त॒म् अथाह॑र् उथ्सृ॒जन्ति॑ ।  
प्रा॒जा॒प॒त्यम् प॒शुम् आल॑भन्ते ।
प्र॒जाप॑ति॒स् सर्वा॑ दे॒वताः᳚ ।  
दे॒वता॑भिरे॒व य॒ज्ञꣳ सन्त॑न्वन्ति ।
</details>

<details><summary>मूलम्</summary>

वि वा ए॒तद् य॒ज्ञञ् छि॑न्दन्ति॒ यथ्ष॑ड॒हस॑न्तत॒ꣳ॒ सन्त॒म् अथाह॑र् उथ्सृ॒जन्ति॑ ।  
प्रा॒जा॒प॒त्यम् प॒शुम् आल॑भन्ते ।
प्र॒जाप॑ति॒स् सर्वा॑ दे॒वताः᳚ ।  
दे॒वता॑भिरे॒व य॒ज्ञꣳ सन्त॑न्वन्ति ।
</details>

<details><summary>भट्टभास्कर-टीका</summary>

4वि वा एतदित्यादि ॥ एतद्धि यज्ञं विच्छिन्दन्ति यत् षडहसन्ततं षडहैरविच्छेदनेन सम्बद्धं सन्ततम् । 'तृतीया कर्मणि' इति पूर्वपदप्रकृतिस्वरत्वम् । अथानन्तरभावि अहः उत्सृजन्ति यज्ञमहरुत्सर्गेण विच्छिन्दन्ति । अथ यच्चाहरुत्सृजन्ति । प्राजापत्यमित्यादि । उत्सृष्टेऽह्नि संतन्वन्ति अविछिन्नं कुर्वन्ति ॥
</details>

<details><summary>मूलम् (संयुक्तम्)</summary>

यन्ति॒ वा ए॒ते सव॑ना॒द्येऽहः॑ [17]  
उ॒थ्सृ॒जन्ति॑ तु॒रीय॒ङ्खलु॒ वा ए॒तथ्सव॑न॒य्ँयथ्सा᳚न्ना॒य्यय्ँयथ्सा᳚न्ना॒य्यम्भव॑ति॒ तेनै॒व सव॑ना॒न्न य॑न्ति समुप॒हूय॑ भख्षयन्त्ये॒तथ्सो॑मपीथा॒ ह्ये॑तर्हि॑ यथायत॒नव्ँवा ए॒तेषाꣳ॑ सवन॒भाजो॑ दे॒वता॑ गच्छन्ति॒ येऽह॑रुथ्सृ॒जन्त्य्...
</details>

<details open><summary>विश्वास-प्रस्तुतिः</summary>

यन्ति॒ वा ए॒ते सव॑ना॒द्येऽहरुथ्सृ॒जन्ति॑ ।[17]  
तु॒रीय॒ङ्खलु॒ वा ए॒तथ् सव॑न॒य्ँ यथ् सा᳚न्ना॒य्यम् ।  
यथ्सा᳚न्ना॒य्यम् भव॑ति॒ , तेनै॒व सव॑ना॒न्न य॑न्ति ।  
समुप॒हूय॑ भख्षयन्ति ।
ए॒तथ् सो॑मपीथा॒ ह्ये॑तर्हि॑ ।  
य॒था॒य॒त॒नव्ँ वा ए॒तेषाꣳ॑ सवन॒भाजो॑ दे॒वता॑ गच्छन्ति॒ , येऽह॑र्  उथ्सृ॒जन्ति ।
</details>

<details><summary>मूलम्</summary>

यन्ति॒ वा ए॒ते सव॑ना॒द्येऽहरुथ्सृ॒जन्ति॑ ।[17]  
तु॒रीय॒ङ्खलु॒ वा ए॒तथ् सव॑न॒य्ँ यथ् सा᳚न्ना॒य्यम् ।  
यथ्सा᳚न्ना॒य्यम् भव॑ति॒ , तेनै॒व सव॑ना॒न्न य॑न्ति ।  
समुप॒हूय॑ भख्षयन्ति ।
ए॒तथ् सो॑मपीथा॒ ह्ये॑तर्हि॑ ।  
य॒था॒य॒त॒नव्ँ वा ए॒तेषाꣳ॑ सवन॒भाजो॑ दे॒वता॑ गच्छन्ति॒ , येऽह॑र्  उथ्सृ॒जन्ति ।
</details>

<details><summary>भट्टभास्कर-टीका</summary>

5यन्ति वा इत्यादि ॥ सान्नाय्यं भक्षयन्ति समुपहूयासावसावुपह्वयस्वेति । एतर्हि एतस्मिन्नह्नि एतदेव सोमपानमेषामिति । पिबतेरौणादिकस्स्थक्प्रत्ययः । 'इदमोर्हिल्' इति हिल्प्रत्ययः, 'एते तौरथोः' इति एतादेशः । यथायतनमित्यादि । इह कृत्याभावादेतत् स्थानं हित्वा स्वंस्वं स्थानं गच्छन्ति । गतमन्यत् ॥
</details>

<details><summary>मूलम् (संयुक्तम्)</summary>

अ॑नुसव॒नम्पु॑रो॒डाशा॒न्निर्व॑पन्ति यथायत॒नादे॒व स॑वन॒भाजो॑ दे॒वता॒ अव॑ रुन्धते॒ऽष्टाक॑पालान्प्रातस्सव॒न एका॑दशकपाला॒न्माध्य॑न्दिने॒ सव॑ने॒ द्वाद॑शकपालाꣳस्तृतीयसव॒ने छन्दाꣳ॑स्ये॒वाप्त्वाव॑ रुन्धते
</details>

<details open><summary>विश्वास-प्रस्तुतिः</summary>

अ॒नु॒स॒व॒नम् पु॑रो॒डाशा॒न् निर्व॑पन्ति ।
य॒था॒ऽय॒त॒नाद् ए॒व स॑वन॒भाजो॑ दे॒वता॒ अव॑ रुन्धते ।  

अष्टाक॑पालान् प्रातस्सव॒न , एका॑दशकपाला॒न् माध्य॑न्दिने॒ सव॑ने॒ ,  द्वाद॑शकपालाꣳस्तृतीयसव॒ने ।  
छन्दाꣳ॑स्ये॒व आप्त्वाऽव॑ रुन्धते ।
</details>

<details><summary>मूलम्</summary>

अ॒नु॒स॒व॒नम् पु॑रो॒डाशा॒न् निर्व॑पन्ति ।
य॒था॒ऽय॒त॒नाद् ए॒व स॑वन॒भाजो॑ दे॒वता॒ अव॑ रुन्धते ।  

अष्टाक॑पालान् प्रातस्सव॒न , एका॑दशकपाला॒न् माध्य॑न्दिने॒ सव॑ने॒ ,  द्वाद॑शकपालाꣳस्तृतीयसव॒ने ।  
छन्दाꣳ॑स्ये॒व आप्त्वाऽव॑ रुन्धते ।
</details>

<details><summary>भट्टभास्कर-टीका</summary>

6अनुसवनमित्यादि ॥ सवनेसवने सर्वस्मिन् सवने कालक्रमेण पुरोडाशान् तत्तत्सवनोक्तान् निर्वपन्ति । वीप्सायां 'यथार्थे यदव्ययम्' इत्यनोरव्ययीभावः । यथायतनादेवेति । स्वात्स्वादायतनाद्देवता अवरुन्धते । 'यथाऽसादृश्ये' इत्यव्ययीभावः । अष्टाकपालानित्यादि । प्रातस्सवने प्रातस्सवनकाले । एवं सर्वत्र । छन्दांस्येवेत्यादि । अष्टत्वादिकया गायत्र्यादीनां संख्यया गायत्र्यादीनि छन्दांस्याप्त्वा सवनं यज्ञमवरुन्धते ॥
</details>

<details><summary>मूलम् (संयुक्तम्)</summary>

वैश्वदे॒वञ्च॒रुन्तृ॑तीयसव॒ने निर्व॑पन्ति वैश्वदे॒वव्ँवै तृ॑तीयसव॒नन्तेनै॒व तृ॑तीयसव॒नान्न य॑न्ति ॥ [18]  
</details>

<details open><summary>विश्वास-प्रस्तुतिः</summary>

वै॒श्व॒दे॒वञ् च॒रुन् तृ॑तीयसव॒ने निर्व॑पन्ति ।
वै॒श्व॒दे॒वव्ँ वै तृ॑तीयसव॒नम् ।  
तेनै॒व तृ॑तीयसव॒नान् न य॑न्ति ॥ [18]  
</details>

<details><summary>मूलम्</summary>

वै॒श्व॒दे॒वञ् च॒रुन् तृ॑तीयसव॒ने निर्व॑पन्ति ।
वै॒श्व॒दे॒वव्ँ वै तृ॑तीयसव॒नम् ।  
तेनै॒व तृ॑तीयसव॒नान् न य॑न्ति ॥ [18]  
</details>

<details><summary>भट्टभास्कर-टीका</summary>

7वैश्वदेवमित्यादि ॥ तृतीयसवनकाले निर्वपणात् तृतीयसवनानपगमः ॥

इति सप्तमे पञ्चमे षष्ठोनुवाकः ॥  
</details>
