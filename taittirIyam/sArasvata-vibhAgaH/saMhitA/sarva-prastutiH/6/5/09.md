+++
title = "०९"

+++

<details><summary>मूलम् (संयुक्तम्)</summary>

इन्द्रो॑ वृ॒त्रम॑ह॒न्तस्य॑ शीर्षकपा॒लमुदौ᳚ब्ज॒थ्स द्रो॑णकल॒शो॑ऽभव॒त्तस्मा॒थ्सोम॒स्सम॑स्रव॒थ्स हा॑रियोज॒नो॑ऽभव॒त्
</details>

<details open><summary>विश्वास-प्रस्तुतिः</summary>

इन्द्रो॑ वृ॒त्रम॑हन् ।  
तस्य॑ शीर्षकपा॒लमुदौ᳚ब्जत् ।  
स द्रो॑णकल॒शो॑ऽभवत् ।  
तस्मा॒थ् सोम॒स् सम॑स्रवत् ।  
स हा॑रियोज॒नो॑ऽभवत् ।  
</details>

<details><summary>मूलम्</summary>

इन्द्रो॑ वृ॒त्रम॑हन् ।  
तस्य॑ शीर्षकपा॒लमुदौ᳚ब्जत् ।  
स द्रो॑णकल॒शो॑ऽभवत् ।  
तस्मा॒थ् सोम॒स् सम॑स्रवत् ।  
स हा॑रियोज॒नो॑ऽभवत् ।  
</details>

<details><summary>भट्टभास्कर-टीका</summary>

1इन्द्रो वृत्रमहन्नित्यादि ॥ शीर्षकपालं शिरःकपालमुदौब्जत् उत्तानं व्यवर्तत । तस्माद्द्रोणकलशभूतात् संस्रुतस्सोमो हारियोजनो ग्रहोभवत् । हरयो युज्यन्ते यस्य रथे स हरियोजनः, तद्देवत्यो हारियोजनः ॥
</details>

<details><summary>मूलम् (संयुक्तम्)</summary>

तव्ँव्य॑चिकिथ्सज्जु॒हवा॒नी(३) मा हौ॒षा(३) मिति॒ सो॑ऽमन्यत॒ यद्धो॒ष्याम्या॒मꣳ हो᳚ष्यामि॒ यन्न हो॒ष्यामि॑ यज्ञवेश॒सङ्क॑रिष्या॒मीति॒ तम॑ध्रियत॒ होतु॒ꣳ॒
</details>

<details open><summary>विश्वास-प्रस्तुतिः</summary>

तव्ँ व्य॑चिकिथ्सत् ।  
"जु॒हवा॒नी३ मा हौ॒षा३म्" इति॑ ।  
सो॑ऽमन्यत॒ -  
"यद्धो॒ष्याम्य् आ॒मꣳ हो᳚ष्यामि॒ ,यन् न हो॒ष्यामि॑ , यज्ञवेश॒सङ्क॑रिष्या॒मि" इति॑ ।  
तम॑ध्रियत॒ होतु᳚म् ।  
</details>

<details><summary>मूलम्</summary>

तव्ँ व्य॑चिकिथ्सत् ।  
"जु॒हवा॒नी३ मा हौ॒षा३म्" इति॑ ।  
सो॑ऽमन्यत॒ -  
"यद्धो॒ष्याम्य् आ॒मꣳ हो᳚ष्यामि॒ ,यन् न हो॒ष्यामि॑ , यज्ञवेश॒सङ्क॑रिष्या॒मि" इति॑ ।  
तम॑ध्रियत॒ होतु᳚म् ।  
</details>

<details><summary>भट्टभास्कर-टीका</summary>

2तमित्यादि ॥ व्यचिकित्सत् विचारितवान् इमं किं जुहवानि मा हौषमिति । 'विचार्यमाणानाम्' इत्युदात्तः प्लुतः । कुतः पुनस्संशय इत्याह - सोमन्यतेत्यादि । यदि होष्यामि आममपक्वं असंस्कृतं हविर्हुतं स्यात् । अथ यदि न होष्यामि यज्ञवेशसं करिष्यामि यज्ञविनाशकारी स्याम् । 'अनसन्तान्नपुंसकात्' इत्यच्समासान्तः । यज्ञार्थं गृहीतस्याविनियोगो यज्ञविनाशः । प्रवृत्तयज्ञस्येन्द्रस्य हारियोजनार्थिनो हतवृत्रशिरसः स्रुतस्सोमो हारियोजनात्मा समवस्थित इति कृत्वा अथ तं सोमं होतुमेवाध्रियत अवातिष्ठत होष्याम्येवेति कृतावधारणोभवत् । धृङ् अवस्थाने, तौदादिकः, 'रिङ्शयग्लिङ्क्षु' ॥
</details>

<details><summary>मूलम् (संयुक्तम्)</summary>

सो᳚ऽग्निर॑ब्रवी॒न्न मय्या॒मꣳ हो᳚ष्य॒सीति॒ तन्धा॒नाभि॑रश्रीणात् [32]  
तꣳ शृ॒तम्भू॒तम॑जुहो॒द्यद्धा॒नाभि॑र्हारियोज॒नꣳ श्री॒णाति॑ शृत॒त्वाय॑ शृ॒तमे॒वैन॑म्भू॒तञ्जु॑होति
</details>

<details open><summary>विश्वास-प्रस्तुतिः</summary>

सो᳚ऽग्निर॑ब्रवी॒न् -  
"न मय्या॒मꣳ हो᳚ष्यसि"+ इति॑ ।  
तन्धा॒नाभि॑रश्रीणात् । [32]  
तꣳ शृ॒तम् भू॒तम॑जुहोत् ।  
यद्धा॒नाभि॑र्हारियोज॒नꣳ श्री॒णाति॑ , शृत॒त्वाय॑ ।  
शृ॒तमे॒वैन॑म् भू॒तञ् जु॑होति ।  
</details>

<details><summary>मूलम्</summary>

सो᳚ऽग्निर॑ब्रवी॒न् -  
"न मय्या॒मꣳ हो᳚ष्यसि"+ इति॑ ।  
तन्धा॒नाभि॑रश्रीणात् । [32]  
तꣳ शृ॒तम् भू॒तम॑जुहोत् ।  
यद्धा॒नाभि॑र्हारियोज॒नꣳ श्री॒णाति॑ , शृत॒त्वाय॑ ।  
शृ॒तमे॒वैन॑म् भू॒तञ् जु॑होति ।  
</details>

<details><summary>भट्टभास्कर-टीका</summary>

3अथ सोग्निरब्रवीत् - मा मय्यामं अपक्वं हौषीरिति । अथ तं ग्रहं धानाभिरश्रीणात् पक्वमकरोत् । अथ तं शृतं भूतं पक्षं संजातं अजुहोत् । यदित्यादि । गतम् ॥
</details>

<details><summary>मूलम् (संयुक्तम्)</summary>

ब॒ह्वीभि॑श्श्रीणात्ये॒ताव॑तीरे॒वास्या॒मुष्मि॑ल्ँलो॒के का॑म॒दुघा॑ भव॒न्त्यथो॒ खल्वा॑हुरे॒ता वा इन्द्र॑स्य॒ पृश्न॑यᳵ काम॒दुघा॒ यद्धा॑रियोज॒नीरिति॒ तस्मा᳚द्ब॒ह्वीभि॑श्श्रीणीयाद
</details>

<details open><summary>विश्वास-प्रस्तुतिः</summary>

ब॒ह्वीभि॑श्श्रीणाति ।  
ए॒ताव॑तीरे॒वास्या॒मुष्मि॑ल्ँलो॒के का॑म॒दुघा॑ भव॒न्ति ।  
अथो॒ खल्वा॑हुर् -  
"ए॒ता वा इन्द्र॑स्य॒ पृश्न॑यᳵ काम॒दुघा॒ यद्धा॑रियोज॒नीः" इति॑ ।  
तस्मा᳚द् ब॒ह्वीभि॑श् श्रीणीयात् ।  
</details>

<details><summary>मूलम्</summary>

ब॒ह्वीभि॑श्श्रीणाति ।  
ए॒ताव॑तीरे॒वास्या॒मुष्मि॑ल्ँलो॒के का॑म॒दुघा॑ भव॒न्ति ।  
अथो॒ खल्वा॑हुर् -  
"ए॒ता वा इन्द्र॑स्य॒ पृश्न॑यᳵ काम॒दुघा॒ यद्धा॑रियोज॒नीः" इति॑ ।  
तस्मा᳚द् ब॒ह्वीभि॑श् श्रीणीयात् ।  
</details>

<details><summary>भट्टभास्कर-टीका</summary>

4बह्वीभिरित्यादि ॥ 'बह्वादिभ्यश्च' 'नित्यं छन्दसि' इति ङीष् । बह्वीभिर्धानाभिः श्रयणादेतावत्यः बह्व्यः पृश्नयः अस्य अमुष्मिन् भोगभूमौ कामदुघा भवन्ति । 'दुहः कब्धश्च' इति कप् । अथो इत्यादि । गतम् । हारियोजनसंबन्धिन्यो धाना हारियोजन्यः । 'वा छन्दसि' इति पूर्वसवर्णदीर्घत्वम् ॥
</details>

<details><summary>मूलम् (संयुक्तम्)</summary>

ऋख्सा॒मे वा इन्द्र॑स्य॒ हरी॑ सोम॒पानौ॒ तयोः᳚ परि॒धय॑ आ॒धान॒य्ँयदप्र॑हृत्य परि॒धीञ्जु॑हु॒याद॒न्तरा॑धानाभ्याम् [33]  
घा॒सम्प्र य॑च्छेत्प्र॒हृत्य॑ परि॒धीञ्जु॑होति॒ निरा॑धानाभ्यामे॒व घा॒सम्प्र य॑च्छत्य्
</details>

<details open><summary>विश्वास-प्रस्तुतिः</summary>

ऋ॒ख्सा॒मे वा इन्द्र॑स्य॒ हरी॑ सोम॒पानौ᳚ ।  
तयोः᳚ परि॒धय॑ आ॒धान᳚म् ।  
यदप्र॑हृत्य परि॒धीञ् जु॑हु॒याद् , अ॒न्तरा॑धानाभ्याङ् घा॒सम् प्र य॑च्छेत् ।[33]  
प्र॒हृत्य॑ परि॒धीञ् जु॑होति॒ , निरा॑धानाभ्यामे॒व घा॒सम् प्र य॑च्छति ।  
</details>

<details><summary>मूलम्</summary>

ऋ॒ख्सा॒मे वा इन्द्र॑स्य॒ हरी॑ सोम॒पानौ᳚ ।  
तयोः᳚ परि॒धय॑ आ॒धान᳚म् ।  
यदप्र॑हृत्य परि॒धीञ् जु॑हु॒याद् , अ॒न्तरा॑धानाभ्याङ् घा॒सम् प्र य॑च्छेत् ।[33]  
प्र॒हृत्य॑ परि॒धीञ् जु॑होति॒ , निरा॑धानाभ्यामे॒व घा॒सम् प्र य॑च्छति ।  
</details>

<details><summary>भट्टभास्कर-टीका</summary>

5ऋक्सामे वा इत्यादि ॥ ऋक्सामे वा इन्द्रस्याश्वौ सोमपानौ सोमस्य पाता याभ्यामिन्द्रः । करणे ल्युट् । तयोः हर्योः परिधयः आधानं आधानस्थानीया अस्य गतखलीनकल्पाः । तस्माद्यदि परिधीत् अप्रहृत्य हारियोजनं जुहुयात् अथान्तराधानाभ्यां आस्यान्तर्गताधानाभ्यां घासप्रदानतुल्यं स्यात् । अदनीयस्तृणादिर्घासः । प्रहृत्येत्यादि । परिधीन् प्रहृत्य हारियोजनहोमः निर्गताधानाभ्यां घासप्रदानसमं भवति ॥
</details>

<details><summary>मूलम् (संयुक्तम्)</summary>

उन्ने॒ता जु॑होति या॒तया॑मेव॒ ह्ये॑तर्ह्य॑ध्व॒र्युस्स्व॒गाकृ॑तो॒ यद॑ध्व॒र्युर्जु॑हु॒याद्यथा॒ विमु॑क्त॒म्पुन॑र्यु॒नक्ति॑ ता॒दृगे॒व तच्छी॒र्षन्न॑धिनि॒धाय॑ जुहोति शीर्ष॒तो हि स स॒मभ॑वद्वि॒क्रम्य॑ जुहोति वि॒क्रम्य॒ हीन्द्रो॑ वृ॒त्रमह॒न्थ्समृ॑द्ध्यै
</details>

<details open><summary>विश्वास-प्रस्तुतिः</summary>

उ॒न्ने॒ता जु॑होति ।  
या॒तया॑मेव॒ ह्ये॑तर्ह्य॑ध्व॒र्युस् स्व॒गाकृ॑तः ।  
यद॑ध्व॒र्युर्जु॑हु॒याद् , यथा॒ विमु॑क्त॒म् पुन॑र्यु॒नक्ति॑ ता॒दृगे॒व तत् ।  
शी॒र्ष॒न्न॑धिनि॒धाय॑ जुहोति ।  
शी॒र्ष॒तो हि स स॒मभ॑वत् ।  
वि॒क्रम्य॑ जुहोति वि॒क्रम्य॒ हीन्द्रो॑ वृ॒त्रमहन्न्॑ । समृ॑द्ध्यै ।  
</details>

<details><summary>मूलम्</summary>

उ॒न्ने॒ता जु॑होति ।  
या॒तया॑मेव॒ ह्ये॑तर्ह्य॑ध्व॒र्युस् स्व॒गाकृ॑तः ।  
यद॑ध्व॒र्युर्जु॑हु॒याद् , यथा॒ विमु॑क्त॒म् पुन॑र्यु॒नक्ति॑ ता॒दृगे॒व तत् ।  
शी॒र्ष॒न्न॑धिनि॒धाय॑ जुहोति ।  
शी॒र्ष॒तो हि स स॒मभ॑वत् ।  
वि॒क्रम्य॑ जुहोति वि॒क्रम्य॒ हीन्द्रो॑ वृ॒त्रमहन्न्॑ । समृ॑द्ध्यै ।  
</details>

<details><summary>भट्टभास्कर-टीका</summary>

6उन्नेतेति ॥ गतसार इवाध्वर्युरस्मिन् काले स्वगाकृतत्वात् अनुज्ञातस्वैरगतित्वात् । तस्माद्यदध्वर्युर्जुहुयात् विमुक्तस्य पुनर्योगसम तत्स्यात् । शीर्षन्नित्यादि । गतम् । वृत्रस्य शिरसः हारियोजनस्संभूतः । 'हि च' इति निघाताभावः । विक्रम्येति । अवष्टभ्यैव जुहोति, विक्रम्य खल्विन्द्रः वृत्रं हतवान् तस्मात्समृद्धचै भवति ।
पूर्ववन्निघाताभावः ॥
</details>

<details><summary>मूलम् (संयुक्तम्)</summary>

प॒शवो॒ वै हा॑रियोज॒नीर्यथ्स॑म्भि॒न्द्यादल्पाः᳚ [34]  
ए॒न॒म्प॒शवो॑ भु॒ञ्जन्त॒ उप॑ तिष्ठेर॒न्॒यन्न स॑म्भि॒न्द्याद्ब॒हव॑ एनम्प॒शवोऽभु॑ञ्जन्त॒ उप॑ तिष्ठेर॒न्मन॑सा॒ सम्बा॑धत उ॒भय॑ङ्करोति ब॒हव॑ ए॒वैन॑म्प॒शवो॑ भु॒ञ्जन्त॒ उप॑ तिष्ठन्त उन्ने॒तर्यु॑पह॒वमि॑च्छन्ते॒ य ए॒व तत्र॑ सोमपी॒थस्तमे॒वाव॑ रुन्धत उत्तरवे॒द्यान्नि व॑पति प॒शवो॒ वा उ॑त्तरवे॒दिᳶ प॒शवो॑ हारियोज॒नीᳶ प॒शुष्वे॒व प॒शून्प्रति॑ ष्ठापयन्ति ॥ [35]  
</details>

<details open><summary>विश्वास-प्रस्तुतिः</summary>

प॒शवो॒ वै हा॑रियोज॒नीः ।  
यथ्स॑म्भि॒न्द्यादल्पाः᳚ । [34]  
ए॒न॒म्प॒शवो॑ भु॒ञ्जन्त॒ उप॑ तिष्ठेरन् ।  
यन्न स॑म्भि॒न्द्याद् ब॒हव॑ एनम् प॒शवो ऽभु॑ञ्जन्त॒ उप॑ तिष्ठेरन् ।  
मन॑सा॒ सम्बा॑धते ।   
उ॒भय॑ङ्करोति ।  
ब॒हव॑ ए॒वैन॑म्प॒शवो॑ भु॒ञ्जन्त॒ उप॑ तिष्ठन्ते ।  
उ॒न्ने॒तुर्यु॑पह॒वमि॑च्छन्ते ।  
य ए॒व तत्र॑ सोमपी॒थस् तमे॒वाव॑ रुन्धते ।  
उ॒त्त॒र॒वे॒द्यान्नि व॑पति ।  
प॒शवो॒ वा उ॑त्तरवे॒दिः ।  
प॒शवो॑ हारियोज॒नीः ।  
प॒शुष्वे॒व प॒शून्प्रति॑ ष्ठापयन्ति ॥ [35]  
</details>

<details><summary>मूलम्</summary>

प॒शवो॒ वै हा॑रियोज॒नीः ।  
यथ्स॑म्भि॒न्द्यादल्पाः᳚ । [34]  
ए॒न॒म्प॒शवो॑ भु॒ञ्जन्त॒ उप॑ तिष्ठेरन् ।  
यन्न स॑म्भि॒न्द्याद् ब॒हव॑ एनम् प॒शवो ऽभु॑ञ्जन्त॒ उप॑ तिष्ठेरन् ।  
मन॑सा॒ सम्बा॑धते ।   
उ॒भय॑ङ्करोति ।  
ब॒हव॑ ए॒वैन॑म्प॒शवो॑ भु॒ञ्जन्त॒ उप॑ तिष्ठन्ते ।  
उ॒न्ने॒तुर्यु॑पह॒वमि॑च्छन्ते ।  
य ए॒व तत्र॑ सोमपी॒थस् तमे॒वाव॑ रुन्धते ।  
उ॒त्त॒र॒वे॒द्यान्नि व॑पति ।  
प॒शवो॒ वा उ॑त्तरवे॒दिः ।  
प॒शवो॑ हारियोज॒नीः ।  
प॒शुष्वे॒व प॒शून्प्रति॑ ष्ठापयन्ति ॥ [35]  
</details>

<details><summary>भट्टभास्कर-टीका</summary>

7पशवो वा इत्यादि ॥ तद्धेतुत्वात्ताच्छब्द्यम् । ताः धाना भक्षणकाले यदि संभिन्द्यात् दन्तैः स्पृशेत् कुट्टयेद्वा अल्पाः पशवः क्षीरादिना एनं भुञ्जन्तः पालयन्तः उपतिष्ठेरन् संगच्छेयुः । संगतिकरण आत्मनेपदम् । असंभेदने बहवः पशवः अभुञ्जन्तः क्षीरादिशून्या उपतिष्ठेरन् । मनसेत्यादि । संबाधते संपीडयति । तथा कुर्वन् उभयं करोति संभेदनमसंभेदनं च । ततश्च बहवः पशव एनं भुञ्जन्त एवोपतिष्ठन्ते । उन्नेतरीत्यादि । उपहवोनुज्ञा । गतमन्यत् ॥

इति षष्ठे पञ्चमे नवमोवाकः ॥
</details>
