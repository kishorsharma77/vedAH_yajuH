+++
title = "०४"

+++

<details><summary>मूलम् (संयुक्तम्)</summary>

सु॒व॒र्गाय॒ वा ए॒ते लो॒काय॑ गृह्यन्ते॒ यदृ॑तुग्र॒हा ज्योति॑रिन्द्रा॒ग्नी यदै᳚न्द्रा॒ग्नमृ॑तुपा॒त्रेण॑ गृ॒ह्णाति॒ ज्योति॑रे॒वास्मा॑ उ॒परि॑ष्टाद्दधाति सुव॒र्गस्य॑ लो॒कस्यानु॑ख्यात्या
</details>

<details open><summary>विश्वास-प्रस्तुतिः</summary>

सु॒व॒र्गाय॒ वा ए॒ते लो॒काय॑ गृह्यन्ते॒ यदृ॑तुग्र॒हाः ।  
ज्योति॑रिन्द्रा॒ग्नी ।  
यदै᳚न्द्रा॒ग्नमृ॑तुपा॒त्रेण॑ गृ॒ह्णाति॒ , ज्योति॑रे॒वास्मा॑ उ॒परि॑ष्टाद् दधाति ।  
सु॒व॒र्गस्य॑ लो॒कस्यानु॑ख्यात्यै ।  
</details>

<details><summary>मूलम्</summary>

सु॒व॒र्गाय॒ वा ए॒ते लो॒काय॑ गृह्यन्ते॒ यदृ॑तुग्र॒हाः ।  
ज्योति॑रिन्द्रा॒ग्नी ।  
यदै᳚न्द्रा॒ग्नमृ॑तुपा॒त्रेण॑ गृ॒ह्णाति॒ , ज्योति॑रे॒वास्मा॑ उ॒परि॑ष्टाद् दधाति ।  
सु॒व॒र्गस्य॑ लो॒कस्यानु॑ख्यात्यै ।  
</details>

<details><summary>भट्टभास्कर-टीका</summary>

1सुवर्गायेत्यादि ॥ गतम् । स्वर्गं गच्छतो हि प्रकाशेन ज्योतिषा भाव्यं, तस्मादृतुपात्रेणैन्द्राग्नस्य ग्रहणात् यनमानार्थं ज्योतिर्दधाति उत्पादयति, उपरिष्टात्स्वर्गप्राप्तिकाले स्वर्गस्यानुक्रमेण प्रकाशनार्थम् ॥
</details>

<details><summary>मूलम् (संयुक्तम्)</summary>

ओजो॒भृतौ॒ वा ए॒तौ दे॒वाना॒य्ँयदि॑न्द्रा॒ग्नी यदै᳚न्द्रा॒ग्नो गृ॒ह्यत॒ ओज॑ ए॒वाव॑ रुन्द्धे
</details>

<details open><summary>विश्वास-प्रस्तुतिः</summary>

ओजो॒भृतौ॒ वा ए॒तौ दे॒वाना॒य्ँ , यदि॑न्द्रा॒ग्नी ।  
यदै᳚न्द्रा॒ग्नो गृ॒ह्यत॒ , ओज॑ ए॒वाव॑ रुन्धे ।  
</details>

<details><summary>मूलम्</summary>

ओजो॒भृतौ॒ वा ए॒तौ दे॒वाना॒य्ँ , यदि॑न्द्रा॒ग्नी ।  
यदै᳚न्द्रा॒ग्नो गृ॒ह्यत॒ , ओज॑ ए॒वाव॑ रुन्धे ।  
</details>

<details><summary>भट्टभास्कर-टीका</summary>

2ओजोभृतावित्यादि ॥ देवानां मध्येऽतिशयेन ओजोभृतावेतौ । गतमन्यत् ॥
</details>

<details><summary>मूलम् (संयुक्तम्)</summary>

वैश्वदे॒वꣳ शु॑क्रपा॒त्रेण॑ गृह्णाति वैश्वदे॒व्यो॑ वै प्र॒जा अ॒सावा॑दि॒त्यश्शु॒क्रो यद्वै᳚श्वदे॒वꣳ शु॑क्रपा॒त्रेण॑ गृ॒ह्णाति॒ तस्मा॑द॒सावा॑दि॒त्यः [13]  
सर्वाः᳚ प्र॒जाᳶ प्र॒त्यङ्ङुदे॑ति॒ तस्मा॒थ्सर्व॑ ए॒व म॑न्यते॒ माम्प्रत्युद॑गा॒दिति॑ वैश्वदे॒वꣳ शु॑क्रपा॒त्रेण॑ गृह्णाति वैश्वदे॒व्यो॑ वै प्र॒जास्तेज॑श्शु॒क्रो यद्वै᳚श्वदे॒वꣳ शु॑क्रपा॒त्रेण॑ गृ॒ह्णाति॑ प्र॒जास्वे॒व तेजो॑ दधाति ॥ [14]  
</details>

<details open><summary>विश्वास-प्रस्तुतिः</summary>

वै॒श्व॒दे॒वꣳ शु॑क्रपा॒त्रेण॑ गृह्णाति ।  
वै॒श्व॒दे॒व्यो॑ वै प्र॒जाः ।  
अ॒सावा॑दि॒त्यश् शु॒क्रो ।  
यद्वै᳚श्वदे॒वꣳ शु॑क्रपा॒त्रेण॑ गृ॒ह्णाति॑ ।  
तस्मा॑द् अ॒सावा॑दि॒त्यस्  सर्वाः᳚ प्र॒जाᳶ प्र॒त्यङ्ङुदे॑ति ।[13]  
तस्मा॒थ्सर्व॑ ए॒व म॑न्यते॒  -  "माम् प्रत्युद॑गा॒द्" इति॑ ।  
वै॒श्व॒दे॒वꣳ शु॑क्रपा॒त्रेण॑ गृह्णाति ।  
वै॒श्व॒दे॒व्यो॑ वै प्र॒जाः ।  
तेज॑श्शु॒क्र_ ।  
यद्वै᳚श्वदे॒वꣳ शु॑क्रपा॒त्रेण॑ गृ॒ह्णाति॑ , प्र॒जास्वे॒व तेजो॑ दधाति ॥ [14]  
</details>

<details><summary>मूलम्</summary>

वै॒श्व॒दे॒वꣳ शु॑क्रपा॒त्रेण॑ गृह्णाति ।  
वै॒श्व॒दे॒व्यो॑ वै प्र॒जाः ।  
अ॒सावा॑दि॒त्यश् शु॒क्रो ।  
यद्वै᳚श्वदे॒वꣳ शु॑क्रपा॒त्रेण॑ गृ॒ह्णाति॑ ।  
तस्मा॑द् अ॒सावा॑दि॒त्यस्  सर्वाः᳚ प्र॒जाᳶ प्र॒त्यङ्ङुदे॑ति ।[13]  
तस्मा॒थ्सर्व॑ ए॒व म॑न्यते॒  -  "माम् प्रत्युद॑गा॒द्" इति॑ ।  
वै॒श्व॒दे॒वꣳ शु॑क्रपा॒त्रेण॑ गृह्णाति ।  
वै॒श्व॒दे॒व्यो॑ वै प्र॒जाः ।  
तेज॑श्शु॒क्र_ ।  
यद्वै᳚श्वदे॒वꣳ शु॑क्रपा॒त्रेण॑ गृ॒ह्णाति॑ , प्र॒जास्वे॒व तेजो॑ दधाति ॥ [14]  
</details>

<details><summary>भट्टभास्कर-टीका</summary>

3वैश्वदेवमित्यादि ॥ आदित्यात्मनः शुक्रस्य पात्रेण विश्वग्रहसंबन्धिवैश्वदेवग्रहणात् सर्वाः प्रजाः प्रत्यङ् प्रतिमुखमादित्य उदेति । तस्मात्सर्वोपि जनो मन्यते मां प्रप्युदगादिति मां प्रत्युदगादयमिति मदर्थसाधनायैवायमुदित इति सर्वो मन्यते सर्वाभिमतोदय उदेतीति यावत् । वैश्वदेवविधानं गुणान्तरार्थम् । तेन आत्मनः शुक्रस्य पात्रेण वैश्वदेवग्रहणात् प्रजासु तेजः स्थापयति ॥

इति षष्ठे पञ्चमे चतुर्थोनुवाकः ॥  
</details>
