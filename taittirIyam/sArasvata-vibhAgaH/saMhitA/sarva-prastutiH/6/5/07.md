+++
title = "०७"

+++

<details><summary>मूलम् (संयुक्तम्)</summary>

अ॒न्त॒र्या॒म॒पा॒त्रेण॑ सावि॒त्रमा᳚ग्रय॒णाद्गृ॑ह्णाति प्र॒जाप॑ति॒र्वा ए॒ष यदा᳚ग्रय॒णᳶ प्र॒जाना᳚म्प्र॒जन॑नाय॒ न सा॑दय॒त्यस॑न्ना॒द्धि प्र॒जाᳶ प्र॒जाय॑न्ते॒ नानु॒ वष॑ट्करोति॒ यद॑नुवषट्कु॒र्याद्रु॒द्रम्प्र॒जा अ॒न्वव॑सृजेद्
</details>

<details open><summary>विश्वास-प्रस्तुतिः</summary>

अ॒न्त॒र्या॒म॒पा॒त्रेण॑ सावि॒त्रमा᳚ग्रय॒णाद् गृ॑ह्णाति ।  
प्र॒जाप॑ति॒र्वा ए॒ष यदा᳚ग्रय॒णः ।  
प्र॒जाना᳚म् प्र॒जन॑नाय ।  
न सा॑दयति ।  
अस॑न्ना॒द्धि प्र॒जाᳶ प्र॒जाय॑न्ते ।  
नानु॒ वष॑ट्करोति ।  
यद॑नुवषट्कु॒र्याद् रु॒द्रम् प्र॒जा अ॒न्वव॑सृजेत् ।  
</details>

<details><summary>मूलम्</summary>

अ॒न्त॒र्या॒म॒पा॒त्रेण॑ सावि॒त्रमा᳚ग्रय॒णाद् गृ॑ह्णाति ।  
प्र॒जाप॑ति॒र्वा ए॒ष यदा᳚ग्रय॒णः ।  
प्र॒जाना᳚म् प्र॒जन॑नाय ।  
न सा॑दयति ।  
अस॑न्ना॒द्धि प्र॒जाᳶ प्र॒जाय॑न्ते ।  
नानु॒ वष॑ट्करोति ।  
यद॑नुवषट्कु॒र्याद् रु॒द्रम् प्र॒जा अ॒न्वव॑सृजेत् ।  
</details>

<details><summary>भट्टभास्कर-टीका</summary>

1अन्तर्यामपात्रेणेत्यादि ॥ प्रजापतिरिति । प्रजानां पाता आग्रयणग्रहः। तस्मात्सावित्रस्य ग्रहणं प्रजानां प्रजननाय भवति । न सादयतीत्यादि । व्याख्यातम् ॥
</details>

<details><summary>मूलम् (संयुक्तम्)</summary>

ए॒ष वै गा॑य॒त्रो दे॒वाना॒य्ँयथ्स॑वि॒तैष गा॑यत्रि॒यै लो॒के गृ॑ह्यते॒ यदा᳚ग्रय॒णो यद॑न्तर्यामपा॒त्रेण॑ सावि॒त्रमा᳚ग्रय॒णाद्गृ॒ह्णाति॒ स्वादे॒वैन॒य्ँयोने॒र्निर्गृ॑ह्णातिे॒॒ष वै गा॑य॒त्रो दे॒वाना॒य्ँयथ्स॑वि॒तैष गा॑यत्रि॒यै लो॒के गृ॑ह्यते॒ यदा᳚ग्रय॒णो यद॑न्तर्यामपा॒त्रेण॑ सावि॒त्रमा᳚ग्रय॒णाद्गृ॒ह्णाति॒ स्वादे॒वैन॒य्ँयोने॒र्निर्गृ॑ह्णाति॒
</details>

<details open><summary>विश्वास-प्रस्तुतिः</summary>

ए॒ष वै गा॑य॒त्रो दे॒वाना॒य्ँ यथ्स॑वि॒ता ।  
एष गा॑यत्रि॒यै लो॒के गृ॑ह्यते॒ यदा᳚ग्रय॒णः ।  
यद॑न्तर्यामपा॒त्रेण॑ सावि॒त्रमा᳚ग्रय॒णाद् गृ॒ह्णाति ।  
स्वाद् ए॒वैन॒य्ँ योने॒र् निर्गृ॑ह्णाति ।  
</details>

<details><summary>मूलम्</summary>

ए॒ष वै गा॑य॒त्रो दे॒वाना॒य्ँ यथ्स॑वि॒ता ।  
एष गा॑यत्रि॒यै लो॒के गृ॑ह्यते॒ यदा᳚ग्रय॒णः ।  
यद॑न्तर्यामपा॒त्रेण॑ सावि॒त्रमा᳚ग्रय॒णाद् गृ॒ह्णाति ।  
स्वाद् ए॒वैन॒य्ँ योने॒र् निर्गृ॑ह्णाति ।  
</details>

<details><summary>भट्टभास्कर-टीका</summary>

2एष वा इत्यादि ॥ देवानां मध्ये सविता गायत्रः गायत्रीसम्बन्धी; 'तत्सवितुर्वरेण्यं' इत्यादिकाया गायत्र्यास्सावित्रत्वात् आग्रयणश्चायं गायत्र्या लोके स्थाने प्रातस्सवने गृह्यते तस्मात्सोपि गायत्रः तस्मादाग्रयणात् सावित्रस्य ग्रहणं कुर्वता स्वादेव योनेः एतस्य सावित्रस्य निर्ग्रहागं निष्कृष्य ग्रहणं कृतं भवति ॥
</details>

<details><summary>मूलम् (संयुक्तम्)</summary>

विश्वे᳚ [23]  
दे॒वास्तृ॒तीय॒ꣳ॒ सव॑न॒न्नोद॑यच्छ॒न्ते स॑वि॒तार॑म्प्रातस्सव॒नभा॑ग॒ꣳ॒ सन्त॑न्तृतीयसव॒नम॒भि पर्य॑णय॒न्ततो॒ वै ते तृ॒तीय॒ꣳ॒ सव॑न॒मुद॑यच्छ॒न्॒यत्तृ॑तीयसव॒ने सा॑वि॒त्रो गृ॒ह्यते॑ तृ॒तीय॑स्य॒ सव॑न॒स्योद्य॑त्यै
</details>

<details open><summary>विश्वास-प्रस्तुतिः</summary>

विश्वे॑ दे॒वास्तृ॒तीय॒ꣳ॒ सव॑न॒न्नोद॑यच्छ॒न् । [23]  
ते स॑वि॒तार॑म् प्रातस्सव॒नभा॑ग॒ꣳ॒ सन्त॑न् तृतीयसव॒नम॒भि पर्य॑णयन् ।  
ततो॒ वै ते तृ॒तीय॒ꣳ॒ सव॑न॒मुद॑यच्छन् ।  
यत्तृ॑तीयसव॒ने सा॑वि॒त्रो गृ॒ह्यते॑ , तृ॒तीय॑स्य॒ सव॑न॒स्योद्य॑त्यै ।  
</details>

<details><summary>मूलम्</summary>

विश्वे॑ दे॒वास्तृ॒तीय॒ꣳ॒ सव॑न॒न्नोद॑यच्छ॒न् । [23]  
ते स॑वि॒तार॑म् प्रातस्सव॒नभा॑ग॒ꣳ॒ सन्त॑न् तृतीयसव॒नम॒भि पर्य॑णयन् ।  
ततो॒ वै ते तृ॒तीय॒ꣳ॒ सव॑न॒मुद॑यच्छन् ।  
यत्तृ॑तीयसव॒ने सा॑वि॒त्रो गृ॒ह्यते॑ , तृ॒तीय॑स्य॒ सव॑न॒स्योद्य॑त्यै ।  
</details>

<details><summary>भट्टभास्कर-टीका</summary>

3विश्वे देवा इत्यादि ॥ विश्वेदेवाः आत्मीयं तृतीयसवनं उद्वोढुं शक्ता न बभूवुः, तस्मात्तृतीयसवने सावित्रस्य ग्रहणं तृतीयसवननिर्वहणाय भवति ॥
</details>

<details><summary>मूलम् (संयुक्तम्)</summary>

सवितृपा॒त्रेण॑ वैश्वदे॒वङ्क॒लशा᳚द्गृह्णाति वैश्वदे॒व्यो॑ वै प्र॒जा वै᳚श्वदे॒वᳵ क॒लश॑स्सवि॒ता प्र॑स॒वाना॑मीशे॒ यथ्स॑वितृपा॒त्रेण॑ वैश्वदे॒वङ्क॒लशा᳚द्गृ॒ह्णाति॑ सवि॒तृप्र॑सूत ए॒वास्मै᳚ प्र॒जाᳶ प्र [24]  
ज॒न॒य॒ति॒
</details>

<details open><summary>विश्वास-प्रस्तुतिः</summary>

स॒वि॒तृ॒पा॒त्रेण॑ वैश्वदे॒वङ् क॒लशा᳚द् गृह्णाति ।  
वै॒श्व॒दे॒व्यो॑ वै प्र॒जाः ।  
वै॒श्व॒देवᳵ क॒लशः॑ ।  
स॒वि॒ता प्र॑स॒वाना॑मीशे ।  
यथ्स॑वितृपा॒त्रेण॑ वैश्वदे॒वङ् क॒लशा᳚द् गृ॒ह्णाति॑ ,
सवि॒तृप्र॑सूत ए॒वास्मै᳚ प्र॒जाᳶ प्रज॑नयति । [24]  
</details>

<details><summary>मूलम्</summary>

स॒वि॒तृ॒पा॒त्रेण॑ वैश्वदे॒वङ् क॒लशा᳚द् गृह्णाति ।  
वै॒श्व॒दे॒व्यो॑ वै प्र॒जाः ।  
वै॒श्व॒देवᳵ क॒लशः॑ ।  
स॒वि॒ता प्र॑स॒वाना॑मीशे ।  
यथ्स॑वितृपा॒त्रेण॑ वैश्वदे॒वङ् क॒लशा᳚द् गृ॒ह्णाति॑ ,
सवि॒तृप्र॑सूत ए॒वास्मै᳚ प्र॒जाᳶ प्रज॑नयति । [24]  
</details>

<details><summary>भट्टभास्कर-टीका</summary>

4सवितृपात्रेणेत्यादि ॥ सावित्रमाग्रयागाद्गृह्णाति सावित्रेण गृहीत्वा हुतत्वात्सवितृपात्रमन्तर्यामपात्रम् । गतमन्यत् ॥
</details>

<details><summary>मूलम् (संयुक्तम्)</summary>

सोमे॒ सोम॑म॒भि गृ॑ह्णाति॒ रेत॑ ए॒व तद्द॑धाति सु॒शर्मा॑सि सुप्रतिष्ठा॒न इत्या॑ह॒ सोमे॒ हि सोम॑मभिगृ॒ह्णाति॒ प्रति॑ष्ठित्या
</details>

<details open><summary>विश्वास-प्रस्तुतिः</summary>

सोमे॒ सोम॑म॒भि गृ॑ह्णाति ।  
रेत॑ ए॒व तद् द॑धाति ।
"सु॒शर्मा॑ ऽसि सुप्रतिष्ठा॒न" इत्या॑ह ।  
सोमे॒ हि सोम॑मभिगृ॒ह्णाति॑ ।  
प्रति॑ष्ठित्यै ।  
</details>

<details><summary>मूलम्</summary>

सोमे॒ सोम॑म॒भि गृ॑ह्णाति ।  
रेत॑ ए॒व तद् द॑धाति ।
"सु॒शर्मा॑ ऽसि सुप्रतिष्ठा॒न" इत्या॑ह ।  
सोमे॒ हि सोम॑मभिगृ॒ह्णाति॑ ।  
प्रति॑ष्ठित्यै ।  
</details>

<details><summary>भट्टभास्कर-टीका</summary>

5सोमे सोममित्यादि ॥ सावित्रस्य अनुवषट्काराभावादाहुतिशेषे अभिगृह्णाति शेषस्योपरि गृह्णाति रेतसो निषेकस्थानीयं तद्भवति । सोमे हीत्यादि । यस्मात्सोमोभिगृह्यते सोमस्योपरि तस्मात्सुप्रतिष्ठान उच्यते इति मन्त्रपदव्याख्या । तत्प्रतिष्ठित्यै प्रतिष्ठितत्वाय भवति यजमानस्य ॥
</details>

<details><summary>मूलम् (संयुक्तम्)</summary>

ए॒तस्मि॒न्वा अपि॒ ग्रहे॑ मनु॒ष्ये᳚भ्यो दे॒वेभ्यᳶ॑ पि॒तृभ्य॑ᳵ क्रियते सु॒शर्मा॑सि सुप्रतिष्ठा॒न इत्या॑ह मनु॒ष्ये᳚भ्य ए॒वैतेन॑ करोति बृ॒हदित्या॑ह दे॒वेभ्य॑ ए॒वैतेन॑ करोति॒ नम॒ इत्या॑ह पि॒तृभ्य॑ ए॒वैतेन॑ करोत्ये॒ताव॑ती॒र्वै दे॒वता॒स्ताभ्य॑ ए॒वैन॒ꣳ॒ सर्वा᳚भ्यो गृह्णात्ये॒ष ते॒ योनि॒र्विश्वे᳚भ्यस्त्वा दे॒वेभ्य॒ इत्या॑ह वैश्वदे॒वो ह्ये॑षः ॥ [25]  
</details>

<details open><summary>विश्वास-प्रस्तुतिः</summary>

ए॒तस्मि॒न्वा अपि॒ ग्रहे॑ मनु॒ष्ये᳚भ्यो दे॒वेभ्यᳶ॑ पि॒तृभ्य॑ᳵ क्रियते ।  
"सु॒शर्मा॑सि सुप्रतिष्ठा॒न" इत्या॑ह ।  
मनु॒ष्ये᳚भ्य ए॒वैतेन॑ करोति ।  
"बृ॒हद्" इत्या॑ह ।  
दे॒वेभ्य॑ ए॒वैतेन॑ करोति ।
"नम॒" इत्या॑ह ।   
पि॒तृभ्य॑ ए॒वैतेन॑ करोति ।  
ए॒ताव॑ती॒र्वै दे॒वताः᳚ ।  
ताभ्य॑ ए॒वैन॒ꣳ॒ सर्वा᳚भ्यो गृह्णाति ।  
"ए॒ष ते॒ योनि॒र् विश्वे᳚भ्यस् त्वा दे॒वेभ्य॒" इत्या॑ह ।  
वै॒श्व॒दे॒वो ह्ये॑षः ॥ [25]  
</details>

<details><summary>मूलम्</summary>

ए॒तस्मि॒न्वा अपि॒ ग्रहे॑ मनु॒ष्ये᳚भ्यो दे॒वेभ्यᳶ॑ पि॒तृभ्य॑ᳵ क्रियते ।  
"सु॒शर्मा॑सि सुप्रतिष्ठा॒न" इत्या॑ह ।  
मनु॒ष्ये᳚भ्य ए॒वैतेन॑ करोति ।  
"बृ॒हद्" इत्या॑ह ।  
दे॒वेभ्य॑ ए॒वैतेन॑ करोति ।
"नम॒" इत्या॑ह ।   
पि॒तृभ्य॑ ए॒वैतेन॑ करोति ।  
ए॒ताव॑ती॒र्वै दे॒वताः᳚ ।  
ताभ्य॑ ए॒वैन॒ꣳ॒ सर्वा᳚भ्यो गृह्णाति ।  
"ए॒ष ते॒ योनि॒र् विश्वे᳚भ्यस् त्वा दे॒वेभ्य॒" इत्या॑ह ।  
वै॒श्व॒दे॒वो ह्ये॑षः ॥ [25]  
</details>

<details><summary>भट्टभास्कर-टीका</summary>

6एतस्मिन्वा इति त्रिभ्यो ॥ मनुष्यादिभ्य एतस्मिन् ग्रहे वैश्वदेवे क्रियते । कथमित्याह - मनुष्येम्य एवेत्यादि शोभनं शरणं सेचनं सुखं वा अस्येति कृत्वा । बृहत्त्वं देवा अर्हन्तीति कृत्वा । नमस्कारप्रियाः पितर इति कृत्वा । एतावतीर्वा इत्यादि । गतम् ॥

इति षष्ठे पञ्चमे सप्तमोनुवाकः ॥  
</details>
