+++
title = "०३"

+++

<details><summary>मूलम् (संयुक्तम्)</summary>

य॒ज्ञेन॒ वै दे॒वास्सु॑व॒र्गल्ँलो॒कमा॑य॒न्ते॑ऽमन्यन्त मनु॒ष्या॑ नो॒ऽन्वाभ॑विष्य॒न्तीति॒ ते स॑व्ँवथ्स॒रेण॑ योपयि॒त्वा सु॑व॒र्गल्ँलो॒कमा॑य॒न्तमृष॑य ऋतुग्र॒हैरे॒वानु॒ प्राजा॑न॒न्॒यदृ॑तुग्र॒हा गृ॒ह्यन्ते॑ सुव॒र्गस्य॑ लो॒कस्य॒ प्रज्ञा᳚त्यै॒ द्वाद॑श गृह्यन्ते॒ द्वाद॑श॒ मासाः᳚ सव्ँवथ्स॒रस्स॑व्ँवथ्स॒रस्य॒ प्रज्ञा᳚त्यै स॒ह प्र॑थ॒मौ गृ॑ह्येते स॒होत्त॒मौ तस्मा॒द्द्वौद्वा॑वृ॒तू उ॑भ॒यतो॑मुखमृतुपा॒त्रम्भ॑वति॒ कः [9]  
हि तद्वेद॒ यत॑ ऋतू॒नाम्मुख॑म्
</details>

<details open><summary>विश्वास-प्रस्तुतिः</summary>

य॒ज्ञेन॒ वै दे॒वास् सु॑व॒र्गल्ँ लो॒कमा॑यन् ।  
ते॑ऽमन्यन्त -  
"मनु॒ष्या॑ नो॒ऽन्वाभ॑विष्य॒न्ति"+ इति॑ ।  
ते स॑व्ँवथ्स॒रेण॑ योपयि॒त्वा सु॑व॒र्गल्ँ लो॒कमा॑यन् ।  
तमृष॑य ऋतुग्र॒हैर् ए॒वानु॒ प्राजा॑नन् ।  
यदृ॑तुग्र॒हा गृ॒ह्यन्ते॑ सुव॒र्गस्य॑ लो॒कस्य॒ प्रज्ञा᳚त्यै ।  
द्वाद॑श गृह्यन्ते ।  
द्वाद॑श॒ मासाः᳚ सव्ँवथ्स॒रः ।  
स॒व्ँव॒थ्स॒रस्य॒ प्रज्ञा᳚त्यै ।  
स॒ह प्र॑थ॒मौ गृ॑ह्येते स॒होत्त॒मौ ।  
तस्मा॒द् द्वौद्वा॑वृ॒तू ।  
उ॒भ॒य॒तो॑मुखमृतुपा॒त्रम् भ॑वति ।  
को हि तद्वेद॒ यत॑ ऋतू॒नाम् मुख᳚म् ।[9]  
</details>

<details><summary>मूलम्</summary>

य॒ज्ञेन॒ वै दे॒वास् सु॑व॒र्गल्ँ लो॒कमा॑यन् ।  
ते॑ऽमन्यन्त -  
"मनु॒ष्या॑ नो॒ऽन्वाभ॑विष्य॒न्ति"+ इति॑ ।  
ते स॑व्ँवथ्स॒रेण॑ योपयि॒त्वा सु॑व॒र्गल्ँ लो॒कमा॑यन् ।  
तमृष॑य ऋतुग्र॒हैर् ए॒वानु॒ प्राजा॑नन् ।  
यदृ॑तुग्र॒हा गृ॒ह्यन्ते॑ सुव॒र्गस्य॑ लो॒कस्य॒ प्रज्ञा᳚त्यै ।  
द्वाद॑श गृह्यन्ते ।  
द्वाद॑श॒ मासाः᳚ सव्ँवथ्स॒रः ।  
स॒व्ँव॒थ्स॒रस्य॒ प्रज्ञा᳚त्यै ।  
स॒ह प्र॑थ॒मौ गृ॑ह्येते स॒होत्त॒मौ ।  
तस्मा॒द् द्वौद्वा॑वृ॒तू ।  
उ॒भ॒य॒तो॑मुखमृतुपा॒त्रम् भ॑वति ।  
को हि तद्वेद॒ यत॑ ऋतू॒नाम् मुख᳚म् ।[9]  
</details>

<details><summary>भट्टभास्कर-टीका</summary>

1यज्ञेन वा इत्यादि ॥ गतम् । अस्मदनुसारेण स्वर्गमागमिष्यन्तीति । अथ ते संवत्सरेण योपयित्वा मोहयित्वा मनुष्यान् स्वर्गं गताः । संवत्सरमहिमाक्षिप्तचेतसो मनुष्याः स्वर्गं नाद्रियन्ते । युप विमोहने । अथ ऋषयः तं स्वर्गं ऋतुग्रहैरेवानुप्राजानम् प्रज्ञातवन्तः । तस्मादृतुग्रहाणां ग्रहणं स्वर्गस्य प्रज्ञात्यै भवति । द्वादशानां ग्रहणं द्वादशमासात्मकसंवत्सरस्य प्रज्ञात्यै भवति । संवत्सरस्य हि प्रज्ञानेन मोहनिवृत्त्या स्वर्गः प्रज्ञातो भवति । प्रथमौ उत्तमौ च सह गृह्येते । सामर्थ्यादन्ये भेदेन गृह्यन्ते इति गम्यते । तस्माद्द्वौ द्वौ ऋतू ऋत्ववयवौ द्वौ मासौ एक ऋतुरिति यावत् । उभयत इत्यादि । को नाम तद्वेद । किम्? यतः प्रभृति ऋतूनां मुखमुपक्रमः ऋतुधर्माणां प्रवृत्त्यारम्भः केन चिदपि न ज्ञायते अत्रैव मुखं स्यादिति । तस्य च दुर्ज्ञानत्वादुभयतो मुखे ऋतुपात्रे भवतः ॥
</details>

<details><summary>मूलम् (संयुक्तम्)</summary>

ऋ॒तुना॒ प्रेष्येति॒ षट्कृत्व॑ आह॒ षड्वा ऋ॒तव॑ ऋ॒तूने॒व प्री॑णात्यृ॒तुभि॒रिति॑ च॒तुश्चतु॑ष्पद ए॒व प॒शून्प्री॑णाति॒ द्विᳶ पुन॑र्ऋ॒तुना॑ह द्वि॒पद॑ ए॒व प्री॑णात्य्
</details>

<details open><summary>विश्वास-प्रस्तुतिः</summary>

ऋ॒तुना॒ प्रेष्येति॒ षट्कृत्व॑ आह ।  
षड्वा ऋ॒तवः॑ ।  
ऋ॒तूने॒व प्री॑णाति ।  
"ऋ॒तुभि॒र्" इति॑
च॒तुश्चतु॑ष्पद ए॒व प॒शून् प्री॑णाति ।  
द्विᳶ पुन॑र्ऋ॒तुना॑ह ।  
द्वि॒पद॑ ए॒व प्री॑णाति ।  
</details>

<details><summary>मूलम्</summary>

ऋ॒तुना॒ प्रेष्येति॒ षट्कृत्व॑ आह ।  
षड्वा ऋ॒तवः॑ ।  
ऋ॒तूने॒व प्री॑णाति ।  
"ऋ॒तुभि॒र्" इति॑
च॒तुश्चतु॑ष्पद ए॒व प॒शून् प्री॑णाति ।  
द्विᳶ पुन॑र्ऋ॒तुना॑ह ।  
द्वि॒पद॑ ए॒व प्री॑णाति ।  
</details>

<details><summary>भट्टभास्कर-टीका</summary>

2ऋतुनेत्यादि ॥ ऋतुना प्रेष्येति आद्येषु त्रिषु अध्वर्युराह । एवं त्रिषु प्रतिप्रस्थाता । एवं षट्कृत्व आह । षड्वा इत्यादि । गतम् । ऋतुभिरित्यादि । पात्रयोर्मुखे अवाङ्मुखमपर्यावृत्य ऋतुभिः प्रेष्येति सप्तमादिषु द्वयोरध्वर्युराह । एवं द्वयोः प्रतिप्रस्थाता । एवं चतुराह । चतुष्पदः पशून् गवादीन् प्रीणाति । द्विः पुनरित्यादि । पुनः पात्रयोर्मुखे पर्यावृत्य ऋतुना प्रेष्येति सकृदध्वर्युराह । एवं सकृत्प्रतिप्रस्थाता । एवं द्विराह । द्विपदः पशून् मनुष्यादीन् प्रीणाति ॥
</details>

<details><summary>मूलम् (संयुक्तम्)</summary>

ऋ॒तुना॒ प्रेष्येति॒ षट्कृत्व॑ आह॒र्तुभि॒रिति॑ च॒तुस्तस्मा॒च्चतु॑ष्पादᳶ प॒शव॑ ऋ॒तूनुप॑ जीवन्ति॒ द्विः [10]  
पुन॑र्ऋ॒तुना॑ह॒ तस्मा᳚द्द्वि॒पाद॒श्चतु॑ष्पदᳶ प॒शूनुप॑ जीवन्त्य्
</details>

<details open><summary>विश्वास-प्रस्तुतिः</summary>

ऋ॒तुना॒ प्रेष्येति॒ षट्कृत्व॑ आह ।  
ऋर्तुभि॒रिति॑ ।  
च॒तुस् तस्मा॒च् चतु॑ष्पादᳶ प॒शव॑ ऋ॒तूनुप॑ जीवन्ति ।  
द्विᳶपुन॑र्ऋ॒तुना॑ह ।[10]  
तस्मा᳚द् द्वि॒पाद॒श् चतु॑ष्पदᳶ प॒शूनुप॑ जीवन्ति ।
</details>

<details><summary>मूलम्</summary>

ऋ॒तुना॒ प्रेष्येति॒ षट्कृत्व॑ आह ।  
ऋर्तुभि॒रिति॑ ।  
च॒तुस् तस्मा॒च् चतु॑ष्पादᳶ प॒शव॑ ऋ॒तूनुप॑ जीवन्ति ।  
द्विᳶपुन॑र्ऋ॒तुना॑ह ।[10]  
तस्मा᳚द् द्वि॒पाद॒श् चतु॑ष्पदᳶ प॒शूनुप॑ जीवन्ति ।
</details>

<details><summary>भट्टभास्कर-टीका</summary>

3एवं षण्णां चतुर्णां द्वयोश्च पृथक्पृथक् स्तुतिः कृता । इदानीं संघातं स्तोतुमाह - ऋतुनेत्यादि ॥ यस्मादेवं षट्कृत्वः चतुष्कृत्वश्चाह तस्माच्चतुष्पादः पशवः गवादयः ऋतूनुपजीवन्ति ऋतुधर्मान् शीतोष्णादीनुपजीवन्ति । ततः पुनश्च यस्मात् 'ऋतुना' इति द्विराह तस्माद्द्विपादः पशवः चतुष्पदश्च पशून् क्षीरादिभोगेनोपजीवन्ति ॥
</details>

<details><summary>मूलम् (संयुक्तम्)</summary>

ऋ॒तुना॒ प्रेष्येति॒ षट्कृत्व॑ आह॒र्तुभि॒रिति॑ च॒तुर्द्विᳶ पुन॑र्ऋ॒तुना॑हा॒क्रम॑णमे॒व तथ्सेतु॒य्ँयज॑मानᳵ कुरुते सुव॒र्गस्य॑ लो॒कस्य॒ सम॑ष्ट्यै॒
</details>

<details open><summary>विश्वास-प्रस्तुतिः</summary>

ऋ॒तुना॒ प्रेष्येति॒ षट्कृत्व॑ आह ।  
"ऋ॒र्तुभि॒र्" इति॑ च॒तुर्द्विᳶ पुन॑र् ऋ॒तुना॑ह ।  
आ॒क्रम॑णमे॒व तत् ।  
सेतु॒य्ँ यज॑मानᳵ कुरुते सुव॒र्गस्य॑ लो॒कस्य॒ सम॑ष्ट्यै ।
</details>

<details><summary>मूलम्</summary>

ऋ॒तुना॒ प्रेष्येति॒ षट्कृत्व॑ आह ।  
"ऋ॒र्तुभि॒र्" इति॑ च॒तुर्द्विᳶ पुन॑र् ऋ॒तुना॑ह ।  
आ॒क्रम॑णमे॒व तत् ।  
सेतु॒य्ँ यज॑मानᳵ कुरुते सुव॒र्गस्य॑ लो॒कस्य॒ सम॑ष्ट्यै ।
</details>

<details><summary>भट्टभास्कर-टीका</summary>

4इदानीं संघातस्य स्तुत्यन्तरं क्रियते - ऋतुनेत्यादि ॥ ऋतुना ऋतुभिः ऋतुनेति षट्कृत्वः चतुः द्विश्च यद्वचनं तदाक्रमणं सोपानं सेतुं गमनमार्गं यजमानः कुरुते स्वर्गस्य समष्टवै प्राप्त्यर्थम् ॥
</details>

<details><summary>मूलम् (संयुक्तम्)</summary>

नान्यो᳚न्यमनु॒ प्र प॑द्येत॒ यद॒न्यो᳚ऽन्यम॑नु प्र॒पद्ये॑त॒र्तुर्ऋ॒तुमनु॒ प्र प॑द्येत॒र्तवो॒ मोहु॑कास्स्युः [11]  
</details>

<details open><summary>विश्वास-प्रस्तुतिः</summary>

नान्यो᳚न्यमनु॒ प्र प॑द्येत ।  
यद॒न्यो᳚ऽन्यम॑नु प्र॒पद्ये॑त + ऋ॒र्तुर् ऋ॒तुमनु॒ प्र प॑द्येत +
ऋ॒र्तवो॒ मोहु॑कास् स्युः । [11]  
</details>

<details><summary>मूलम्</summary>

नान्यो᳚न्यमनु॒ प्र प॑द्येत ।  
यद॒न्यो᳚ऽन्यम॑नु प्र॒पद्ये॑त + ऋ॒र्तुर् ऋ॒तुमनु॒ प्र प॑द्येत +
ऋ॒र्तवो॒ मोहु॑कास् स्युः । [11]  
</details>

<details><summary>भट्टभास्कर-टीका</summary>

5नान्योन्यमित्यादि ॥ परस्परस्यानुप्रवृत्तिं न कुर्यातामध्वर्युप्रतिप्रस्थातारौ । यदैको हविर्धानान्निष्क्रामति नेतरस्तदा निष्क्रामेत् । अपितु प्रविशेत् । यदैकः प्रविशति नेतरस्तदा प्रविशेत्, अपितु निष्क्रामेत् । द्वार्येव संभवति ततः प्रविशन्तमेवाध्वर्युं प्रतिप्रस्थाता ग्रहेण परिगृह्णाति । निष्क्रामन्तमध्वर्युं पात्रेण परिगृह्णाति । यदान्योन्यमनुमपद्येत तदा ऋतुः ऋत्वन्तरमनुप्रपद्येत एकप्रवृत्ते इतरः प्रवर्तेत । ततश्च ऋतवो मोहुका मोहनशीलाः संकीर्णस्वभावास्स्युः । छान्दस उकञ् ॥
</details>

<details><summary>मूलम् (संयुक्तम्)</summary>

प्रसि॑द्धमे॒वाध्व॒र्युर्दख्षि॑णेन॒ प्र प॑द्यते॒ प्रसि॑द्धम्प्रतिप्रस्था॒तोत्त॑रेण॒
</details>

<details open><summary>विश्वास-प्रस्तुतिः</summary>

प्रसि॑द्धमे॒वाध्व॒र्युर्दख्षि॑णेन॒ प्र प॑द्यते ।  
प्रसि॑द्धम् प्रतिप्रस्था॒तोत्त॑रेण ।  
</details>

<details><summary>मूलम्</summary>

प्रसि॑द्धमे॒वाध्व॒र्युर्दख्षि॑णेन॒ प्र प॑द्यते ।  
प्रसि॑द्धम् प्रतिप्रस्था॒तोत्त॑रेण ।  
</details>

<details><summary>भट्टभास्कर-टीका</summary>

6प्रसिद्धमेवेत्यादि ॥ गमनसिद्धेरारम्भः प्रसिद्धं उपक्रमतः प्रभृति अव्यवधानेन दक्षिणेन प्रतिपद्यते अध्वर्युः । अतः प्रभृति प्रतिप्रस्थाता च उत्तरेण प्रसिद्धमेव प्रतिपद्यते । यद्वा - प्रसिद्धं प्रथमसिद्धं मार्गं दक्षिणेनोत्तरं उत्तरमार्गं प्रतिपद्यते दक्षिणतोपक्रम्य गच्छेत् ॥
</details>

<details><summary>मूलम् (संयुक्तम्)</summary>

तस्मा॑दादि॒त्यष्षण्मा॒सो दख्षि॑णेनैति॒ षडुत्त॑रेणोपया॒मगृ॑हीतोऽसि स॒ꣳ॒सर्पो᳚ऽस्यꣳहस्प॒त्याय॒ त्वेत्या॒हास्ति॑ त्रयोद॒शो मास॒ इत्या॑हु॒स्तमे॒व तत्प्री॑णाति ॥ [12]  
</details>

<details open><summary>विश्वास-प्रस्तुतिः</summary>

तस्मा॑दादि॒त्यष् षण्मा॒सो दख्षि॑णेनैति॒ षडुत्त॑रेण ।  
उ॒प॒या॒मगृ॑हीतोऽसि , स॒ꣳ॒सर्पो᳚ऽस्यꣳहस्प॒त्याय॒ त्वा इत्या॑ह ।  
"अस्ति॑ त्रयोद॒शो मास॒" इत्या॑हुः ।  
तमे॒व तत् प्री॑णाति ॥ [12]  
</details>

<details><summary>मूलम्</summary>

तस्मा॑दादि॒त्यष् षण्मा॒सो दख्षि॑णेनैति॒ षडुत्त॑रेण ।  
उ॒प॒या॒मगृ॑हीतोऽसि , स॒ꣳ॒सर्पो᳚ऽस्यꣳहस्प॒त्याय॒ त्वा इत्या॑ह ।  
"अस्ति॑ त्रयोद॒शो मास॒" इत्या॑हुः ।  
तमे॒व तत् प्री॑णाति ॥ [12]  
</details>

<details><summary>भट्टभास्कर-टीका</summary>

7तस्मादिति ॥ आदित्यः आषाढादीन् षण्मासान् दक्षिणेनैति दक्षिणस्यां दिशि गच्छति । 'एनबन्यतरस्याम्' इत्येनप्प्रत्ययः । अथ तैषादीत् षण्मासान् उत्तरेणादित्यो गच्छति । स एव प्रत्ययः । उपयामगृहीतोसीत्यादि । गतम् । तद्ग्रहणं योधिकमासस्तमेव मासं प्रीणाति प्रीणयति त्रयोदशेन ग्रहणेन ॥

इति षष्ठे पञ्चमे तृतीयोनुवाकः ॥  
</details>
