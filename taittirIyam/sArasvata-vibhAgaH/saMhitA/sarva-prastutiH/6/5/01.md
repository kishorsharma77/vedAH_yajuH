+++
title = "०१"

+++

<details><summary>मूलम् (संयुक्तम्)</summary>

इन्द्रो॑ वृ॒त्राय॒ वज्र॒मुद॑यच्छ॒थ्स वृ॒त्रो वज्रा॒दुद्य॑तादबिभे॒थ्सो᳚ऽब्रवी॒न्मा मे॒ प्र हा॒रस्ति॒ वा इ॒दम्मयि॑ वी॒र्य॑न्तत्ते॒ प्र दा᳚स्या॒मीति॒ तस्मा॑ उ॒क्थ्य॑म्प्राय॑च्छ॒त्तस्मै᳚ द्वि॒तीय॒मुद॑यच्छ॒थ्सो᳚ऽब्रवी॒न्मा मे॒ प्र हा॒रस्ति॒ वा इ॒दम्मयि॑ वी॒र्य॑न्तत्ते॒ प्र दा᳚स्या॒मीति॑ [1]  
तस्मा॑ उ॒क्थ्य॑मे॒व प्राय॑च्छ॒त्तस्मै॑ तृ॒तीय॒मुद॑यच्छ॒त्तव्ँविष्णु॒रन्व॑तिष्ठत ज॒हीति॒ सो᳚ऽब्रवी॒न्मा मे॒ प्र हा॒रस्ति॒ वा इ॒दम्मयि॑ वी॒र्य॑न्तत्ते॒ प्र दा᳚स्या॒मीति॒ तस्मा॑ उ॒क्थ्य॑मे॒व प्राय॑च्छ॒त्तन्निर्मा॑यम्भू॒तम॑हन्य॒ज्ञो हि तस्य॑ मा॒यासी॒द्यदु॒क्थ्यो॑ गृ॒ह्यत॑ इन्द्रि॒यमे॒व [2]  
तद्वी॒र्य॑य्ँयज॑मानो॒ भ्रातृ॑व्यस्य वृङ्क्त॒ इन्द्रा॑य त्वा बृ॒हद्व॑ते॒ वय॑स्वत॒ इत्या॒हेन्द्रा॑य॒ हि स तम्प्राय॑च्छ॒त्तस्मै᳚ त्वा॒ विष्ण॑वे॒ त्वेत्या॑ह॒ यदे॒व विष्णु॑र॒न्वति॑ष्ठत ज॒हीति॒ तस्मा॒द्विष्णु॑म॒न्वाभ॑जति॒
</details>

<details open><summary>विश्वास-प्रस्तुतिः</summary>

इन्द्रो॑ वृ॒त्राय॒ वज्र॒मुद॑यच्छत् ।  
स वृ॒त्रो वज्रा॒दुद्य॑तादबिभेत् ।  
सो᳚ऽब्रवी॒न्  -  
"मा मे॒ प्र हा॒रस्ति॒ वा इ॒दम् मयि॑ वी॒र्य॑न् तत् ते॒ प्र दा᳚स्यामि"+इति॑ ।  
तस्मा॑ उ॒क्थ्य्॑ प्राय॑च्छत् ।  
तस्मै᳚ द्वि॒तीय॒म् उद॑यच्छत् ।  
सो᳚ऽब्रवी॒न्  -  
"मा मे॒ प्र हा॒रस्ति॒ वा इ॒दम् मयि॑ वी॒र्य॑न् तत् ते॒ प्र दा᳚स्यामि"+इति॑ । [1]  
तस्मा॑ उ॒क्थ्य॑मे॒व प्राय॑च्छ॒त् ।  
तस्मै॑ तृ॒तीय॒म् उद॑यच्छत् ।  
तव्ँ विष्णु॒रन्व॑तिष्ठत । "ज॒हि"+इति॑ ।  
सो᳚ऽब्रवी॒न् -  
मा मे॒ प्र हा॒रस्ति॒ वा इ॒दम् मयि॑ वी॒र्य॑न् तत् ते॒ प्र दा᳚स्यामि"+इति॑ ।  
तस्मा॑ उ॒क्थ्य॑मे॒व प्राय॑च्छत् ।  
तन् निर्मा॑यम् भू॒तम॑हन् ।  
य॒ज्ञो हि तस्य॑ मा॒यासीत् ।
यदु॒क्थ्यो॑ गृ॒ह्यत॑ इन्द्रि॒यमे॒व [2]
तद् वी॒र्य॑य्ँ यज॑मानो॒ भ्रातृ॑व्यस्य वृङ्क्ते ।  
"इन्द्रा॑य त्वा बृ॒हद्व॑ते॒ वय॑स्वत॒" इत्या॑ह ।  
इन्द्रा॑य॒ हि स तम् प्राय॑च्छत् ।  
"तस्मै᳚ त्वा॒ विष्ण॑वे॒ त्वा"+ इत्या॑ह ।  
यदे॒व विष्णु॑र॒न्वति॑ष्ठत । "ज॒हि" इति॑ ।  
तस्मा॒द् विष्णु॑म् अ॒न्वाभ॑जति ।  
</details>

<details><summary>मूलम्</summary>

इन्द्रो॑ वृ॒त्राय॒ वज्र॒मुद॑यच्छत् ।  
स वृ॒त्रो वज्रा॒दुद्य॑तादबिभेत् ।  
सो᳚ऽब्रवी॒न्  -  
"मा मे॒ प्र हा॒रस्ति॒ वा इ॒दम् मयि॑ वी॒र्य॑न् तत् ते॒ प्र दा᳚स्यामि"+इति॑ ।  
तस्मा॑ उ॒क्थ्य्॑ प्राय॑च्छत् ।  
तस्मै᳚ द्वि॒तीय॒म् उद॑यच्छत् ।  
सो᳚ऽब्रवी॒न्  -  
"मा मे॒ प्र हा॒रस्ति॒ वा इ॒दम् मयि॑ वी॒र्य॑न् तत् ते॒ प्र दा᳚स्यामि"+इति॑ । [1]  
तस्मा॑ उ॒क्थ्य॑मे॒व प्राय॑च्छ॒त् ।  
तस्मै॑ तृ॒तीय॒म् उद॑यच्छत् ।  
तव्ँ विष्णु॒रन्व॑तिष्ठत । "ज॒हि"+इति॑ ।  
सो᳚ऽब्रवी॒न् -  
मा मे॒ प्र हा॒रस्ति॒ वा इ॒दम् मयि॑ वी॒र्य॑न् तत् ते॒ प्र दा᳚स्यामि"+इति॑ ।  
तस्मा॑ उ॒क्थ्य॑मे॒व प्राय॑च्छत् ।  
तन् निर्मा॑यम् भू॒तम॑हन् ।  
य॒ज्ञो हि तस्य॑ मा॒यासीत् ।
यदु॒क्थ्यो॑ गृ॒ह्यत॑ इन्द्रि॒यमे॒व [2]
तद् वी॒र्य॑य्ँ यज॑मानो॒ भ्रातृ॑व्यस्य वृङ्क्ते ।  
"इन्द्रा॑य त्वा बृ॒हद्व॑ते॒ वय॑स्वत॒" इत्या॑ह ।  
इन्द्रा॑य॒ हि स तम् प्राय॑च्छत् ।  
"तस्मै᳚ त्वा॒ विष्ण॑वे॒ त्वा"+ इत्या॑ह ।  
यदे॒व विष्णु॑र॒न्वति॑ष्ठत । "ज॒हि" इति॑ ।  
तस्मा॒द् विष्णु॑म् अ॒न्वाभ॑जति ।  
</details>

<details><summary>भट्टभास्कर-टीका</summary>

1इन्द्रो वृत्रायेत्यादि ॥ वृत्रं प्रहर्तुं वज्रमुदयच्छत् उद्यतवान् । स च तस्मादुद्यतात् अबिभेत् भीतवान् । अथ स वृत्रोब्रवीत् इन्द्रम् । मा मे प्रहाः मां मा प्रहार्षीः, अस्ति मयीदं वीर्यं तत्तुभ्यं प्रदास्यामीत्युक्त्वा तस्मै उक्थ्यं ग्रहं प्रायच्छत् । हरतेर्लुङि सिचि वृद्वौ 'बहुलं छन्दसि' इतीडभावे 'यस्य' इति लोपे 'रात्सस्य' इति स लोपः । तस्मै द्वितीयमित्यादि । गतम् । तृतीये पर्याये तमुद्यतवज्रमिन्द्रं अनुलक्ष्य इन्द्रकार्यमुद्दिश्य विष्णुरन्वतिष्ठत आत्मानं प्रकाशितवात् । प्रकाशने आत्मनेपदम् । कथं वदन्? जहीति । जह्येतं सहायस्तवाहमिति । यद्वा - जह्येनं मायावित्वमेवास्यैतत् यदिदं वीर्यप्रदानमिति । वृत्रोपि तत् पुनस्तृतीयमुक्थ्यं प्रायच्छत् । अथेन्द्रः त्रिषूक्थ्येषु वृत्तेषु निर्मायं भूतं मायारहितं संजातं सुखेन हतवान् वृत्रम् । का पुनरस्य मायेत्याह - यज्ञो हीति । यज्ञो हि तस्य मायास्थानीयः व्यामोहहेतुरासीत् । तेन भीतोभवत् । अतो निर्मायत्वात्तं हतवान् । यदुक्थ इत्यादि । गतम् । यदेवेत्यादि । यस्माद्विष्णुस्सहकारितया जहीत्यवदत् तस्मात्तमप्यत्रान्वाभजति इन्द्रेण सह भागवन्तं करोत्यस्मिन् ग्रहे ॥
</details>

<details><summary>मूलम् (संयुक्तम्)</summary>

त्रिर्निर्गृ॑ह्णाति॒ त्रिर्हि स तन्तस्मै॒ प्राय॑च्छदे॒ष ते॒ योनि॒ᳶ पुन॑र्हविर॒सीत्या॑ह॒ पुनᳶ॑पुनः [3]  
ह्य॑स्मान्निर्गृ॒ह्णाति॒
</details>

<details open><summary>विश्वास-प्रस्तुतिः</summary>

त्रिर् निर्गृ॑ह्णाति ।  
त्रिर्हि स तन् तस्मै॒ प्राय॑च्छत् ।  
"ए॒ष ते॒ योनि॒ᳶ पुन॑र्हविर॒सि"+ इत्या॑ह ।  
पुनᳶ॑पुनर् ह्य॑स्मान् निर्गृ॒ह्णाति ।[3]  
</details>

<details><summary>मूलम्</summary>

त्रिर् निर्गृ॑ह्णाति ।  
त्रिर्हि स तन् तस्मै॒ प्राय॑च्छत् ।  
"ए॒ष ते॒ योनि॒ᳶ पुन॑र्हविर॒सि"+ इत्या॑ह ।  
पुनᳶ॑पुनर् ह्य॑स्मान् निर्गृ॒ह्णाति ।[3]  
</details>

<details><summary>भट्टभास्कर-टीका</summary>

2त्रिरिति ॥ त्रेधा ग्रहं निर्भज्य गृह्णाति । 'एष ते योनिः पुनः हविरसि' इति शाखान्तरपाठं व्याचष्टे - यत्र पुनरस्मान्निर्गृह्यते तत्रैव सामर्थ्यात् पुनर्हविरसीति भवितव्यमिति गम्यते ॥
</details>

<details><summary>मूलम् (संयुक्तम्)</summary>

चख्षु॒र्वा ए॒तद्य॒ज्ञस्य॒ यदु॒क्थ्य॑स्तस्मा॑दु॒क्थ्यꣳ॑ हु॒तꣳ सोमा॑ अ॒न्वाय॑न्ति॒ तस्मा॑दा॒त्मा चख्षु॒रन्वे॑ति॒ तस्मा॒देक॒य्ँयन्त॑म्ब॒हवोऽनु॑ यन्ति॒ तस्मा॒देको॑ बहू॒नाम्भ॒द्रो भ॑वति॒ तस्मा॒देको॑ ब॒ह्वीर्जा॒या वि॑न्दते॒
</details>

<details open><summary>विश्वास-प्रस्तुतिः</summary>

चख्षु॒र्वा ए॒तद्य॒ज्ञस्य॒ यदु॒क्थ्यः॑ ।  
तस्मा॑दु॒क्थ्यꣳ॑ हु॒तꣳ सोमा॑ अ॒न्वाय॑न्ति ।  
तस्मा॑द् आ॒त्मा चख्षु॒रन्वे॑ति ।  
तस्मा॒देक॒य्ँ यन्त॑म् ब॒हवोऽनु॑ यन्ति ।  
तस्मा॒देको॑ बहू॒नाम् भ॒द्रो भ॑वति ।  
तस्मा॒देको॑ ब॒ह्वीर् जा॒या वि॑न्दते ।  
</details>

<details><summary>मूलम्</summary>

चख्षु॒र्वा ए॒तद्य॒ज्ञस्य॒ यदु॒क्थ्यः॑ ।  
तस्मा॑दु॒क्थ्यꣳ॑ हु॒तꣳ सोमा॑ अ॒न्वाय॑न्ति ।  
तस्मा॑द् आ॒त्मा चख्षु॒रन्वे॑ति ।  
तस्मा॒देक॒य्ँ यन्त॑म् ब॒हवोऽनु॑ यन्ति ।  
तस्मा॒देको॑ बहू॒नाम् भ॒द्रो भ॑वति ।  
तस्मा॒देको॑ ब॒ह्वीर् जा॒या वि॑न्दते ।  
</details>

<details><summary>भट्टभास्कर-टीका</summary>

3चक्षुर्वा इत्यादि ॥ अस्य चक्षुस्थानीयत्वात् अमुं हुतमनुलक्ष्य सोमाश्चमसा आयन्ति । तस्मादेव कारणात् आत्मा पुरुषश्चक्षुरन्वेति अनुगच्छति चक्षुषा दृष्टमेव प्ततिपद्यते । तस्मादेव कारणादेकं चक्षुष्मन्तं यन्तं बहवोचक्षुषोनुयन्ति अनुगच्छन्ति । यद्वा - एकं प्रधानं चक्षुस्थानीयं यन्तं बहवो राजानो[वो अनुजना अ]नुयन्ति सेवन्ते । तस्मादेव कारणात् एकः पुरुषः चक्षुरिव प्रदर्शको बहूनां भद्रः कल्याणकारी भवति बहूनामुपजीव्यो भवति । तस्मादेव कारणात् चक्षुस्थानीय एकः स्वतन्त्रः पुमान् बह्वीर्जाया अस्वतन्त्रा विन्दते लभते ॥
</details>

<details><summary>मूलम् (संयुक्तम्)</summary>

यदि॑ का॒मये॑ताध्व॒र्युरा॒त्मान॑य्ँयज्ञयश॒सेना᳚र्पयेय॒मित्य॑न्त॒राह॑व॒नीय॑ञ्च हवि॒र्धान॑ञ्च॒ तिष्ठ॒न्नव॑ नयेत् [4]  
आ॒त्मान॑मे॒व य॑ज्ञयश॒सेना᳚र्पयति॒ यदि॑ का॒मये॑त॒ यज॑मानय्ँयज्ञयश॒सेना᳚र्पयेय॒मित्य॑न्त॒रा स॑दोहविर्धा॒ने तिष्ठ॒न्नव॑ नये॒द्यज॑मानमे॒व य॑ज्ञयश॒सेना᳚र्पयति॒ यदि॑ का॒मये॑त सद॒स्यान्॑यज्ञयश॒सेना᳚र्पयेय॒मिति॒ सद॑ आ॒लभ्याव॑ नयेथ्सद॒स्या॑ने॒व य॑ज्ञयश॒सेना᳚र्पयति ॥ [5]  
</details>

<details open><summary>विश्वास-प्रस्तुतिः</summary>

यदि॑ का॒मये॑त + "अध्व॒र्युर् आ॒त्मान॑य्ँ यज्ञयश॒सेना᳚र्पयेय॒म्" इति॑ ।  
अ॒न्त॒रा ऽऽह॑व॒नीय॑ञ् च हवि॒र्धान॑ञ् च॒ तिष्ठ॒न्न् अव॑ नयेत् ।[4]  
आ॒त्मान॑मे॒व य॑ज्ञयश॒सेना᳚र्पयति ।  
यदि॑ का॒मये॑त॒ -  
"यज॑मानय्ँ यज्ञयश॒सेना᳚र्पयेय॒म्" इति॑ ।  
अ॒न्त॒रा स॑दोहविर्धा॒ने तिष्ठ॒न्नव॑ नयेत् ।
यज॑मानमे॒व य॑ज्ञयश॒सेना᳚र्पयति ।  
यदि॑ का॒मये॑त -  
"सद॒स्यान्॑ यज्ञयश॒सेना᳚र्पयेय॒म्" इति॑ ।  
सद॑ आ॒लभ्याव॑ नयेत् ।  
स॒द॒स्या॑न् ए॒व य॑ज्ञयश॒सेना᳚र्पयति ॥ [5]  
</details>

<details><summary>मूलम्</summary>

यदि॑ का॒मये॑त + "अध्व॒र्युर् आ॒त्मान॑य्ँ यज्ञयश॒सेना᳚र्पयेय॒म्" इति॑ ।  
अ॒न्त॒रा ऽऽह॑व॒नीय॑ञ् च हवि॒र्धान॑ञ् च॒ तिष्ठ॒न्न् अव॑ नयेत् ।[4]  
आ॒त्मान॑मे॒व य॑ज्ञयश॒सेना᳚र्पयति ।  
यदि॑ का॒मये॑त॒ -  
"यज॑मानय्ँ यज्ञयश॒सेना᳚र्पयेय॒म्" इति॑ ।  
अ॒न्त॒रा स॑दोहविर्धा॒ने तिष्ठ॒न्नव॑ नयेत् ।
यज॑मानमे॒व य॑ज्ञयश॒सेना᳚र्पयति ।  
यदि॑ का॒मये॑त -  
"सद॒स्यान्॑ यज्ञयश॒सेना᳚र्पयेय॒म्" इति॑ ।  
सद॑ आ॒लभ्याव॑ नयेत् ।  
स॒द॒स्या॑न् ए॒व य॑ज्ञयश॒सेना᳚र्पयति ॥ [5]  
</details>

<details><summary>भट्टभास्कर-टीका</summary>

4यदि कामयेतेत्यादि ॥ यज्ञस्य यशः फलं यज्ञयशसम्, 'अनसन्तान्नपुंसकात्' इत्यच्समासान्तः । आहवनीयहविर्धानयोर्मध्ये तिष्ठन् होतृचमसमवनयेत् । गतमन्यत् । आलभ्यानुप्राप्यावनयेत् ॥

इति षष्ठे पञ्चमे प्रथमोनुवाकः ॥  
</details>
