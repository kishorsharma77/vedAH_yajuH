+++
title = "०६"

+++

<details><summary>मूलम् (संयुक्तम्)</summary>

इ॒षे त्वेति॑ ब॒र्हिरा द॑त्त इ॒च्छत॑ इव॒ ह्ये॑ष यो यज॑त
</details>

<details open><summary>विश्वास-प्रस्तुतिः</summary>

इ॒षे त्वेति॑ ब॒र्हिरा द॑त्त , इ॒च्छत॑ इव॒ ह्ये॑ष यो यज॑ते ।  
</details>

<details><summary>मूलम्</summary>

इ॒षे त्वेति॑ ब॒र्हिरा द॑त्त , इ॒च्छत॑ इव॒ ह्ये॑ष यो यज॑ते ।  
</details>

<details><summary>भट्टभास्कर-टीका</summary>

1इषे त्वेति बर्हिरादत्ते इति ॥ गतम् । मन्त्राम्नातक्रममुल्लङ्घ्य पशुमन्त्रैस्सहोपाकरणमन्त्रब्राह्मणमाम्नायते । उपाकृत्यैव मन्थ्य इत्येतदनुसारेण उपाकरणनियोजनयोर्मध्ये 'अग्नेर्जनित्रमसि'38 इत्यादीनां मन्त्राणां ब्राह्मणमाम्नातम् । इच्छत इव हीति । इष्यत इतीट्, अन्नं स्वर्गादि वा इत्यर्थः । तदर्थं त्वामाददे इति मन्त्रार्थः । अत्र केनेष्यते इत्याकांक्षायां यजमानमेष्टारं दर्शयति । अन्नमिच्छतोस्य तत्सिद्ध्यर्थं त्वामाददे इति मन्त्रार्थो दर्शितो भवति । व्यत्ययेनात्मनेपदमिषे त्वेति ॥
</details>

<details><summary>मूलम् (संयुक्तम्)</summary>

उप॒वीर॒सीत्या॒होप॒ ह्ये॑नानाक॒रोत्युपो॑ दे॒वान्
</details>

<details open><summary>विश्वास-प्रस्तुतिः</summary>

"उ॒प॒वीर॑सि" +इत्या॑ह ।  
उप॒ ह्ये॑नानाक॒रोत्युपो॑ दे॒वान् ।  
</details>

<details><summary>मूलम्</summary>

"उ॒प॒वीर॑सि" +इत्या॑ह ।  
उप॒ ह्ये॑नानाक॒रोत्युपो॑ दे॒वान् ।  
</details>

<details><summary>भट्टभास्कर-टीका</summary>

2'उपवीरसि'38 इत्यादिपशूनामुपाकरणमन्त्रः ॥ उप ह्येनानिति । यस्मादेनानुपाकरोति देवतासमीपे उपाकरोति तादर्थ्येनापि करोति पशून् तस्मात् उपवीरसीत्याहेत्यर्थः । वेतेरुपपूर्वाद्गतिकर्मणः कर्मणि क्विप् । अन्तर्भावितण्यर्थत्वादुपगमयितव्योसीति मन्त्रलिङ्गात् । तत्र मन्त्रे ब्राह्मणे वा वचनव्यत्ययः । जातौ वा बहुलवचनम् । आग्नेयानुबन्ध्यापेक्षमित्येके, एकादशाग्नीषोमीयाः, एकादश सवनीया एकादश अनूबन्बन्ध्या इत्ययमपि पक्षोस्तीति स्थापनार्थमेतदित्यन्ये । अपरे पुनराहुः - ससाधनां क्रियामुपसर्ग आह, एतानि च 'उपो देवान्'38 इत्यनन्तरं वक्ष्यमाणा देवा निर्दिश्यन्ते । अयमर्थः - एवं देवानुप संगमय्य एनं पशुमुपाकरोति ॥
</details>

<details><summary>मूलम् (संयुक्तम्)</summary>

दैवी॒र्विश॒ᳶ प्रागु॒रित्या॑ह॒ दैवी॒र्ह्ये॑ता विश॑स्स॒तीर्दे॒वानु॑प॒यन्ति॒ वह्नी॑रु॒शिज॒ इत्या॑ह
</details>

<details open><summary>विश्वास-प्रस्तुतिः</summary>

दैवी॒र्विश॒ᳶ प्रागु॒रित्या॑ह ।  
दैवी॒र्ह्ये॑ता विश॑स् स॒तीर् दे॒वान् उ॑प॒यन्ति॑ ।  
</details>

<details><summary>मूलम्</summary>

दैवी॒र्विश॒ᳶ प्रागु॒रित्या॑ह ।  
दैवी॒र्ह्ये॑ता विश॑स् स॒तीर् दे॒वान् उ॑प॒यन्ति॑ ।  
</details>

<details><summary>भट्टभास्कर-टीका</summary>

3दैवीर्हीति ॥ देवानामिमाः विशः प्रजास्सत्यो देवानग्नीषोमादीन् उपगच्छन्ति पश्ववयवाः अवदानभावमापन्नास्सर्वेऽपि । मनुष्या इत्येके । एता इति । विडपेक्ष्यं स्त्रीत्वम् । 'देवाद्यञञौ' इति यञ्, 'वा छन्दसि' इति पूर्वसवर्णदीर्घत्वम् 'हि च' इति निघाताभावे 'तिङि चोदात्तवति' इति गतेरनुदात्तत्वम्, समासश्च ॥
</details>

<details><summary>मूलम् (संयुक्तम्)</summary>

वह्नी॑रु॒शिज॒ इत्या॑ह॒र्त्विजो॒ वै वह्न॑य उ॒शिज॒स्तस्मा॑दे॒वमा॑ह॒ बृह॑स्पते धा॒रया॒ वसू॒नीति॑ [32]  
आ॒ह॒ ब्रह्म॒ वै दे॒वाना॒म्बृह॒स्पति॒र्ब्रह्म॑णै॒वास्मै॑ प॒शूनव॑ रुन्द्धे ह॒व्या ते᳚ स्वदन्ता॒मित्या॑ह स्व॒दय॑त्ये॒वैना॒न्देव॑ त्वष्ट॒र्वसु॑ र॒ण्वेत्या॑ह॒ त्वष्टा॒ वै प॑शू॒नाम्मि॑थु॒नानाꣳ॑ रूप॒कृद्रू॒पमे॒व प॒शुषु॑ दधाति॒ रेव॑ती॒ रम॑ध्व॒मित्या॑ह प॒शवो॒ वै रे॒वतीः᳚ प॒शूने॒वास्मै॑ रमयति
</details>

<details open><summary>विश्वास-प्रस्तुतिः</summary>

वह्नी॑रु॒शिज॒ इत्या॑ह । ऋ॒त्विजो॒ वै वह्न॑य उ॒शिज॒स् तस्मा॑द् ए॒वमा॑ह ।  
"बृह॑स्पते धा॒रया॒ वसू॒नि"+ इत्या॑ह । [32]  
ब्रह्म॒ वै दे॒वाना॒म्बृह॒स्पति॒र् ब्रह्म॑णै॒वास्मै॑ प॒शूनव॑ रुन्धे ।  
ह॒व्या ते᳚ स्वदन्ता॒मित्या॑ह ।
स्व॒दय॑त्ये॒वैना॒न्देव॑ त्वष्ट॒र्वसु॑ र॒ण्वेत्या॑ह ।  
त्वष्टा॒ वै प॑शू॒नाम्मि॑थु॒नानाꣳ॑ रूप॒कृद्रू॒पमे॒व प॒शुषु॑ दधाति ।  
रेव॑ती॒ रम॑ध्व॒मित्या॑ह ।  
प॒शवो॒ वै रे॒वतीः᳚ , प॒शूने॒वास्मै॑ रमयति ।  
</details>

<details><summary>मूलम्</summary>

वह्नी॑रु॒शिज॒ इत्या॑ह । ऋ॒त्विजो॒ वै वह्न॑य उ॒शिज॒स् तस्मा॑द् ए॒वमा॑ह ।  
"बृह॑स्पते धा॒रया॒ वसू॒नि"+ इत्या॑ह । [32]  
ब्रह्म॒ वै दे॒वाना॒म्बृह॒स्पति॒र् ब्रह्म॑णै॒वास्मै॑ प॒शूनव॑ रुन्धे ।  
ह॒व्या ते᳚ स्वदन्ता॒मित्या॑ह ।
स्व॒दय॑त्ये॒वैना॒न्देव॑ त्वष्ट॒र्वसु॑ र॒ण्वेत्या॑ह ।  
त्वष्टा॒ वै प॑शू॒नाम्मि॑थु॒नानाꣳ॑ रूप॒कृद्रू॒पमे॒व प॒शुषु॑ दधाति ।  
रेव॑ती॒ रम॑ध्व॒मित्या॑ह ।  
प॒शवो॒ वै रे॒वतीः᳚ , प॒शूने॒वास्मै॑ रमयति ।  
</details>

<details><summary>भट्टभास्कर-टीका</summary>

4ऋत्विजो वा इति ॥ वोढारः कर्मणो वह्नयः । 'वर्मणि[वहिश्नि]' इत्यादिना निप्रत्ययः, निदिति तत्रानुवर्तते । यागसमकालं शेषभक्षणं वा कामयमाना उशिजः । 'वशः किच्च' इतीप्रत्ययः । स्वदयति । वृद्ध्यभावश्छान्दसः । अदन्त इत्येके । त्वष्टा वा इत्यादि । गतम् । पशवो वा इत्यादि । दुग्धादिना धनेन तद्वत्वात् । संज्ञा चेयं पशूनाम् । 'रयेर्मतौ बहुलम्' इति संप्रसारणम्, 'संज्ञायाम्' इति मतुपो वत्वम्, पूर्ववत् 'रेशब्दाच्च' इति मतुप उदात्तत्वम्, पूर्ववत्पूर्वसवर्णदीर्यत्वम् ॥
</details>

<details><summary>मूलम् (संयुक्तम्)</summary>

दे॒वस्य॑ त्वा सवि॒तुᳶ प्र॑स॒व इति॑ [33]  
र॒श॒नामा द॑त्ते॒ प्रसू᳚त्या अ॒श्विनो᳚र्बा॒हुभ्या॒मित्या॑हा॒श्विनौ॒ हि दे॒वाना॑मध्व॒र्यू आस्ता᳚म्पू॒ष्णो हस्ता᳚भ्या॒मित्या॑ह॒ यत्या॑ ऋ॒तस्य॑ त्वा देवहवि॒ᳶ पाशे॒ना र॑भ॒ इत्या॑ह स॒त्यव्ँवा ऋ॒तꣳ स॒त्येनै॒वैन॑मृ॒तेना र॑भतेऽख्ष्ण॒या परि॑ हरति॒ वध्य॒ꣳ॒ हि प्र॒त्यञ्च॑म्प्रतिमु॒ञ्चन्ति॒ व्यावृ॑त्त्यै॒ धर्षा॒ मानु॑षा॒निति॒
</details>

<details open><summary>विश्वास-प्रस्तुतिः</summary>

दे॒वस्य॑ त्वा सवि॒तुᳶ प्र॑स॒व इति॑ ।[33]  
र॒श॒नामा द॑त्ते॒ प्रसू᳚त्यै ।  
अ॒श्विनो᳚र्बा॒हुभ्या॒मित्या॑ह ।  
अ॒श्विनौ॒ हि दे॒वाना॑मध्व॒र्यू आस्ता᳚म् ।  
पू॒ष्णो हस्ता᳚भ्या॒मित्या॑ह । यत्यै᳚ ।  
ऋ॒तस्य॑ त्वा देवहवि॒ᳶ पाशे॒ना र॑भ॒ इत्या॑ह ।  
स॒त्यव्ँ वा ऋ॒तꣳ स॒त्येनै॒वैन॑म् - ऋ॒तेना र॑भते ।
अ॒ख्ष्ण॒या परि॑ हरति॒ , वध्य॒ꣳ॒ हि प्र॒त्यञ्च॑म् प्रतिमु॒ञ्चन्ति, व्यावृ॑त्त्यै ।  
</details>

<details><summary>मूलम्</summary>

दे॒वस्य॑ त्वा सवि॒तुᳶ प्र॑स॒व इति॑ ।[33]  
र॒श॒नामा द॑त्ते॒ प्रसू᳚त्यै ।  
अ॒श्विनो᳚र्बा॒हुभ्या॒मित्या॑ह ।  
अ॒श्विनौ॒ हि दे॒वाना॑मध्व॒र्यू आस्ता᳚म् ।  
पू॒ष्णो हस्ता᳚भ्या॒मित्या॑ह । यत्यै᳚ ।  
ऋ॒तस्य॑ त्वा देवहवि॒ᳶ पाशे॒ना र॑भ॒ इत्या॑ह ।  
स॒त्यव्ँ वा ऋ॒तꣳ स॒त्येनै॒वैन॑म् - ऋ॒तेना र॑भते ।
अ॒ख्ष्ण॒या परि॑ हरति॒ , वध्य॒ꣳ॒ हि प्र॒त्यञ्च॑म् प्रतिमु॒ञ्चन्ति, व्यावृ॑त्त्यै ।  
</details>

<details><summary>भट्टभास्कर-टीका</summary>

5देवस्य त्वेत्यादिरशनादानविधिर्गतः , व्याख्यातश्चात्र 'आ ददे' इत्यस्य शेषतया सावित्रवत्त्वे व्याचष्टे ब्राह्मणम् । ऋतस्य त्वेति रशनया पश्वभिधानम् । सत्यं वा इति । साधुः सत्यः । तदात्मना ऋतेनैनं आरभते बध्नाति । अक्ष्णयेति कण्ठगत्या परिहरति वेष्टयति पशुम् । 'पशुरशनायाः दक्षिणमध्यर्थशीर्षं' इत्याचार्याः । हेतुमाह - वध्यं हीति । वध्यं वधार्हमनुपकारकं पशुम् । मरणारम्भे प्रत्यञ्चं प्रतीपं प्रतिकूलं प्राणवृत्तेश्शिरोतीत्य ग्रीवायामेव प्रतिमुञ्चति । तस्मादेवं बन्धनं वध्यादस्य व्यावृत्त्यै भवति ॥
</details>

<details><summary>मूलम् (संयुक्तम्)</summary>

धर्षा॒ मानु॑षा॒निति॒ नि यु॑नक्ति॒ धृत्या॑ अ॒द्भ्यः [34]  
त्वौष॑धीभ्य॒ᳶ प्रोख्षा॒मीत्या॑हा॒द्भ्यो ह्ये॑ष ओष॑धीभ्यस्स॒म्भव॑ति॒ यत्प॒शुर्
</details>

<details open><summary>विश्वास-प्रस्तुतिः</summary>

"धर्षा॒ मानु॑षा॒न्" इति॒ नि यु॑नक्ति । धृत्यै᳚ ।  

अ॒द्भ्यः त्वौष॑धीभ्य॒ᳶ प्रोख्षा॒मीत्या॑ह ।[34]   
अ॒द्भ्यो ह्ये॑ष ओष॑धीभ्यस् स॒म्भव॑ति॒, यत्प॒शुः ।  
</details>

<details><summary>मूलम्</summary>

"धर्षा॒ मानु॑षा॒न्" इति॒ नि यु॑नक्ति । धृत्यै᳚ ।  

अ॒द्भ्यः त्वौष॑धीभ्य॒ᳶ प्रोख्षा॒मीत्या॑ह ।[34]   
अ॒द्भ्यो ह्ये॑ष ओष॑धीभ्यस् स॒म्भव॑ति॒, यत्प॒शुः ।  
</details>

<details><summary>भट्टभास्कर-टीका</summary>

6नि युनक्तीति ॥ यक्षे पशुं बध्नातीति विधिः । तद्धृत्यै धृष्टत्वाय भवति । अद्भ्यस्त्वेति पशुप्रोक्षणम् । अद्भ्य ओषधीभ्यश्च संभूतं त्वामद्भिः प्रोक्षामीति मन्त्रार्थं दर्शयति । कारणेन हि कार्याणां शुद्धि । पवित्रेणोत्पूतत्वादोषधिशुद्धिरप्यस्तीति । यद्वा - आप ओषधयश्च भूयासुरित्येवमर्थं त्वामद्भिः प्रोक्षामीति मन्त्रार्थः । अद्भ्यस्संभूतत्वादद्भ्यो हीत्युक्तम् । तथाहि - पशोरपामोषधीनां कार्यत्वात् कार्यकारणयोश्चाभिन्नत्वात् कार्यकारणपशुप्रोक्षणेनैव तत्कारणानां सिद्धिरिति ब्राह्माणाभिप्रायः । पूर्वन्निघाताभावगत्यनुदात्तत्वसमासाः ॥
</details>

<details><summary>मूलम् (संयुक्तम्)</summary>

अ॒पाम्पे॒रुर॒सीत्या॑है॒ष ह्य॑पाम्पा॒ता यो मेधा॑यार॒भ्यते᳚
</details>

<details open><summary>विश्वास-प्रस्तुतिः</summary>

अ॒पाम् पे॒रुर॒सीत्या॑ह ।  
ए॒ष ह्य॑पाम् पा॒ता यो मेधा॑यार॒भ्यते᳚ ।  
</details>

<details><summary>मूलम्</summary>

अ॒पाम् पे॒रुर॒सीत्या॑ह ।  
ए॒ष ह्य॑पाम् पा॒ता यो मेधा॑यार॒भ्यते᳚ ।  
</details>

<details><summary>भट्टभास्कर-टीका</summary>

7अपां पेरुरसीति पाययति ॥ एष हीति । एष यज्ञार्थमारभ्यमाणः पशुः यागद्वारेणापां पाता रक्षिता । तस्मात्ताः पार्यते इति पेरुरिति । पातेरुप्रत्ययं मन्यते । यदा तु पिबतेः तदा अपां पेरुः पाता भवेति मन्त्रार्थोपि पठितव्यः । एष ह्यपां रक्षिता मेधार्थः पशुः, तस्मात्ताः पिबेति प्रार्थ्यते इति ॥
</details>

<details><summary>मूलम् (संयुक्तम्)</summary>

स्वा॒त्तञ्चि॒थ्सदे॑वꣳ ह॒व्यमापो॑ देवी॒स्स्वद॑तैन॒मित्या॑ह स्व॒दय॑त्ये॒वैन॑मु॒परि॑ष्टा॒त्प्रोख्ष॑त्यु॒परि॑ष्टादे॒वैन॒म्मेध्य॑ङ्करोति पा॒यय॑त्यन्तर॒त ए॒वैन॒म्मेध्य॑ङ्करोत्य॒धस्ता॒दुपो᳚ख्षति स॒र्वत॑ ए॒वैन॒म्मेध्य॑ङ्करोति ॥ [35]  
</details>

<details open><summary>विश्वास-प्रस्तुतिः</summary>

स्वा॒त्तञ्चि॒थ्सदे॑वꣳ ह॒व्यमापो॑ देवी॒स्स्वद॑तैन॒मित्या॑ह , स्व॒दय॑त्ये॒वैन᳚म् ।  
उ॒परि॑ष्टा॒त् प्रोख्ष॑त्य् , उ॒परि॑ष्टादे॒वैन॒म् मेध्य॑ङ्करोति ,
पा॒यय॑त्यन्तर॒त ए॒वैन॒म् मेध्य॑ङ्करोत्य् , अ॒धस्ता॒दुपो᳚ख्षति , स॒र्वत॑ ए॒वैन॒म् मेध्य॑ङ्करोति ॥ [35]  
</details>

<details><summary>मूलम्</summary>

स्वा॒त्तञ्चि॒थ्सदे॑वꣳ ह॒व्यमापो॑ देवी॒स्स्वद॑तैन॒मित्या॑ह , स्व॒दय॑त्ये॒वैन᳚म् ।  
उ॒परि॑ष्टा॒त् प्रोख्ष॑त्य् , उ॒परि॑ष्टादे॒वैन॒म् मेध्य॑ङ्करोति ,
पा॒यय॑त्यन्तर॒त ए॒वैन॒म् मेध्य॑ङ्करोत्य् , अ॒धस्ता॒दुपो᳚ख्षति , स॒र्वत॑ ए॒वैन॒म् मेध्य॑ङ्करोति ॥ [35]  
</details>

<details><summary>भट्टभास्कर-टीका</summary>

8स्वात्तमिति अधस्तादवोक्षणम् । अन्तरत एवम् । एतैः त्रिभिरुक्षणैः सर्वत एवैनं मेध्यं करोतीति । 'तसेश्च' इति तसिलादेशः ॥

इति षष्ठे तृतीये षष्ठोनुवाकः ॥   
</details>
