+++
title = "०३"

+++

<details><summary>मूलम् (संयुक्तम्)</summary>

वै॒ष्ण॒व्यर्चा हु॒त्वा यूप॒मच्छै॑ति वैष्ण॒वो वै दे॒वत॑या॒ यूप॒स्स्वयै॒वैन॑न्दे॒वत॒याच्छै॒त्य्
</details>

<details open><summary>विश्वास-प्रस्तुतिः</summary>

वै॒ष्ण॒व्यर्चा हु॒त्वा यूप॒मच्छै॑ति , वैष्ण॒वो वै दे॒वत॑या॒ यूप॒स् स्वयै॒वैन॑न् दे॒वत॒याऽच्छै॑ति ।  
</details>

<details><summary>मूलम्</summary>

वै॒ष्ण॒व्यर्चा हु॒त्वा यूप॒मच्छै॑ति , वैष्ण॒वो वै दे॒वत॑या॒ यूप॒स् स्वयै॒वैन॑न् दे॒वत॒याऽच्छै॑ति ।  
</details>

<details><summary>भट्टभास्कर-टीका</summary>

1वैष्णव्येत्यादि ॥ 'उरु विष्णो' इत्यनया ऋचा यूपाहुत्या यूपमभि व्याप्तुं गच्छति । उदात्तनिवृत्तिस्वरेण ङीप उदात्तत्वात् 'उदात्तयणः' इति विभक्तेरुदात्तत्वम् । वैष्णवो वै इत्यादि । गतम् । गवादिष्वपि तद्धितत्वस्य भावात् देवतयेति विशेष्यते । वनस्पत्यादीनां वैष्णवत्वात्तद्विकारस्य यूपस्य वैष्णवत्वम् ॥
</details>

<details><summary>मूलम् (संयुक्तम्)</summary>

अत्य॒न्यानगा॒न्नान्यानुपा॑गा॒मित्या॒हाति॒ ह्य॑न्यानेति॒ नान्यानु॒पैत्य्
</details>

<details open><summary>विश्वास-प्रस्तुतिः</summary>

अत्य॒न्यानगा॒न् , नान्यान् उपा॑गा॒म् इत्या॑ह  ।  
अति॒ ह्य॑न्यानेति॒ , नान्यानु॒पैति॑ ।  
</details>

<details><summary>मूलम्</summary>

अत्य॒न्यानगा॒न् , नान्यान् उपा॑गा॒म् इत्या॑ह  ।  
अति॒ ह्य॑न्यानेति॒ , नान्यानु॒पैति॑ ।  
</details>

<details><summary>भट्टभास्कर-टीका</summary>

2यूपार्थस्य वृक्षस्योपस्थानं 'अत्यन्यान्' इति । अति हीति । कांश्चिद्यज्ञियानेव पलाशादीन् लक्षणाद्धीनान् उपेत्यैव अत्येति । अतिक्रम्य त्यक्त्वा कांश्चिदयज्ञियानकर्मार्हान्नैवोपगच्छति, तस्मादेवमाहेति । 'हि च' इति निघाताभावः । 'तिङि चोदात्तवति' इति गतेरनुदात्तत्वम्, 'उदात्तवता तिङा' इति समासः ॥
</details>

<details><summary>मूलम् (संयुक्तम्)</summary>

अ॒र्वाक्त्वा॒ परै॑रविदम्प॒रोऽव॑रै॒रित्या॑हा॒र्वाग्घ्ये॑न॒म्परै᳚र्वि॒न्दति॑ प॒रोव॑रै॒स्
</details>

<details open><summary>विश्वास-प्रस्तुतिः</summary>

"अ॒र्वाक्त्वा॒ परै॑रविदम् प॒रोऽव॑रै॒र्" इत्या॑ह ।
अ॒र्वाग्घ्ये॑न॒म् परै᳚र्वि॒न्दति॑ प॒रोव॑रैः ।  
</details>

<details><summary>मूलम्</summary>

"अ॒र्वाक्त्वा॒ परै॑रविदम् प॒रोऽव॑रै॒र्" इत्या॑ह ।
अ॒र्वाग्घ्ये॑न॒म् परै᳚र्वि॒न्दति॑ प॒रोव॑रैः ।  
</details>

<details><summary>भट्टभास्कर-टीका</summary>

3अर्वागिति ॥ परैरुत्कृष्टगुणैः परः परस्ताद्दूरे वर्तमानः तस्मा देवमाहेति । परशब्दाच्छान्दसोसिप्रत्ययः । पूर्ववत् 'हि च' इति निघाताभावः ॥
</details>

<details><summary>मूलम् (संयुक्तम्)</summary>

तन्त्वा॑ जुषे [13]  
वै॒ष्ण॒वन्दे॑वय॒ज्याया॒ इत्या॑ह देवय॒ज्यायै॒ ह्ये॑नञ्जु॒षते॑
</details>

<details open><summary>विश्वास-प्रस्तुतिः</summary>

"तन् त्वा॑ जुषे वै॒ष्ण॒वन् दे॑वय॒ज्याया॒" इत्या॑ह ।[13]  
दे॒व॒य॒ज्यायै॒ ह्ये॑नञ् जु॒षते॑ ।
</details>

<details><summary>मूलम्</summary>

"तन् त्वा॑ जुषे वै॒ष्ण॒वन् दे॑वय॒ज्याया॒" इत्या॑ह ।[13]  
दे॒व॒य॒ज्यायै॒ ह्ये॑नञ् जु॒षते॑ ।
</details>

<details><summary>भट्टभास्कर-टीका</summary>

4तं चेत्यादि ॥ गतम् । देवानां यागो देवयज्या 'छन्दसि निष्टर्क्य' इत्यादौ निपात्यते ॥
</details>

<details><summary>मूलम् (संयुक्तम्)</summary>

दे॒वस्त्वा॑ सवि॒ता मध्वा॑न॒क्त्वित्या॑ह॒ तेज॑सै॒वैन॑मन॒क्त्य्
</details>

<details open><summary>विश्वास-प्रस्तुतिः</summary>

दे॒वस्त्वा॑ सवि॒ता मध्वा॑न॒क्त्वित्या॑ह । तेज॑सै॒वैन॑मन॒क्ति ।
</details>

<details><summary>मूलम्</summary>

दे॒वस्त्वा॑ सवि॒ता मध्वा॑न॒क्त्वित्या॑ह । तेज॑सै॒वैन॑मन॒क्ति ।
</details>

<details><summary>भट्टभास्कर-टीका</summary>

5यूपमाज्येनानक्ति - देवस्त्वा सवितेति । गतम् ॥
</details>

<details><summary>मूलम् (संयुक्तम्)</summary>

ओष॑धे॒ त्राय॑स्वैन॒ꣳ॒ स्वधि॑ते॒ मैनꣳ॑ हिꣳसी॒रित्या॑ह॒
</details>

<details open><summary>विश्वास-प्रस्तुतिः</summary>

ओष॑धे॒ त्राय॑स्वैन॒ꣳ॒ स्वधि॑ते॒ ,
मैनꣳ॑ हिꣳसी॒रित्या॑ह ।  
</details>

<details><summary>मूलम्</summary>

ओष॑धे॒ त्राय॑स्वैन॒ꣳ॒ स्वधि॑ते॒ ,
मैनꣳ॑ हिꣳसी॒रित्या॑ह ।  
</details>

<details><summary>भट्टभास्कर-टीका</summary>

6ऊर्ध्वाग्रं बर्हिरुछ्रयति - ओषधे त्रायस्वेति ॥
</details>

<details><summary>मूलम् (संयुक्तम्)</summary>

वज्रो॒ वै स्वधि॑ति॒श्शान्त्यै॒
</details>

<details open><summary>विश्वास-प्रस्तुतिः</summary>

वज्रो॒ वै स्वधि॑तिश् , शान्त्यै᳚ ।  
</details>

<details><summary>मूलम्</summary>

वज्रो॒ वै स्वधि॑तिश् , शान्त्यै᳚ ।  
</details>

<details><summary>भट्टभास्कर-टीका</summary>

7स्वधितिना तिर्यञ्चं पहरति - वज्रो वा इति ॥ हिंसकत्वाद्वज्र एव स्वधितिः । तस्माच्छान्त्यर्थं 'मैनं हिंसीः' इति वचनमित्यर्थः ॥
</details>

<details><summary>मूलम् (संयुक्तम्)</summary>

स्वधि॑तेर्वृ॒ख्षस्य॒ बिभ्य॑तᳶ प्रथ॒मेन॒ शक॑लेन स॒ह तेज॒ᳶ परा॑ पतति॒ यᳶ प्र॑थ॒मश्शक॑लᳶ परा॒पते॒त्तमप्या ह॑रे॒थ्सते॑जसम् [14]  
ए॒वैन॒मा ह॑रती
</details>

<details open><summary>विश्वास-प्रस्तुतिः</summary>

स्वधि॑तेर्वृ॒ख्षस्य॒ बिभ्य॑तᳶ प्रथ॒मेन॒ शक॑लेन स॒ह तेज॒ᳶ परा॑ पतति ।  
यᳶ प्र॑थ॒मश् शक॑लᳶ परा॒पते॒त् तमप्या ह॑रेत् ।  
सते॑जसम् ए॒वैन॒मा ह॑रति ।[14]  
</details>

<details><summary>मूलम्</summary>

स्वधि॑तेर्वृ॒ख्षस्य॒ बिभ्य॑तᳶ प्रथ॒मेन॒ शक॑लेन स॒ह तेज॒ᳶ परा॑ पतति ।  
यᳶ प्र॑थ॒मश् शक॑लᳶ परा॒पते॒त् तमप्या ह॑रेत् ।  
सते॑जसम् ए॒वैन॒मा ह॑रति ।[14]  
</details>

<details><summary>भट्टभास्कर-टीका</summary>

8स्वधितेरित्यादि ॥ स्वधितेः बिभ्यतो वृक्षस्य तेजः प्रथमेन शकलेन सह परापतति विनश्यति, तस्मात्प्रथमं शकलमप्याहरेत् गृहीत्वा आगच्छेत्, न केवलं यूपमेव । एवं कृते तेजस्सहितमेवैनमाहरति ॥
</details>

<details><summary>मूलम् (संयुक्तम्)</summary>

इ॒मे वै लो॒का यूपा᳚त्प्रय॒तो बि॑भ्यति॒ दिव॒मग्रे॑ण॒ मा ले॑खीर॒न्तरि॑ख्ष॒म्मध्ये॑न॒ मा हिꣳ॑सी॒रित्या॑है॒भ्य ए॒वैन॑ल्ँलो॒केभ्य॑श्शमयति॒
</details>

<details open><summary>विश्वास-प्रस्तुतिः</summary>

इ॒मे वै लो॒का यूपा᳚त् प्रय॒तो बि॑भ्यति ।  
"दिव॒मग्रे॑ण॒ मा ले॑खीर् अ॒न्तरि॑ख्ष॒म् मध्ये॑न॒ मा हिꣳ॑सी॒र्" इत्या॑ह ।  
ए॒भ्य ए॒वैन॑ल्ँ लो॒केभ्य॑श् शमयति ।  
</details>

<details><summary>मूलम्</summary>

इ॒मे वै लो॒का यूपा᳚त् प्रय॒तो बि॑भ्यति ।  
"दिव॒मग्रे॑ण॒ मा ले॑खीर् अ॒न्तरि॑ख्ष॒म् मध्ये॑न॒ मा हिꣳ॑सी॒र्" इत्या॑ह ।  
ए॒भ्य ए॒वैन॑ल्ँ लो॒केभ्य॑श् शमयति ।  
</details>

<details><summary>भट्टभास्कर-टीका</summary>

9इमे वा इत्यादि ॥ यूपात्प्रयतः प्रचलतः इमे लोका बिभ्यति पतन्नयं यस्मादवष्टभ्नोति । एतेश्शतरि इणो यणि 'शतुरनुमः' इति विभक्तेरुदात्तत्वम् । तस्मात् 'दिवमग्रेण' इत्यादिना पतन्तमनुमन्त्रयते ॥
</details>

<details><summary>मूलम् (संयुक्तम्)</summary>

वन॑स्पते श॒तव॑ल्शो॒ वि रो॒हेत्या॒व्रश्च॑ने जुहोति॒ तस्मा॑दा॒व्रश्च॑नाद्वृ॒ख्षाणा॒म्भूयाꣳ॑स॒ उत्ति॑ष्ठन्ति
</details>

<details open><summary>विश्वास-प्रस्तुतिः</summary>

वन॑स्पते श॒तव॑ल्शो॒ वि रो॒हेत्य् आ॒व्रश्च॑ने जुहोति ।  
तस्मा॑द् आ॒व्रश्च॑नाद् वृ॒ख्षाणा॒म् भूयाꣳ॑स॒ उत्ति॑ष्ठन्ति।  
</details>

<details><summary>मूलम्</summary>

वन॑स्पते श॒तव॑ल्शो॒ वि रो॒हेत्य् आ॒व्रश्च॑ने जुहोति ।  
तस्मा॑द् आ॒व्रश्च॑नाद् वृ॒ख्षाणा॒म् भूयाꣳ॑स॒ उत्ति॑ष्ठन्ति।  
</details>

<details><summary>भट्टभास्कर-टीका</summary>

10आव्रश्चने हिरण्यं निधाय परिस्तीर्याभिजुहोति । आव्रश्चनं व्रश्चनस्थानम् । तस्मादित्यादि । भूयांसो बहुतराः प्ररोहा उत्तिष्ठन्ति, 'शतवलशो वि रोह' इति वचनात् ॥
</details>

<details><summary>मूलम् (संयुक्तम्)</summary>

स॒हस्र॑वल्शा॒ वि व॒यꣳ रु॑हे॒मेत्या॑हा॒शिष॑मे॒वैतामा शा॒स्ते
</details>

<details open><summary>विश्वास-प्रस्तुतिः</summary>

स॒हस्र॑वल्शा॒ वि व॒यꣳ रु॑हे॒मेत्या॑ह + आ॒शिष॑मे॒वैतामा शा᳚स्ते ।
</details>

<details><summary>मूलम्</summary>

स॒हस्र॑वल्शा॒ वि व॒यꣳ रु॑हे॒मेत्या॑ह + आ॒शिष॑मे॒वैतामा शा᳚स्ते ।
</details>

<details><summary>भट्टभास्कर-टीका</summary>

11'सहखवल्शाः'* इत्यात्माभिमर्शः । अनेनात्माभिमर्शनेनैतामाशिषमाशास्ते ॥
</details>

<details><summary>मूलम् (संयुक्तम्)</summary>

ऽन॑ख्षसङ्गम् [15]  
वृ॒श्चे॒द्यद॑ख्षस॒ङ्गव्ँवृ॒श्चेद॑धई॒षय्ँयज॑मानस्य प्र॒मायु॑कꣳ स्या॒द्
</details>

<details open><summary>विश्वास-प्रस्तुतिः</summary>

अन॑ख्षसङ्गव्ँ वृश्चेद् यद॑ख्षस॒ङ्गव्ँ वृ॒श्चेद् , अ॑धई॒षय्ँ यज॑मानस्य प्र॒मायु॑कꣳ स्यात् । [15]
</details>

<details><summary>मूलम्</summary>

अन॑ख्षसङ्गव्ँ वृश्चेद् यद॑ख्षस॒ङ्गव्ँ वृ॒श्चेद् , अ॑धई॒षय्ँ यज॑मानस्य प्र॒मायु॑कꣳ स्यात् । [15]
</details>

<details><summary>भट्टभास्कर-टीका</summary>

12अनक्षसङ्गमित्यादि ॥ अक्षस्संगस्सज्यमानो यत्र तदक्षसङ्गम् । अनक्षसङ्गं तावति परिमाणे यूपं वृश्चेत् । विभक्तिव्यत्ययः । क्रियाविशेषणं वा । अथ यद्यक्षसङ्गं वृश्चेत् । छान्दसमन्तोदात्तत्वम् । अधिकरणे वा घञ्, थाथादिस्वरः । अधः ईषयोरधस्ताद्यदि तद्भवति तदा यजमानस्य सम्बन्धि तद्वस्तु पश्चादिकं प्रमायुकं मराणशीलं स्यात् । तिरश्चीनावक्षौ प्राचीने ईषे । ईषयोरधस्तादधईषं, अव्ययीभावः, 'तृतीयासप्तम्योर्बहुलम्' इत्यम्भावः । अधईषे सतीति ॥
</details>

<details><summary>मूलम् (संयुक्तम्)</summary>

यङ्का॒मये॒ताप्र॑तिष्ठितस्स्या॒दित्या॑रो॒हन्तस्मै॑ वृश्चेदे॒ष वै वन॒स्पती॑ना॒मप्र॑तिष्ठि॒तोऽप्र॑तिष्ठित ए॒व भ॑वति॒
</details>

<details open><summary>विश्वास-प्रस्तुतिः</summary>

यङ्का॒मये॑त - अप्र॑तिष्ठितस् स्या॒दिति॑ + आ॒रो॒हन् तस्मै॑ वृश्चेत् ।  

ए॒ष वै वन॒स्पती॑ना॒मप्र॑तिष्ठि॒तो ऽप्र॑तिष्ठित ए॒व भ॑वति ।  
</details>

<details><summary>मूलम्</summary>

यङ्का॒मये॑त - अप्र॑तिष्ठितस् स्या॒दिति॑ + आ॒रो॒हन् तस्मै॑ वृश्चेत् ।  

ए॒ष वै वन॒स्पती॑ना॒मप्र॑तिष्ठि॒तो ऽप्र॑तिष्ठित ए॒व भ॑वति ।  
</details>

<details><summary>भट्टभास्कर-टीका</summary>

13यमित्यादि ॥ आरोहः शाखासु प्ररूढः । एष वा इति वनस्पतीनां मध्ये एषोप्रतिष्ठितः, भूमावनास्थितत्वात् ॥
</details>

<details><summary>मूलम् (संयुक्तम्)</summary>

यङ्का॒मये॑ताप॒शुस्स्या॒दित्य॑प॒र्णन्तस्मै॒ शुष्का᳚ग्रव्ँवृश्चेदे॒ष वै वन॒स्पती॑नामपश॒व्यो॑ऽप॒शुरे॒व भ॑वति॒
</details>

<details open><summary>विश्वास-प्रस्तुतिः</summary>

यङ्का॒मये॑त - "अप॒शुस् स्या॒द्" इति॑ + अ॒प॒र्णन् तस्मै॒ शुष्का᳚ग्रव्ँ वृश्चेत् ।  
ए॒ष वै वन॒स्पती॑नामपश॒व्यो॑ ऽप॒शुरे॒व भ॑वति ।  
</details>

<details><summary>मूलम्</summary>

यङ्का॒मये॑त - "अप॒शुस् स्या॒द्" इति॑ + अ॒प॒र्णन् तस्मै॒ शुष्का᳚ग्रव्ँ वृश्चेत् ।  
ए॒ष वै वन॒स्पती॑नामपश॒व्यो॑ ऽप॒शुरे॒व भ॑वति ।  
</details>

<details><summary>भट्टभास्कर-टीका</summary>

14यमित्यादि ॥ गतम् ॥ अपशव्य इति । पशुभ्यो हितो न भवतीति । 'उगवादिभ्यो यत्', 'ययतोश्चातदर्थे' इत्युत्तरपदान्तोदात्तत्वम् । 'स्वरितो वाऽनुदात्ते पदादौ' इति संहितायां स्वर्यते ॥
</details>

<details><summary>मूलम् (संयुक्तम्)</summary>

यङ्का॒मये॑त पशु॒मान्थ्स्या॒दिति॑ बहुप॒र्णन्तस्मै॑ बहुशा॒खव्ँवृ॑श्चेदे॒ष वै [16]  
वन॒स्पती॑नाम्पश॒व्य॑ᳶ पशु॒माने॒व भ॑वति॒
</details>

<details open><summary>विश्वास-प्रस्तुतिः</summary>

यङ्का॒मये॑त - पशु॒मान्थ् स्या॒दिति॑ , बहुप॒र्णन् तस्मै॑ बहुशा॒खव्ँ वृ॑श्चेत् ।  

ए॒ष वै वन॒स्पती॑नाम् पश॒व्य॑ᳶ पशु॒माने॒व भ॑वति । [16]
</details>

<details><summary>मूलम्</summary>

यङ्का॒मये॑त - पशु॒मान्थ् स्या॒दिति॑ , बहुप॒र्णन् तस्मै॑ बहुशा॒खव्ँ वृ॑श्चेत् ।  

ए॒ष वै वन॒स्पती॑नाम् पश॒व्य॑ᳶ पशु॒माने॒व भ॑वति । [16]
</details>

<details><summary>भट्टभास्कर-टीका</summary>

15यमित्यादि ॥ गतम् ॥
</details>

<details><summary>मूलम् (संयुक्तम्)</summary>

प्रति॑ष्ठितव्ँवृश्चेत्प्रति॒ष्ठाका॑मस्यै॒ष वै वन॒स्पती॑ना॒म्प्रति॑ष्ठितो॒ यस्स॒मे भूम्यै॒ स्वाद्योने॑ रू॒ढᳶ प्रत्ये॒व ति॑ष्ठति॒
</details>

<details open><summary>विश्वास-प्रस्तुतिः</summary>

प्रति॑ष्ठितव्ँ वृश्चेत् प्रति॒ष्ठाका॑मस्य + ए॒ष वै वन॒स्पती॑ना॒म् प्रति॑ष्ठितो॒  
यस् स॒मे भूम्यै॒ स्वाद्योने॑ रू॒ढᳶ प्रत्ये॒व ति॑ष्ठति ।  
</details>

<details><summary>मूलम्</summary>

प्रति॑ष्ठितव्ँ वृश्चेत् प्रति॒ष्ठाका॑मस्य + ए॒ष वै वन॒स्पती॑ना॒म् प्रति॑ष्ठितो॒  
यस् स॒मे भूम्यै॒ स्वाद्योने॑ रू॒ढᳶ प्रत्ये॒व ति॑ष्ठति ।  
</details>

<details><summary>भट्टभास्कर-टीका</summary>

16प्रतिष्ठितमित्यादि ॥ प्रतिष्ठितानां मध्ये एष प्रतिष्ठितः, यस्समे तुल्ये भूम्यै भूम्या एव सम्बन्धिन्यवयवे तनूपरि तते वृक्षावयवे किंचित्स्वादेव योनेर्बीजादेः न तु शाखादेः ऊढः जातः । तस्माद्भूमिप्ररूढं स्वतन्त्रमेव वृश्चेदिति ॥
</details>

<details><summary>मूलम् (संयुक्तम्)</summary>

यᳶ प्र॒त्यङ्ङुप॑नत॒स्तव्ँवृ॑श्चे॒थ्स हि मेध॑म॒भ्युप॑नत॒ᳶ
</details>

<details open><summary>विश्वास-प्रस्तुतिः</summary>

यᳶ प्र॒त्यङ्ङुप॑नत॒स् तव्ँ वृ॑श्चे॒थ् स हि मेध॑म॒भ्युप॑नतः ।   
</details>

<details><summary>मूलम्</summary>

यᳶ प्र॒त्यङ्ङुप॑नत॒स् तव्ँ वृ॑श्चे॒थ् स हि मेध॑म॒भ्युप॑नतः ।   
</details>

<details><summary>भट्टभास्कर-टीका</summary>

17यः प्रत्यङ्ङित्यादि ॥ यः प्रत्यग्दिग्गतस्स खलु मेघं यज्ञं क्रियमाणं लक्षीकृत्य उपनतो भवति ॥
</details>

<details><summary>मूलम् (संयुक्तम्)</summary>

पञ्चा॑रत्नि॒न्तस्मै॑ वृश्चे॒द्यङ्का॒मये॒तोपै॑न॒मुत्त॑रो य॒ज्ञो न॑मे॒दिति॒ पञ्चा᳚ख्षरा प॒ङ्क्तिᳶ पाङ्क्तो॑ य॒ज्ञ उपै॑न॒मुत्त॑रो य॒ज्ञः [17]  
न॒म॒ति॒
</details>

<details open><summary>विश्वास-प्रस्तुतिः</summary>

पञ्चा॑रत्नि॒न् तस्मै॑ वृश्चे॒द्
यङ् का॒मये॒त - उपै॑न॒मुत्त॑रो य॒ज्ञो न॑मे॒दिति ।  
पञ्चा᳚ख्षरा प॒ङ्क्तिः ।  
पाङ्क्तो॑ य॒ज्ञः ।
उपै॑न॒मुत्त॑रो य॒ज्ञः न॑मति ।[17]  
</details>

<details><summary>मूलम्</summary>

पञ्चा॑रत्नि॒न् तस्मै॑ वृश्चे॒द्
यङ् का॒मये॒त - उपै॑न॒मुत्त॑रो य॒ज्ञो न॑मे॒दिति ।  
पञ्चा᳚ख्षरा प॒ङ्क्तिः ।  
पाङ्क्तो॑ य॒ज्ञः ।
उपै॑न॒मुत्त॑रो य॒ज्ञः न॑मति ।[17]  
</details>

<details><summary>भट्टभास्कर-टीका</summary>

18पञ्चारत्निमित्यादि ॥ नित्येष्वेव काम्या विधय एते, अन्यस्यानभिधानादित्येके । 'यूपं मिनोति' इति सामान्यविधानात् अनियतपरिमाणो नित्यः, नियतपरिमाणा एते काम्या इत्यन्ये । चतुर्विंशत्यङ्गुलयोरत्निः । पञ्च अरत्नयः पारमाणमस्येति उत्पन्नस्यार्हीयस्य 'अध्यर्धपूर्वाद्द्विगोः' इति लुक्, 'द्विगौ प्रमाणे' इति पूर्वपदप्रकृतिस्वरत्वम् । उत्तरो यज्ञ उक्थ्यादिः । पञ्चाक्षरा पञ्चाक्षरपदा पङ्क्तिः, पाङ्क्तत्वं यज्ञस्योक्तम् । पङ्क्तिशब्द उत्सादिः ॥
</details>

<details><summary>मूलम् (संयुक्तम्)</summary>

षड॑रत्निम्प्रति॒ष्ठाका॑मस्य॒ षड्वा ऋ॒तव॑ ऋ॒तुष्वे॒व प्रति॑ तिष्ठति स॒प्तार॑त्निम्प॒शुका॑मस्य स॒प्तप॑दा॒ शक्व॑री
</details>

<details open><summary>विश्वास-प्रस्तुतिः</summary>

षड॑रत्निम् प्रति॒ष्ठाका॑मस्य ।
षड्वा ऋ॒तवः॑ । ऋ॒तुष्वे॒व प्रति॑ तिष्ठति
स॒प्तार॑त्निम् प॒शुका॑मस्य , स॒प्तप॑दा॒ शक्व॑री ।
</details>

<details><summary>मूलम्</summary>

षड॑रत्निम् प्रति॒ष्ठाका॑मस्य ।
षड्वा ऋ॒तवः॑ । ऋ॒तुष्वे॒व प्रति॑ तिष्ठति
स॒प्तार॑त्निम् प॒शुका॑मस्य , स॒प्तप॑दा॒ शक्व॑री ।
</details>

<details><summary>भट्टभास्कर-टीका</summary>

19षडरत्निमित्यादि ॥ गतम् ॥ +++(सम्पादकटिप्पनी - विस्तृतव्याख्यानमन्यत्र मृग्यम् )+++।
</details>

<details><summary>मूलम् (संयुक्तम्)</summary>

प॒शव॒श्शक्व॑री प॒शूने॒वाव॑ रुन्द्धे॒ नवा॑रत्नि॒न्तेज॑स्कामस्य त्रि॒वृता॒ स्तोमे॑न॒ सम्मि॑त॒न्तेज॑स्त्रि॒वृत्ते॑ज॒स्व्ये॑व भ॑व॒त्येका॑दशारत्निमिन्द्रि॒यका॑म॒स्यैका॑दशाख्षरा त्रि॒ष्टुगि॑न्द्रि॒यन्त्रि॒ष्टुगि॑न्द्रिया॒व्ये॑व भ॑वति॒ पञ्च॑दशारत्नि॒म्भ्रातृ॑व्यवतᳶ पञ्चद॒शो वज्रो॒ भ्रातृ॑व्याभिभूत्यै स॒प्तद॑शारत्निम्प्र॒जाका॑मस्य सप्तद॒शᳶ प्र॒जाप॑तिᳶ प्र॒जाप॑ते॒राप्त्या॒ एक॑विꣳशत्यरत्निम्प्रति॒ष्ठाका॑मस्यैकवि॒ꣳ॒शस्स्तोमा॑नाम्प्रति॒ष्ठा प्रति॑ष्ठित्या
</details>

<details open><summary>विश्वास-प्रस्तुतिः</summary>

प॒शव॒श् शक्व॑री प॒शूने॒वाव॑ रुन्धे ।  
नवा॑रत्नि॒न्तेज॑स्कामस्य त्रि॒वृता॒ स्तोमे॑न॒ सम्मि॑त॒न्तेज॑स्त्रि॒वृत्ते॑ज॒स्व्ये॑व भ॑व॒ति ।  
एका॑दशारत्निमिन्द्रि॒यका॑म॒स्य + एका॑दशाख्षरा त्रि॒ष्टुग् , इ॑न्द्रि॒यन् त्रि॒ष्टुग् , इ॑न्द्रिया॒व्ये॑व भ॑वति ।  

पञ्च॑दशारत्नि॒म् भ्रातृ॑व्यवतः । प॒ञ्च॒द॒शो वज्रो॒ , भ्रातृ॑व्याभिभूत्यै ।  
स॒प्तद॑शारत्निम् प्र॒जाका॑मस्य । स॒प्त॒द॒शᳶ प्र॒जाप॑तिᳶ, प्र॒जाप॑ते॒राप्त्यै᳚ ।  
एक॑विꣳशत्यरत्निम् प्रति॒ष्ठाका॑मस्य । ए॒क॒वि॒ꣳ॒शस् स्तोमा॑नाम् प्रति॒ष्ठा , प्रति॑ष्ठित्यै ।  
</details>

<details><summary>मूलम्</summary>

प॒शव॒श् शक्व॑री प॒शूने॒वाव॑ रुन्धे ।  
नवा॑रत्नि॒न्तेज॑स्कामस्य त्रि॒वृता॒ स्तोमे॑न॒ सम्मि॑त॒न्तेज॑स्त्रि॒वृत्ते॑ज॒स्व्ये॑व भ॑व॒ति ।  
एका॑दशारत्निमिन्द्रि॒यका॑म॒स्य + एका॑दशाख्षरा त्रि॒ष्टुग् , इ॑न्द्रि॒यन् त्रि॒ष्टुग् , इ॑न्द्रिया॒व्ये॑व भ॑वति ।  

पञ्च॑दशारत्नि॒म् भ्रातृ॑व्यवतः । प॒ञ्च॒द॒शो वज्रो॒ , भ्रातृ॑व्याभिभूत्यै ।  
स॒प्तद॑शारत्निम् प्र॒जाका॑मस्य । स॒प्त॒द॒शᳶ प्र॒जाप॑तिᳶ, प्र॒जाप॑ते॒राप्त्यै᳚ ।  
एक॑विꣳशत्यरत्निम् प्रति॒ष्ठाका॑मस्य । ए॒क॒वि॒ꣳ॒शस् स्तोमा॑नाम् प्रति॒ष्ठा , प्रति॑ष्ठित्यै ।  
</details>

<details><summary>भट्टभास्कर-टीका</summary>

20-25पशवश्शक्वरीति ॥ तद्धेतुभूतत्वात्ताच्छब्द्यम् । एवं तेजस्त्रिवृदित्यादि द्रष्टव्यम् । पञ्चदशो वज्र इति । भ्रातृव्याभिभवहेतुत्वात् । सप्तदशः प्रजापतिरिति । सप्तदशाक्षरत्वात् । पञ्चदशादयश्शब्दा व्याख्याताः ॥ +++(सम्पादकटिप्पनी- विस्तृतं व्याख्यानमन्यत्र मृग्यम् )+++।
</details>

<details><summary>मूलम् (संयुक्तम्)</summary>

अ॒ष्टाश्रि॑र्भवत्य॒ष्टाख्ष॑रा गाय॒त्री तेजो॑ गाय॒त्री गा॑य॒त्री य॑ज्ञमु॒खन्तेज॑सै॒व गा॑यत्रि॒या य॑ज्ञमु॒खेन॒ सम्मि॑तः ॥ [18]  
</details>

<details open><summary>विश्वास-प्रस्तुतिः</summary>

अ॒ष्टाश्रि॑र्भवति ।  
अ॒ष्टाख्ष॑रा गाय॒त्री ।  
तेजो॑ गाय॒त्री । गा॒य॒त्री य॑ज्ञमु॒खम् ।  
तेज॑सै॒व गा॑यत्रि॒या य॑ज्ञमु॒खेन॒ सम्मि॑तः ॥ [18]  
</details>

<details><summary>मूलम्</summary>

अ॒ष्टाश्रि॑र्भवति ।  
अ॒ष्टाख्ष॑रा गाय॒त्री ।  
तेजो॑ गाय॒त्री । गा॒य॒त्री य॑ज्ञमु॒खम् ।  
तेज॑सै॒व गा॑यत्रि॒या य॑ज्ञमु॒खेन॒ सम्मि॑तः ॥ [18]  
</details>

<details><summary>भट्टभास्कर-टीका</summary>

26अष्टाश्रिरित्यादि ॥ अष्टत्वान्वयात् तेजोरूपगायत्र्यात्मकयज्ञतुल्यो यूपो भवति ॥

इति षष्ठे तृतीये तृतीयोनुवाकः ॥  
</details>
