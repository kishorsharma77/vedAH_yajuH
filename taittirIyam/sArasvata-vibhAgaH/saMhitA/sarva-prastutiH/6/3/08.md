+++
title = "०८"

+++

<details><summary>मूलम् (संयुक्तम्)</summary>

पर्य॑ग्नि करोति सर्व॒हुत॑मे॒वैन॑ङ्करो॒त्यस्क॑न्दा॒यास्क॑न्न॒ꣳ॒ हि तद्यद्धु॒तस्य॒ स्कन्द॑ति॒ त्रिᳶ पर्य॑ग्नि करोति॒ त्र्या॑वृ॒द्धि य॒ज्ञोऽथो॒ रख्ष॑सा॒मप॑हत्यै
</details>

<details open><summary>विश्वास-प्रस्तुतिः</summary>

पर्य॑ग्नि करोति सर्व॒हुत॑मे॒वैन॑ङ् करो॒ति । अस्क॑न्दा॒य ।  
अस्क॑न्न॒ꣳ॒ हि तद् यद्धु॒तस्य॒ स्कन्द॑ति ।  
त्रिᳶ पर्य॑ग्नि करोति ।  
त्र्या॑वृ॒द्धि य॒ज्ञः ।  
अथो॒ रख्ष॑सा॒मप॑हत्यै ।  
</details>

<details><summary>मूलम्</summary>

पर्य॑ग्नि करोति सर्व॒हुत॑मे॒वैन॑ङ् करो॒ति । अस्क॑न्दा॒य ।  
अस्क॑न्न॒ꣳ॒ हि तद् यद्धु॒तस्य॒ स्कन्द॑ति ।  
त्रिᳶ पर्य॑ग्नि करोति ।  
त्र्या॑वृ॒द्धि य॒ज्ञः ।  
अथो॒ रख्ष॑सा॒मप॑हत्यै ।  
</details>

<details><summary>भट्टभास्कर-टीका</summary>

1पर्यग्नीत्यादि ॥ परितोग्निर्यस्मिन् कर्मणि स पर्यग्निः । पशुमेवैते यथा पशुयूपाहवनीयशामित्रचात्वालान्यन्तर्भवन्ति तथाऽऽहवनीयादुल्मुकमादाय त्रिःप्रदक्षिणं परियन्ति [र्येति] सर्वहुतमेव पशुं करोति, न किंचिदप्यस्य हीयते । ततश्चास्कन्दाय स्कन्नदोषाभावार्थं भवति । कथमित्याह - अस्कन्नं हीत्यादि । पर्यग्निकरणेन सर्वमिदमग्नौ हुतप्रायं क्रियते; यच्च हुतस्य निवृत्तप्रयोजनस्य स्कन्दति अस्कन्नमेव तत् । न तत्र स्कन्नदोषः । त्रिरिति संख्याविधिः । गतः ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्त्यन्वा॒रभ्य॑ᳶ प॒शू (३) र्नान्वा॒रभ्या (३) इति॑ मृ॒त्यवे॒ वा ए॒ष नी॑यते॒ यत्प॒शुस्तय्ँयद॑न्वा॒रभे॑त प्र॒मायु॑को॒ यज॑मानस्स्या॒दथो॒ खल्वा॑हुस्सुव॒र्गाय॒ वा ए॒ष लो॒काय॑ नीयते॒ यत् [41]  
प॒शुरिति॒ यन्नान्वा॒रभे॑त सुव॒र्गाल्लो॒काद्यज॑मानो हीयेत वपा॒श्रप॑णीभ्याम॒न्वार॑भते॒ तन्नेवा॒न्वार॑ब्ध॒न्नेवान॑न्वारब्ध॒म्
</details>

<details open><summary>विश्वास-प्रस्तुतिः</summary>

ब्रह्मवा॒दिनो॑ वदन्ति -
"अ॒न्वा॒रभ्य॑ᳶ प॒शूर् (३) नान्वा॒रभ्या (३) इति॑ ।  
मृ॒त्यवे॒ वा ए॒ष नी॑यते ।  
यत् प॒शुस् तय्ँ यत् अ॑न्वा॒रभे॑त , प्र॒मायु॑को॒ यज॑मानस् स्यात् ।  
अथो॒ खल्वा॑हुस् -
"सुव॒र्गाय॒ वा ए॒ष लो॒काय॑ नीयते॒ यत् प॒शुर्" इति॑ ।[41]  
यन्नान्वा॒रभे॑त सुव॒र्गाल् लो॒काद् यज॑मानो हीयेत ।  
व॒पा॒श्रप॑णीभ्याम् अ॒न्वार॑भते॒ , तन्नेवा॒न्वार॑ब्ध॒न् नेवान॑न्वारब्धम् ।  
</details>

<details><summary>मूलम्</summary>

ब्रह्मवा॒दिनो॑ वदन्ति -
"अ॒न्वा॒रभ्य॑ᳶ प॒शूर् (३) नान्वा॒रभ्या (३) इति॑ ।  
मृ॒त्यवे॒ वा ए॒ष नी॑यते ।  
यत् प॒शुस् तय्ँ यत् अ॑न्वा॒रभे॑त , प्र॒मायु॑को॒ यज॑मानस् स्यात् ।  
अथो॒ खल्वा॑हुस् -
"सुव॒र्गाय॒ वा ए॒ष लो॒काय॑ नीयते॒ यत् प॒शुर्" इति॑ ।[41]  
यन्नान्वा॒रभे॑त सुव॒र्गाल् लो॒काद् यज॑मानो हीयेत ।  
व॒पा॒श्रप॑णीभ्याम् अ॒न्वार॑भते॒ , तन्नेवा॒न्वार॑ब्ध॒न् नेवान॑न्वारब्धम् ।  
</details>

<details><summary>भट्टभास्कर-टीका</summary>

2ब्रह्मवादिन इत्यादि ॥ अन्वारम्भः स्पर्शः । 'विचार्यमाणानाम्' इत्युभयत्र प्लुतः । मृत्यवे इत्यादि । मृत्यवे नीयमानं पशुं यदि हस्तेनान्वारभेत मरणशीलो यजमानस्स्यात् । अथ स्वर्गाय नीयमानं पशुं यदि नान्वारभेत स्वर्गाद्धीयेत यजमानः । तस्मादुभयदोषपरिहारार्थं वपाश्रपणीभ्यामन्वारभेतैव । तद्धि हस्तेनास्पर्शनात् अन्वारब्धमिव न भवति । ताभ्यां स्पर्शनात् अनन्वारब्धमिव च न भवति । ततश्चोभयदोषाप्रसङ्ग इति ।
उभयत्र भावे निष्ठा ॥
</details>

<details><summary>मूलम् (संयुक्तम्)</summary>

उप॒ प्रेष्य॑ होतर्ह॒व्या दे॒वेभ्य॒ इत्या॑हेषि॒तꣳ हि कर्म॑ क्रि॒यते॒
</details>

<details open><summary>विश्वास-प्रस्तुतिः</summary>

"उप॒ प्रेष्य॑ होतर्ह॒व्या दे॒वेभ्य॒" इत्या॑ह ।  
इ॒षि॒तꣳ हि कर्म॑ क्रि॒यते᳚ ।  
</details>

<details><summary>मूलम्</summary>

"उप॒ प्रेष्य॑ होतर्ह॒व्या दे॒वेभ्य॒" इत्या॑ह ।  
इ॒षि॒तꣳ हि कर्म॑ क्रि॒यते᳚ ।  
</details>

<details><summary>भट्टभास्कर-टीका</summary>

3अत्राश्राव्य प्रत्याश्राविते संप्रैष उपप्रैषः । उप प्रेष्येति ॥ तत्र प्रकर्षेण इष्टतमस्य देवसमीपे ख्यापयति । संप्रैषार्थं दर्शयितुमाह - इषितमिति । इष्टं ह्येतत्कर्म पशुयागाख्यं क्रियते; तस्मादेवमाहेति ॥
</details>

<details><summary>मूलम् (संयुक्तम्)</summary>

रेव॑तीर्य॒ज्ञप॑तिम्प्रिय॒धा वि॑श॒तेत्या॑ह यथाय॒जुरे॒वैतद्
</details>

<details open><summary>विश्वास-प्रस्तुतिः</summary>

"रेव॑तीर्य॒ज्ञप॑तिम् प्रिय॒धा वि॑श॒त"+ इत्या॑ह ।
य॒था॒य॒जुर् ए॒वैतत् ।  
</details>

<details><summary>मूलम्</summary>

"रेव॑तीर्य॒ज्ञप॑तिम् प्रिय॒धा वि॑श॒त"+ इत्या॑ह ।
य॒था॒य॒जुर् ए॒वैतत् ।  
</details>

<details><summary>भट्टभास्कर-टीका</summary>

4रेवतीरिति पशुमुदञ्चं नीयमानमनुमन्त्रयते ॥ अत्र यथा यजुषा प्रार्थ्यते 'यज्ञपतिं प्रियधाऽऽविशत' 'हविषस्त्मना यज समस्य तनुवा भव' ' यज्ञे यज्ञपतिं धाः' इति तत्सर्वं तथा संपद्यते । एवमग्निना पुरस्तादित्यादि ॥
</details>

<details><summary>मूलम् (संयुक्तम्)</summary>

अ॒ग्निना॑ पु॒रस्ता॑देति॒ रख्ष॑सा॒मप॑हत्यै पृथि॒व्यास्स॒म्पृच॑ᳶ पा॒हीति॑ ब॒र्हिः [42]  
उपा᳚स्य॒त्यस्क॑न्दा॒यास्क॑न्न॒ꣳ॒ हि तद्यद्ब॒र्हिषि॒ स्कन्द॒त्यथो॑ बर्हि॒षद॑मे॒वैन॑ङ्करोति॒
</details>

<details open><summary>विश्वास-प्रस्तुतिः</summary>

अ॒ग्निना॑ पु॒रस्ता॑देति ।  रख्ष॑सा॒मप॑हत्यै ।  
पृ॒थि॒व्यास्स॒म्पृच॑ᳶ पा॒हीति॑ ब॒र्हिः उपा᳚स्य॒ति [42]। अस्क॑न्दा॒य ।  
अस्क॑न्न॒ꣳ॒ हि तद् , यद् ब॒र्हिषि॒ स्कन्द॑ति ।  
अथो॑ बर्हि॒षद॑म् ए॒वैन॑ङ् करोति ।  
</details>

<details><summary>मूलम्</summary>

अ॒ग्निना॑ पु॒रस्ता॑देति ।  रख्ष॑सा॒मप॑हत्यै ।  
पृ॒थि॒व्यास्स॒म्पृच॑ᳶ पा॒हीति॑ ब॒र्हिः उपा᳚स्य॒ति [42]। अस्क॑न्दा॒य ।  
अस्क॑न्न॒ꣳ॒ हि तद् , यद् ब॒र्हिषि॒ स्कन्द॑ति ।  
अथो॑ बर्हि॒षद॑म् ए॒वैन॑ङ् करोति ।  
</details>

<details><summary>भट्टभास्कर-टीका</summary>

5अग्रतो नीयमानेनाग्निना सहैति । शमिता पशुं नयत् आहवनीयादुल्मुकमादायाग्नीध्रो गच्छति पशोः नीयमानस्य 'पृथिव्यास्संपृचः' इति पशुनिहननस्थाने निहन्यमानाय बर्हिरुपास्यति । उपाकरणायान्यतरत् । अस्कन्दायेत्यादि । गतम् । बर्हिषदं बर्हिषि सादितंकरोति । छान्दसः सलोपः ॥
</details>

<details><summary>मूलम् (संयुक्तम्)</summary>

परा॒ङा व॑र्ततेऽध्व॒र्युᳶ प॒शोस्सं᳚ज्ञ॒प्यमा॑नात्प॒शुभ्य॑ ए॒व तन्नि ह्नु॑त आ॒त्मनोना᳚व्रस्काय॒ गच्छ॑ति॒ श्रिय॒म्प्र प॒शूना᳚प्नोति॒ य ए॒वव्ँवेद॑
</details>

<details open><summary>विश्वास-प्रस्तुतिः</summary>

परा॒ङा व॑र्ततेऽध्व॒र्युᳶ प॒शोस् ।  
सं᳚ज्ञ॒प्यमा॑नात् प॒शुभ्य॑ ए॒व तन्नि ह्नु॑ते ।  
आ॒त्मनो ऽना᳚व्रस्काय ।  
गच्छ॑ति॒ श्रिय॒म् प्र प॒शून् आ᳚प्नोति॒ य ए॒वव्ँ वेद॑ ।  
</details>

<details><summary>मूलम्</summary>

परा॒ङा व॑र्ततेऽध्व॒र्युᳶ प॒शोस् ।  
सं᳚ज्ञ॒प्यमा॑नात् प॒शुभ्य॑ ए॒व तन्नि ह्नु॑ते ।  
आ॒त्मनो ऽना᳚व्रस्काय ।  
गच्छ॑ति॒ श्रिय॒म् प्र प॒शून् आ᳚प्नोति॒ य ए॒वव्ँ वेद॑ ।  
</details>

<details><summary>भट्टभास्कर-टीका</summary>

6पराङिति ॥ हन्यमानात्पशोः पराङ्मुख आवर्त्योऽध्वर्युः । तथा सति पशुभ्यो निह्नवः अपलापः कृतो भवति नाहमस्य मारयितेति पशुभ्यः ख्यापितं भवति । तच्चात्मनोनाव्रस्काय अच्छेदाय भवति । व्रश्चतिस्सकारोपध इष्यते, घञि कुत्वे चुत्वं निवर्तते । गच्छतीत्यादि । वेदितुः फलम् ॥
</details>

<details><summary>मूलम् (संयुक्तम्)</summary>

प॒श्चाल्लो॑का॒ वा ए॒षा प्राच्यु॒दानी॑यते॒ यत्पत्नी॒ नम॑स्त आता॒नेत्या॑हादि॒त्यस्य॒ वै र॒श्मयः॑ [43]  
आ॒ता॒नास्तेभ्य॑ ए॒व नम॑स्करोत्यन॒र्वा प्रेहीत्या॑ह॒ भ्रातृ॑व्यो॒ वा अर्वा॒ भ्रातृ॑व्यापनुत्त्यै
</details>

<details open><summary>विश्वास-प्रस्तुतिः</summary>

प॒श्चाल् लो॑का॒ वा ए॒षा प्राच्यु॒दानी॑यते॒ यत् पत्नी॒ , नम॑स्त आता॒नेत्या॑ह ।  
आ॒दि॒त्यस्य॒ वै र॒श्मयः॑ ।[43]  
आ॒ता॒नास्तेभ्य॑ ए॒व नम॑स्करोत्यन॒र्वा प्रेहीत्या॑ह ।  
भ्रातृ॑व्यो॒ वा अर्वा॒ , भ्रातृ॑व्यापनुत्त्यै ।
</details>

<details><summary>मूलम्</summary>

प॒श्चाल् लो॑का॒ वा ए॒षा प्राच्यु॒दानी॑यते॒ यत् पत्नी॒ , नम॑स्त आता॒नेत्या॑ह ।  
आ॒दि॒त्यस्य॒ वै र॒श्मयः॑ ।[43]  
आ॒ता॒नास्तेभ्य॑ ए॒व नम॑स्करोत्यन॒र्वा प्रेहीत्या॑ह ।  
भ्रातृ॑व्यो॒ वा अर्वा॒ , भ्रातृ॑व्यापनुत्त्यै ।
</details>

<details><summary>भट्टभास्कर-टीका</summary>

7पश्चाल्लोकेत्यादि ॥ अत्र 'नमस्त आतान' इति पत्नीमादित्यमुदीक्षयति । 'अनर्वा प्रेहि' इत्यादि प्राचीमेनामुदानयन्वाचयति । तत्रेदमुच्यते । पश्चाल्लोका पश्चात्स्थानस्थिता इदानीं प्राच्युदानीयते पत्नी । तस्मात् 'नमस्त आतान'51 इत्यादित्यमुपतिष्ठते आभिमुख्येनातन्यमानोरश्मिः आतान इति कृत्वा । तदेवाह - आदित्यस्य वा इति । मन्त्रे मतुब्लोपः । अनर्वेति । कुत्सितमरणम् । 'अवद्यावम' इति अर्तेः नन्प्रत्ययोर्वादेशश्च निपात्यते । तद्रहितः अनर्वा, 'भ्रातृव्यो वा अर्वा' इति ब्राह्मणे वनिप्प्रत्ययान्तस्य दर्शनात् सोपि तदर्थोस्तीति ज्ञायते । भ्रातृव्यापनुतिशब्दो दासीभारादिर्द्रष्टव्यः ॥
</details>

<details><summary>मूलम् (संयुक्तम्)</summary>

घृ॒तस्य॑ कु॒ल्यामनु॑ स॒ह प्र॒जया॑ स॒ह रा॒यस्पोषे॒णेत्या॑हा॒शिष॑मे॒वैतामा शा᳚स्त॒ आपो॑ देवीश्शुद्धायुव॒ इत्या॑ह यथाय॒जुरे॒वैतत् ॥ [44]  
</details>

<details open><summary>विश्वास-प्रस्तुतिः</summary>

घृ॒तस्य॑ कु॒ल्यामनु॑ स॒ह प्र॒जया॑ , स॒ह रा॒यस् पोषे॒णेत्या॑ह ।   
आ॒शिष॑म् ए॒वैताम् आ शा᳚स्ते ।   
आपो॑ देवीश् शुद्धायुव॒ इत्या॑ह ।  
य॒था॒य॒जुर् ए॒वैतत् ॥ [44]  
</details>

<details><summary>मूलम्</summary>

घृ॒तस्य॑ कु॒ल्यामनु॑ स॒ह प्र॒जया॑ , स॒ह रा॒यस् पोषे॒णेत्या॑ह ।   
आ॒शिष॑म् ए॒वैताम् आ शा᳚स्ते ।   
आपो॑ देवीश् शुद्धायुव॒ इत्या॑ह ।  
य॒था॒य॒जुर् ए॒वैतत् ॥ [44]  
</details>

<details><summary>भट्टभास्कर-टीका</summary>

8घृतस्य कुल्यामित्यादि प्रार्थना ॥ आपो देवीरिति पत्नीमपोवेक्षमाणां वाचयति । यथा यजुरिति । ऊर्ध्वं भूयास्मेत्येतद्यथा यजुस्संपद्यते एवेति ॥

इति षष्ठे तृतीये अष्टमोनुवाकः ॥  
</details>
