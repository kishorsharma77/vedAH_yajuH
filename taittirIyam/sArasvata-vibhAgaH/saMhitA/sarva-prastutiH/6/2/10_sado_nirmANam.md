+++
title = "१० सदो निर्माणम्"

+++

सोमऋषिः  


<details><summary>मूलम् (संयुक्तम्)</summary>

दे॒वस्य॑ त्वा सवि॒तुᳶ प्र॑स॒व इत्यभ्रि॒मा द॑त्ते॒ प्रसू᳚त्या अ॒श्विनो᳚र्बा॒हुभ्या॒मित्या॑हा॒श्विनौ॒ हि दे॒वाना॑मध्व॒र्यू आस्ता᳚म्पू॒ष्णो हस्ता᳚भ्या॒मित्या॑ह॒ यत्यै॒ वज्र॑ इव॒ वा ए॒षा यदभ्रि॒रभ्रि॑रसि॒ नारि॑र॒सीत्या॑ह॒ शान्त्यै॒
</details>

<details open><summary>विश्वास-प्रस्तुतिः</summary>

दे॒वस्य॑ त्वा सवि॒तुᳶ प्र॑स॒व इत्यभ्रि॒मा द॑त्ते॒ प्रसू᳚त्यै ।  
अ॒श्विनो᳚र् बा॒हुभ्या॒मित्या॑ह ।  
अ॒श्विनौ॒ हि दे॒वाना॑मध्व॒र्यू आस्ता᳚म् ।  
पू॒ष्णो हस्ता᳚भ्या॒मित्या॑ह॒ , यत्यै᳚ ।  
वज्र॑ इव॒ वा ए॒षा यदभ्रि॒रभ्रि॑रसि॒ नारि॑र॒सीत्या॑ह॒ , शान्त्यै᳚ ।
</details>

<details><summary>मूलम्</summary>

दे॒वस्य॑ त्वा सवि॒तुᳶ प्र॑स॒व इत्यभ्रि॒मा द॑त्ते॒ प्रसू᳚त्यै ।  
अ॒श्विनो᳚र् बा॒हुभ्या॒मित्या॑ह ।  
अ॒श्विनौ॒ हि दे॒वाना॑मध्व॒र्यू आस्ता᳚म् ।  
पू॒ष्णो हस्ता᳚भ्या॒मित्या॑ह॒ , यत्यै᳚ ।  
वज्र॑ इव॒ वा ए॒षा यदभ्रि॒रभ्रि॑रसि॒ नारि॑र॒सीत्या॑ह॒ , शान्त्यै᳚ ।
</details>

<details><summary>भट्टभास्कर-टीका</summary>

1देवस्य त्वेत्यादिविधिः ॥ खनित्रमभ्रिं औदुम्बर्यवटपरिलेखनार्थमादत्ते अनेन सावित्रेण मन्त्रेण । तत्प्रसूत्यै सवितुर्देवस्यानुज्ञानाय भवति । 'तादौ च' इति गतेः प्रकृतिस्वरत्वम् । अश्विनोरित्यादि । गतम् । यत्यै नियतत्वाय तद्भवति । आयुधत्वाद्वज्रतुल्या अभ्रिः । शान्त्या इति । अपां भरणात् 'बिभर्तेरन् रिश्च' इति वचनात् स्त्रीत्वेन चाभ्रीणां शान्तिर्भवति ॥
</details>

<details><summary>मूलम् (संयुक्तम्)</summary>

काण्डे॑काण्डे॒ वै क्रि॒यमा॑णे य॒ज्ञꣳ रख्षाꣳ॑सि जिघाꣳसन्ति॒ परि॑लिखित॒ꣳ॒ रख्ष॒ᳶ परि॑लिखिता॒ अरा॑तय॒ इत्या॑ह॒ रख्ष॑सा॒मप॑हत्यै [49]  
इ॒दम॒हꣳ रख्ष॑सो ग्री॒वा अपि॑ कृन्तामि॒ यो᳚ऽस्मान्द्वेष्टि॒ यञ्च॑ व॒यन्द्वि॒ष्म इत्या॑ह॒ द्वौ वाव पुरु॑षौ॒ यञ्चै॒व द्वेष्टि॒ यश्चै॑न॒न्द्वेष्टि॒ तयो॑रे॒वान॑न्तरायङ्ग्री॒वाᳵ कृ॑न्तति
</details>

<details open><summary>विश्वास-प्रस्तुतिः</summary>

काण्डे॑काण्डे॒ वै क्रि॒यमा॑णे य॒ज्ञꣳ रख्षाꣳ॑सि जिघाꣳसन्ति॒
</details>

<details><summary>मूलम्</summary>

काण्डे॑काण्डे॒ वै क्रि॒यमा॑णे य॒ज्ञꣳ रख्षाꣳ॑सि जिघाꣳसन्ति॒
</details>

<details><summary>भट्टभास्कर-टीका</summary>

2काण्डेकाण्ड इत्यादि ॥ व्याख्यातम् । +++(सम्पादकटिप्पनी - षष्ठे काण्डे - प्रथमे प्रपाठके)+++
-  काण्डे॑काण्डे॒ वै क्रि॒यमा॑णे य॒ज्ञꣳ रख्षाꣳ॑सि जिघाꣳसन्ति ।  
परि॑लिखित॒ꣳ॒ रख्ष॒ᳶ परि॑लिखिता॒ अरा॑तय॒ इत्या॑ह ।
रख्ष॑सा॒मप॑हत्यै ।[56]  
"इ॒दम॒हꣳ रख्ष॑सो ग्री॒वा अपि॑ कृन्तामि॒ , यो᳚ऽस्मान् द्वेष्टि॒ यञ्च॑ व॒यन् द्वि॒ष्म" इत्या॑ह ।
</details>

<details><summary>भट्टभास्कर-टीका</summary>

7काण्डेकाण्ड इति ॥ व्याख्यातम् ।
-  [तदभिप्रायमाह - काण्डेकाण्डे इति ॥ काण्डं पर्व अवयव इति पर्यायाः । सर्वस्मिन् यज्ञावयवे क्रियमाणे आरभ्यमाणे यज्ञं रक्षांसि हन्तुमिच्छन्ति ।   

पदपरिलेखनेन रक्षःप्रभृतेः परितो नाशितत्वात् एतद्वचनं रक्षसामपहत्यै भवति । पूर्ववद्गतेः प्रकृतिस्वरत्वम् ॥]
</details>

<details open><summary>विश्वास-प्रस्तुतिः</summary>

परि॑लिखित॒ꣳ॒ रख्ष॒ᳶ परि॑लिखिता॒ अरा॑तय॒ इत्या॑ह॒ रख्ष॑सा॒मप॑हत्यै ।[49]  
</details>

<details><summary>मूलम्</summary>

परि॑लिखित॒ꣳ॒ रख्ष॒ᳶ परि॑लिखिता॒ अरा॑तय॒ इत्या॑ह॒ रख्ष॑सा॒मप॑हत्यै ।[49]  
</details>

<details><summary>भट्टभास्कर-टीका</summary>

परिलिखितमित्यादि । रक्षसामपहत्यै भवति । पूर्ववद्गतेः प्रकतिस्वरत्वम् ॥
</details>

<details open><summary>विश्वास-प्रस्तुतिः</summary>

इ॒दम॒हꣳ रख्ष॑सो ग्री॒वा अपि॑ कृन्तामि॒,  यो᳚ऽस्मान्द्वेष्टि॒ यञ्च॑ व॒यन् द्वि॒ष्म इत्या॑ह॒   
द्वौ वाव पुरु॑षौ॒ यञ्चै॒व द्वेष्टि॒ यश्चै॑न॒न्द्वेष्टि॒ , तयो॑रे॒वान॑न्तरायङ्ग्री॒वाᳵ कृ॑न्तति ।
</details>

<details><summary>मूलम्</summary>

इ॒दम॒हꣳ रख्ष॑सो ग्री॒वा अपि॑ कृन्तामि॒,  यो᳚ऽस्मान्द्वेष्टि॒ यञ्च॑ व॒यन् द्वि॒ष्म इत्या॑ह॒   
द्वौ वाव पुरु॑षौ॒ यञ्चै॒व द्वेष्टि॒ यश्चै॑न॒न्द्वेष्टि॒ , तयो॑रे॒वान॑न्तरायङ्ग्री॒वाᳵ कृ॑न्तति ।
</details>

<details><summary>भट्टभास्कर-टीका</summary>

इदमहमित्यादि ॥ व्याख्यातम् । +++(सम्पादकटिप्पनी - प्रथमे काण्डे , द्वितीये प्रपाठके ।)+++ अनन्तरायं अव्यवधानेन ग्रीवाश्छिनत्ति ॥
</details>



<details><summary>मूलम् (संयुक्तम्)</summary>

 － परि॑लिखित॒ꣳ॒ रख्ष॒ᳶ परि॑लिखिता॒ अरा॑तय इ॒दम॒हꣳ रख्ष॑सो ग्री॒वा अपि॑ कृन्तामि॒ यो᳚ऽस्मान्द्वेष्टि॒ यञ्च॑ व॒यन्द्वि॒ष्म इ॒दम॑स्य ग्री॒वाः [11] अपि॑ कृन्तामि
</details>


<details><summary>भट्टभास्कर-टीका</summary>
9पदं परिलिखति - परिलिखितमिति ॥ परिलिखितं परितो नाशितं रक्षोस्तु यदत्र छिद्रान्वेषि । 'गतिरनन्तरः' इति पूर्वपदप्रकृतिस्वरत्वम् । किच्च अरातयो धनस्यादातारः शत्रवः । वहुळवचनात्कर्तरि क्तिन् । अव्ययपूर्वपदप्रकृतिस्वरत्वम् । तेपि परिलिखितास्सन्तु अनेन पदविलेखनेन ।

कथमित्याह - यदेतत्परिलिखामि इदं खल्वहं रक्षसः ग्रीवा अपिकृन्तामि यथेष्टं कृन्तामि छिनद्मि । अपिशब्दः कामचारं द्योतयति । ग्रीवाशब्दो धमनिवचनः, तासां बहुत्वाद्बहुवचनं, यथा 'ग्रीवाभ्योण्च` इति । कृती छेदने, 'शेमुचादीनाम्' इति नुम् ।  
तथा योऽस्मान् द्वेष्टि यं च वयं द्विष्मः तस्य द्वेष्टुः द्वेष्यस्य शत्रोः ग्रीवाः इदमपि कृन्तामि यदेतत्परिलिखामि । 'द्वौ वाव पुरुषौ' इत्यादि ब्राह्मणम् । इदमिति क्रियाविषेणत्वान्नपुंसकत्वम् ॥
</details>

<details><summary>मूलम् (संयुक्तम्)</summary>

दि॒वे त्वा॒न्तरि॑ख्षाय त्वा पृथि॒व्यै त्वेत्या॑है॒भ्य ए॒वैना᳚ल्ँ लो॒केभ्य॒ᳶ प्रोख्ष॑ति प॒रस्ता॑द॒र्वाची॒म्प्रोख्ष॑ति॒ तस्मा᳚त् [50]  
प॒रस्ता॑द॒र्वाची᳚म्मनु॒ष्या॑ ऊर्ज॒मुप॑ जीवन्ति
</details>

<details open><summary>विश्वास-प्रस्तुतिः</summary>

दि॒वे त्वा॒ , ऽन्तरि॑ख्षाय त्वा , पृथि॒व्यै त्वेत्या॑ह - ए॒भ्य ए॒वैना᳚ल्ँ लो॒केभ्य॒ᳶ प्रोख्ष॑ति ।  
प॒रस्ता॑द॒र्वाची॒म् प्रोख्ष॑ति ।  
तस्मा᳚त् प॒रस्ता॑द् अ॒र्वाची᳚म् मनु॒ष्या॑ ऊर्ज॒मुप॑ जीवन्ति ।[50]
</details>

<details><summary>मूलम्</summary>

दि॒वे त्वा॒ , ऽन्तरि॑ख्षाय त्वा , पृथि॒व्यै त्वेत्या॑ह - ए॒भ्य ए॒वैना᳚ल्ँ लो॒केभ्य॒ᳶ प्रोख्ष॑ति ।  
प॒रस्ता॑द॒र्वाची॒म् प्रोख्ष॑ति ।  
तस्मा᳚त् प॒रस्ता॑द् अ॒र्वाची᳚म् मनु॒ष्या॑ ऊर्ज॒मुप॑ जीवन्ति ।[50]
</details>

<details><summary>भट्टभास्कर-टीका</summary>

3दिव इत्यादि एभ्यः दिवादिलोकार्थं एनामौदुम्बरीं प्रोक्षति । परस्तादित्यादि । अग्रादारभ्य मूलात्प्रोक्षति । परशब्दादस्तातिः पञ्चम्याः । अर्वागञ्चतीति क्विनि नकाराकारयोर्लुप्तयोः 'चौ' इति पूर्वपदस्य दीर्घत्वम्, अन्तोदात्तत्वं च । ततस्स्वादग्रादारम्य यावन्मूलमन्नं भुञ्जते । यद्वा - परस्तात्प्रक्षिप्तां अर्वाचीमधोगच्छन्तीं मनुष्या भुञ्जते ॥
</details>

<details><summary>मूलम् (संयुक्तम्)</summary>

क्रू॒रमि॑व॒ वा ए॒तत्क॑रोति॒ यत्खन॑त्य॒पोऽव॑ नयति॒ शान्त्यै॒ यव॑मती॒रव॑ नय॒त्यूर्ग्वै यव॒ ऊर्गु॑दु॒म्बर॑ ऊ॒र्जैवोर्ज॒ꣳ॒ सम॑र्धयति॒
</details>

<details open><summary>विश्वास-प्रस्तुतिः</summary>

क्रू॒रमि॑व॒ वा ए॒तत् क॑रोति॒ , यत् खन॑त्य॒पोऽव॑ नयति॒ , शान्त्यै᳚ ।  

यव॑मती॒रव॑ नय॒त्यूर्ग्वै यव॒ ऊर्गु॑दु॒म्बर॑ ऊ॒र्जैवोर्ज॒ꣳ॒ सम॑र्धयति ।  
</details>

<details><summary>मूलम्</summary>

क्रू॒रमि॑व॒ वा ए॒तत् क॑रोति॒ , यत् खन॑त्य॒पोऽव॑ नयति॒ , शान्त्यै᳚ ।  

यव॑मती॒रव॑ नय॒त्यूर्ग्वै यव॒ ऊर्गु॑दु॒म्बर॑ ऊ॒र्जैवोर्ज॒ꣳ॒ सम॑र्धयति ।  
</details>

<details><summary>भट्टभास्कर-टीका</summary>

4क्रूरमिवेत्यादि ॥ गतम् । +++(समप्पादकटिप्पनी - विस्तृतव्याख्यानमन्यत्र मृग्यम्)+++
अवटेऽपोवनयनं शान्त्यै भवति । यवमतीरिति । उभयोरेतद्धेतुत्वादुभयोर्योगस्तत्समृद्ध्यै भवति ॥
</details>

<details><summary>मूलम् (संयुक्तम्)</summary>

यज॑मानेन॒ सम्मि॒तौदु॑म्बरी भवति॒ यावा॑ने॒व यज॑मान॒स्ताव॑तीमे॒वास्मि॒न्नूर्ज॑न्दधाति
</details>

<details open><summary>विश्वास-प्रस्तुतिः</summary>

यज॑मानेन॒ सम्मि॒तौदु॑म्बरी भवति ।  
यावा॑ने॒व यज॑मान॒स् ताव॑तीम् ए॒वास्मि॒न्न् ऊर्ज॑न्दधाति ।
</details>

<details><summary>मूलम्</summary>

यज॑मानेन॒ सम्मि॒तौदु॑म्बरी भवति ।  
यावा॑ने॒व यज॑मान॒स् ताव॑तीम् ए॒वास्मि॒न्न् ऊर्ज॑न्दधाति ।
</details>

<details><summary>भट्टभास्कर-टीका</summary>

5यजमानेन संमितेति ॥ निखातादूर्ध्वमित्याहुः । औदुम्बरी उदुम्बरविकारा । अनुदात्तादेरञ् । यावानिति । यजमानमात्रमन्नमस्मिन्नेव यजमाने दधाति ॥
</details>

<details><summary>मूलम् (संयुक्तम्)</summary>

पितृ॒णाꣳ सद॑नम॒सीति॑ ब॒र्हिरव॑ स्तृणाति पितृदेव॒त्य᳚म् [51]  
ह्ये॑तद्यन्निखा॑त॒य्ँयद्ब॒र्हिरन॑वस्तीर्य मिनु॒यात्पि॑तृदेव॒त्या॑ निखा॑ता स्याद्ब॒र्हिर॑व॒स्तीर्य॑ मिनोत्य॒स्यामे॒वैना᳚म्मिनो॒त्यथो᳚ स्वा॒रुह॑मे॒वैना᳚ङ्करो॒त्य्
</details>

<details open><summary>विश्वास-प्रस्तुतिः</summary>

पि॒तृ॒णाꣳ सद॑नम॒सीति॑ ब॒र्हिरव॑ स्तृणाति , पितृदेव॒त्यꣳ॑ ह्ये॑तद् यन् निखा॑तम् ।[51]  
यद् ब॒र्हिरन॑वस्तीर्य मिनु॒यात् ,
पि॑तृदेव॒त्या॑ निखा॑ता स्यात् ।  
ब॒र्हिर॑व॒स्तीर्य॑ मिनोत्य् अ॒स्यामे॒वैना᳚म् मिनो॒ति ।  
अथो᳚ स्वा॒रुह॑म् ए॒वैना᳚ङ् करो॒ति ।  
</details>

<details><summary>मूलम्</summary>

पि॒तृ॒णाꣳ सद॑नम॒सीति॑ ब॒र्हिरव॑ स्तृणाति , पितृदेव॒त्यꣳ॑ ह्ये॑तद् यन् निखा॑तम् ।[51]  
यद् ब॒र्हिरन॑वस्तीर्य मिनु॒यात् ,
पि॑तृदेव॒त्या॑ निखा॑ता स्यात् ।  
ब॒र्हिर॑व॒स्तीर्य॑ मिनोत्य् अ॒स्यामे॒वैना᳚म् मिनो॒ति ।  
अथो᳚ स्वा॒रुह॑म् ए॒वैना᳚ङ् करो॒ति ।  
</details>

<details><summary>भट्टभास्कर-टीका</summary>

6पितृणामिति ॥ पितृदेवत्यं निखातं, मन्त्रलिङ्गात्, पितृणां निखातप्रदेशान्तरे दर्शनाच्च । देवतान्तात्तादर्थ्ये यत् । 'तित्स्वरितम्' इति स्वरितत्वम्, 'उदात्तस्वरितयोर्यणः' इति ततः पर एकारस्स्वर्यते । पूर्वत्र सांहितिको दीर्घः अध्ययनविकारः । निखातशब्दे 'जनसनखनां' इति आत्वम्, 'गतिरनन्तरः' इति गतेः प्रकृतिस्वरत्वम् । यदित्यादि । यद्यवटे वर्हिरनवस्तीर्य औदुम्बरीं मिनुयात् प्रक्षिपेत् उच्छ्रयेदिति यावत् । डुमिञ् प्रक्षेपणे । पितृदेवत्या पित्रर्थे उच्छ्रिता औदुम्बरी स्यात् सर्वाऽपि पित्रर्था स्यात् 'पितृणां निखातं मनुष्याणामूर्ध्वं निखातात्' इति विभागो न स्यात् । तस्माद्बर्हिरवस्तीर्य मिनोति अस्यां पृथिव्यामेव एनां मिनोति नावटे । गर्तश्च पितृदेवत्यः । अवटाद्व्यावृत्तेर्यथोक्तदोषाप्रसङ्गः । अथो अपिच स्वारुहं आत्मार्थमारोहितामेतां करोति न पित्रर्थमेव । स्वार्थं रोहन्ती स्वारुट्, सांहितिको दीर्घ: ॥
</details>

<details><summary>मूलम् (संयुक्तम्)</summary>

उद्दिवꣵ॑ स्तभा॒नान्तरि॑ख्षम्पृ॒णेत्या॑है॒षाल्ँ लो॒काना॒व्ँविधृ॑त्यै
</details>

<details open><summary>विश्वास-प्रस्तुतिः</summary>

उद्दिवꣵ॑ स्तभा॒नान्तरि॑ख्षम् पृ॒णेत्या॑ह । ए॒षाल्ँ लो॒काना॒व्ँ विधृ॑त्यै ।
</details>

<details><summary>मूलम्</summary>

उद्दिवꣵ॑ स्तभा॒नान्तरि॑ख्षम् पृ॒णेत्या॑ह । ए॒षाल्ँ लो॒काना॒व्ँ विधृ॑त्यै ।
</details>

<details><summary>भट्टभास्कर-टीका</summary>

7उद्दिवमिति ॥ एषां त्रयाणां लोकानां विधारणाय भवति । 'तादौ च' इति गतेः प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

द्युता॒नस्त्वा॑ मारु॒तो मि॑नो॒त्वित्या॑ह द्युता॒नो ह॑ स्म॒ वै मा॑रु॒तो दे॒वाना॒मौदु॑म्बरीम्मिनोति॒ तेनै॒व [52]  
ए॒ना॒म्मि॒नो॒ति॒
</details>

<details open><summary>विश्वास-प्रस्तुतिः</summary>

द्यु॒ता॒नस् त्वा॑ मारु॒तो मि॑नो॒त्वित्या॑ह ।
द्यु॒ता॒नो ह॑ स्म॒ वै मा॑रु॒तो दे॒वाना॒म् - औदु॑म्बरीम् मिनोति । तेन + ए॒वैना᳚म् मिनोति । [52]  
</details>

<details><summary>मूलम्</summary>

द्यु॒ता॒नस् त्वा॑ मारु॒तो मि॑नो॒त्वित्या॑ह ।
द्यु॒ता॒नो ह॑ स्म॒ वै मा॑रु॒तो दे॒वाना॒म् - औदु॑म्बरीम् मिनोति । तेन + ए॒वैना᳚म् मिनोति । [52]  
</details>

<details><summary>भट्टभास्कर-टीका</summary>

8द्युतान इति ॥ द्युताननामा मारुतः देवानामौदुम्बरीं मिनोति अमिनोत् । मिनोतेर्व्यत्ययेन लट् । तेनैवैनां मिनोति । मापयति वा तेन सहायेन सह विमिनोति ॥
</details>

<details><summary>मूलम् (संयुक्तम्)</summary>

ब्र॒ह्म॒वनि॑न्त्वा ख्षत्र॒वनि॒मित्या॑ह यथाय॒जुरे॒वैतद्घृ॒तेन॑ द्यावापृथिवी॒ आ पृ॑णेथा॒मित्यौदु॑म्बर्याञ्जुहोति॒ द्यावा॑पृथि॒वी ए॒व रसे॑नानक्त्य्
</details>

<details open><summary>विश्वास-प्रस्तुतिः</summary>

ब्र॒ह्म॒वनि॑न् त्वा ख्षत्र॒वनि॒मित्या॑ह , यथाय॒जुर् ए॒वैतत् ।  
घृ॒तेन॑ द्यावापृथिवी॒ आ पृ॑णेथा॒मित्यौदु॑म्बर्याञ् जुहोति॒ , द्यावा॑पृथि॒वी ए॒व रसे॑नानक्ति ।  
</details>

<details><summary>मूलम्</summary>

ब्र॒ह्म॒वनि॑न् त्वा ख्षत्र॒वनि॒मित्या॑ह , यथाय॒जुर् ए॒वैतत् ।  
घृ॒तेन॑ द्यावापृथिवी॒ आ पृ॑णेथा॒मित्यौदु॑म्बर्याञ् जुहोति॒ , द्यावा॑पृथि॒वी ए॒व रसे॑नानक्ति ।  
</details>

<details><summary>भट्टभास्कर-टीका</summary>

9ब्रह्मवनिमित्यादि ॥ पुरीषेण पर्यूहनम् । त्वं ब्रह्मवननादिसिद्धिः । यथायजुस्तत्फलत्येव । घृतेनेति । द्यावापृथिव्यौ सारवत्यौ करोति । 'वा छन्दसि' इति पूर्वसवर्णदीर्घत्वम्, 'देवताद्वन्द्रे च' इति पूर्वोत्तरपदयोर्युगपत्प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

आ॒न्तम॒न्वव॑स्रावयत्या॒न्तमे॒व यज॑मान॒न्तेज॑साऽनक्त्य्
</details>

<details open><summary>विश्वास-प्रस्तुतिः</summary>

आ॒न्तम् अ॒न्वव॑स्रावयत्य् - आ॒न्तमे॒व यज॑मान॒न् तेज॑सा ऽनक्ति ।
</details>

<details><summary>मूलम्</summary>

आ॒न्तम् अ॒न्वव॑स्रावयत्य् - आ॒न्तमे॒व यज॑मान॒न् तेज॑सा ऽनक्ति ।
</details>

<details><summary>भट्टभास्कर-टीका</summary>

10आन्तमिति ॥ आमूलं यजमानमप्यान्तं यूपात् अतस्तेजसाऽनक्ति प्रकाशयति ॥
</details>

<details><summary>मूलम् (संयुक्तम्)</summary>

ऐ॒न्द्रम॒सीति॑ छ॒दिरधि॒ नि द॑धात्यै॒न्द्रꣳ हि दे॒वत॑या॒ सदो॑
</details>

<details open><summary>विश्वास-प्रस्तुतिः</summary>

ऐ॒न्द्रम् अ॒सीति॑ छ॒दिरधि॒ नि द॑धात्य् , ऐ॒न्द्रꣳ हि दे॒वत॑या॒ सदः॑ ।  
</details>

<details><summary>मूलम्</summary>

ऐ॒न्द्रम् अ॒सीति॑ छ॒दिरधि॒ नि द॑धात्य् , ऐ॒न्द्रꣳ हि दे॒वत॑या॒ सदः॑ ।  
</details>

<details><summary>भट्टभास्कर-टीका</summary>

11ऐन्द्रमिति ॥ देवतातद्धितग्रहणात् 'इन्द्रस्य सदः' हति मन्त्रगता षष्ठी व्याख्यायत इत्येके । शाखान्तरीयं पदं ब्राह्मणं दर्शयतीत्यन्ये । छदिरधि निदधाति छादनार्थं कटमुपरि निदधाति । देवतासम्बन्धेन हि सद ऐन्द्रम् । तस्मादिन्द्रस्य सदः सदनमित्युच्यते इन्द्रस्य प्राधान्यात् ॥
</details>

<details><summary>मूलम् (संयुक्तम्)</summary>

विश्वज॒नस्य॑ छा॒येत्या॑ह विश्वज॒नस्य॒ ह्ये॑षा छा॒या यथ्सदो॒
</details>

<details open><summary>विश्वास-प्रस्तुतिः</summary>

वि॒श्व॒ज॒नस्य॑ छा॒येत्या॑ह ।
वि॒श्व॒ज॒नस्य॒ ह्ये॑षा छा॒या यथ् सदः॑ ।  
</details>

<details><summary>मूलम्</summary>

वि॒श्व॒ज॒नस्य॑ छा॒येत्या॑ह ।
वि॒श्व॒ज॒नस्य॒ ह्ये॑षा छा॒या यथ् सदः॑ ।  
</details>

<details><summary>भट्टभास्कर-टीका</summary>

12विश्वजनस्येति ॥ विश्वयोः [पार्श्वयोः] छदिनिधानमन्त्रः । विश्वो जनो विश्वजनः । यो वा कश्चिदागतः तस्य सर्वस्यैषा छाया ग्रहणं यत्सदो नाम ॥
</details>

<details><summary>मूलम् (संयुक्तम्)</summary>

नव॑छदि [53]  
तेज॑स्कामस्य मिनुयात्त्रि॒वृता॒ स्तोमे॑न॒ सम्मि॑त॒न्तेज॑स्त्रि॒वृत्ते॑ज॒स्व्ये॑व भ॑व॒त्येका॑दशछदीन्द्रि॒यका॑म॒स्य
</details>

<details open><summary>विश्वास-प्रस्तुतिः</summary>

नव॑छदि तेज॑स्कामस्य मिनुयात् त्रि॒वृता॒ स्तोमे॑न॒ सम्मि॑त॒न् तेज॑स्त्रि॒वृत् ते॑ज॒स्व्ये॑व भ॑व॒ति ।[53]  
एका॑दशछदीन्द्रि॒यका॑मस्य ।  
</details>

<details><summary>मूलम्</summary>

नव॑छदि तेज॑स्कामस्य मिनुयात् त्रि॒वृता॒ स्तोमे॑न॒ सम्मि॑त॒न् तेज॑स्त्रि॒वृत् ते॑ज॒स्व्ये॑व भ॑व॒ति ।[53]  
एका॑दशछदीन्द्रि॒यका॑मस्य ।  
</details>

<details><summary>भट्टभास्कर-टीका</summary>

13नवछदीत्याद्याः काम्याः ॥ विश्वजनाद्याः काम्याः । विश्वजनादित्वात्तुगभावः । 'शीलिकामि' इत्यादिना णः, पूर्वपदप्रकृतिस्वरत्वम्, 'अतः कृकमि' इति सत्वम् । त्रिवृतेति । तस्यापि नवस्तोत्रीयत्वान्नवत्वयोगेन तुल्यता । तेजस्त्रिवृदिति । तेजोहेतुत्वात्तेजसा सहोत्पन्नत्वाच्च, यथा - 'तमग्निर्देवताऽन्वसृज्यत' इति । तेजस्व्येव भवति यजमानः ॥
</details>

<details><summary>मूलम् (संयुक्तम्)</summary>

एका॑दशाख्षरा त्रि॒ष्टुगि॑न्द्रि॒यन्त्रि॒ष्टुगि॑न्द्रिया॒व्ये॑व भ॑वति॒ पञ्च॑दशछदि॒ भ्रातृ॑व्यवतᳶ
</details>

<details open><summary>विश्वास-प्रस्तुतिः</summary>

एका॑दशाख्षरा त्रि॒ष्टुग् , इ॑न्द्रि॒यन् त्रि॒ष्टुग् , इ॑न्द्रिया॒व्ये॑व भ॑वति ।  
</details>

<details><summary>मूलम्</summary>

एका॑दशाख्षरा त्रि॒ष्टुग् , इ॑न्द्रि॒यन् त्रि॒ष्टुग् , इ॑न्द्रिया॒व्ये॑व भ॑वति ।  
</details>

<details><summary>भट्टभास्कर-टीका</summary>

14एकादशछदीति ॥ बहुव्रीहौ पूर्वपदप्रकृतिस्वरत्वम्, तत्रापि 'संख्या' इति पूर्वपदप्रकृतिस्वरत्वम् । इन्द्रियं त्रिष्टुगिति । इन्द्रियहेतुत्वादिन्द्रियतुल्यत्वाद्वा इन्द्रियाणामप्येकादशत्वात् । इन्द्रियावी इन्द्रियवान् । 'बहुलं छन्दसि' इति विनिः, 'मन्त्रे सोमाश्व' इति दीर्घत्वं व्यत्ययेनामन्त्रेऽपि भवति ।
</details>

<details><summary>मूलम् (संयुक्तम्)</summary>

पञ्च॑दशछदि॒ भ्रातृ॑व्यवतᳶ पञ्चद॒शो वज्रो॒ भ्रातृ॑व्याभिभूत्यै
</details>

<details open><summary>विश्वास-प्रस्तुतिः</summary>

पञ्च॑दशछदि॒ भ्रातृ॑व्यवतᳶ , पञ्चद॒शो वज्रो॒ भ्रातृ॑व्याभिभूत्यै।  
</details>

<details><summary>मूलम्</summary>

पञ्च॑दशछदि॒ भ्रातृ॑व्यवतᳶ , पञ्चद॒शो वज्रो॒ भ्रातृ॑व्याभिभूत्यै।  
</details>

<details><summary>भट्टभास्कर-टीका</summary>

15पञ्चदशो वज्र इति ॥ वज्रतुल्यत्वात् वीर्यवत्वाद्वा । तस्माद्वीर्यावन्त इति । 'स्तोमे डविधिः पञ्चदशाद्यर्थे' इति डः, भ्रातृव्याभिभूत्यै । दासीभारादिः ॥
</details>

<details><summary>मूलम् (संयुक्तम्)</summary>

स॒प्तद॑शछदि प्र॒जाका॑मस्य सप्तद॒शᳶ प्र॒जाप॑तिᳶ , प्र॒जाप॑ते॒राप्त्या॒
</details>

<details open><summary>विश्वास-प्रस्तुतिः</summary>

स॒प्तद॑शछदि प्र॒जाका॑मस्य , सप्तद॒शᳶ प्र॒जाप॑तिᳶ , प्र॒जाप॑ते॒राप्त्यै᳚ ।   
</details>

<details><summary>मूलम्</summary>

स॒प्तद॑शछदि प्र॒जाका॑मस्य , सप्तद॒शᳶ प्र॒जाप॑तिᳶ , प्र॒जाप॑ते॒राप्त्यै᳚ ।   
</details>

<details><summary>भट्टभास्कर-टीका</summary>

16सप्तदशः प्रजापतिरिति ॥ 'यो वे सप्तदशं प्रजापतिम्' इत्यादिषु प्रसिद्धम् । प्रजापतेराख्या इति । तदाप्तौ हि प्रजास्सिध्यन्त्येवेति ॥
</details>

<details><summary>मूलम् (संयुक्तम्)</summary>

एक॑विꣳशतिछदि प्रति॒ष्ठाका॑मस्यैकवि॒ꣳ॒शस्स्तोमा॑नाम्प्रति॒ष्ठा प्रति॑ष्ठित्या
</details>

<details open><summary>विश्वास-प्रस्तुतिः</summary>

एक॑विꣳशतिछदि प्रति॒ष्ठाका॑मस्य + ए॒क॒वि॒ꣳ॒शस् स्तोमा॑नाम् प्रति॒ष्ठा , प्रति॑ष्ठित्यै ।  
</details>

<details><summary>मूलम्</summary>

एक॑विꣳशतिछदि प्रति॒ष्ठाका॑मस्य + ए॒क॒वि॒ꣳ॒शस् स्तोमा॑नाम् प्रति॒ष्ठा , प्रति॑ष्ठित्यै ।  
</details>

<details><summary>भट्टभास्कर-टीका</summary>

17एकविंशस्स्तोमानां प्रतिष्ठेति ॥ त्रिवृदादीनां ज्योतिषां तत्रान्तर्भावात् प्रतिष्ठित्यै प्रतिष्ठार्थं भवति । 'तादौ च' इति गतेः प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

उ॒दर॒व्ँवै सद॒ ऊर्गु॑दु॒म्बरो॑ मध्य॒त औदु॑म्बरीम्मिनोति मध्य॒त ए॒व प्र॒जाना॒मूर्ज॑न्दधाति॒ तस्मा᳚त् [54]  
म॒ध्य॒त ऊ॒र्जा भु॑ञ्जते
</details>

<details open><summary>विश्वास-प्रस्तुतिः</summary>

उ॒दर॒व्ँ वै सद॒ ऊर्गु॑दु॒म्बरो॑ मध्य॒त औदु॑म्बरीम् मिनोति ।  
म॒ध्य॒त॒ ए॒व प्र॒जाना॒मूर्ज॑न् दधाति ।  
तस्मा᳚न् मध्य॒त ऊ॒र्जा भु॑ञ्जते ।[54]
</details>

<details><summary>मूलम्</summary>

उ॒दर॒व्ँ वै सद॒ ऊर्गु॑दु॒म्बरो॑ मध्य॒त औदु॑म्बरीम् मिनोति ।  
म॒ध्य॒त॒ ए॒व प्र॒जाना॒मूर्ज॑न् दधाति ।  
तस्मा᳚न् मध्य॒त ऊ॒र्जा भु॑ञ्जते ।[54]
</details>

<details><summary>भट्टभास्कर-टीका</summary>

18उदरस्थानीयं सदः, ऊर्गन्नं तत्स्थानीयः तद्धेतुत्वादुदुम्बरः । मध्यतः मध्ये । 'आद्यादिभ्यस्तसिः' । मिनोति प्रक्षिपति । तस्मान्मध्यतः मध्यमे उरसि [वयसि] ऊर्जा भुञ्जते भूयिष्ठेन प्रजास्सुखिता भवन्ति ॥
</details>

<details><summary>मूलम् (संयुक्तम्)</summary>

यजमानलो॒के वै दख्षि॑णानि छ॒दीꣳषि॑ भ्रातृव्यलो॒क उत्त॑राणि॒ दख्षि॑णा॒न्युत्त॑राणि करोति॒ यज॑मानमे॒वाय॑जमाना॒दुत्त॑रङ्करोति॒ तस्मा॒द्यज॑मा॒नोऽय॑जमाना॒दुत्त॑रो
</details>

<details open><summary>विश्वास-प्रस्तुतिः</summary>

य॒ज॒मा॒न॒लो॒के वै दख्षि॑णानि छ॒दीꣳषि॑ भ्रातृव्यलो॒क उत्त॑राणि॒ दख्षि॑णा॒न्युत्त॑राणि करोति ।  
यज॑मानमे॒वाय॑जमाना॒द् उत्त॑रङ् करोति॒ ।  
तस्मा॒द् यज॑मा॒नोऽय॑जमाना॒दुत्त॑रः ।
</details>

<details><summary>मूलम्</summary>

य॒ज॒मा॒न॒लो॒के वै दख्षि॑णानि छ॒दीꣳषि॑ भ्रातृव्यलो॒क उत्त॑राणि॒ दख्षि॑णा॒न्युत्त॑राणि करोति ।  
यज॑मानमे॒वाय॑जमाना॒द् उत्त॑रङ् करोति॒ ।  
तस्मा॒द् यज॑मा॒नोऽय॑जमाना॒दुत्त॑रः ।
</details>

<details><summary>भट्टभास्कर-टीका</summary>

19यजमानलोक इत्यादि ॥ दक्षिणानीति । उत्तराणि स्युः उत्तारकाणि । दक्षिणानि उत्तराणि उद्गततराणि भवन्ति यथोदगग्राणि छदींषि दृश्यन्ते । एवं हि अयजमानाद्भातृव्यादुत्तरं उद्गततरं करोति । तस्मादित्यादि । गतम् । उच्छब्दात् 'साधनक्रियावचने' इत्यादिना तरप् ॥
</details>

<details><summary>मूलम् (संयुक्तम्)</summary>

ऽन्तर्व॒र्तान्क॑रोति॒ व्यावृ॑त्त्यै॒ तस्मा॒दर॑ण्यम्प्र॒जा उप॑ जीवन्ति॒
</details>

<details open><summary>विश्वास-प्रस्तुतिः</summary>

अ॒न्त॒र्व॒र्तान् क॑रोति॒ व्यावृ॑त्त्यै ।  
तस्मा॒दर॑ण्यम् प्र॒जा उप॑ जीवन्ति ।  
</details>

<details><summary>मूलम्</summary>

अ॒न्त॒र्व॒र्तान् क॑रोति॒ व्यावृ॑त्त्यै ।  
तस्मा॒दर॑ण्यम् प्र॒जा उप॑ जीवन्ति ।  
</details>

<details><summary>भट्टभास्कर-टीका</summary>

20अन्तर्वर्तानिति ॥ अन्तर्वर्तयन्तीत्यन्तर्वर्ताः, 'अन्तरपरिग्रहे' इति गतित्वं, पचाद्यचि थाथादिनोत्तरपदान्तोदात्तत्वम् । छदिरन्तर्धानाच्छादिततृणमूलान्युच्यन्ते । आरण्यकतृणकुला नामियं संज्ञेति केचित् । छदिच्छायमुपरि करोति अवस्तात्करोति । तद्व्यावृत्त्यै भवति । केभ्यः? ग्राम्येभ्यः छदिभ्य इति केचित् । अयजमानेभ्यो यजमानस्यैवेत्यन्ये । ग्राम्येभ्यस्तृणादिम्यः आरण्यानामित्यन्ये । तस्मादिति । यस्मादेव यजमानेनारण्यकोपजीवनं क्रियते तस्मादारण्यमपि प्रजा उपजीवन्ति ॥
</details>

<details><summary>मूलम् (संयुक्तम्)</summary>

परि॑ त्वा गिर्वणो॒ गिर॒ इत्या॑ह यथाय॒जुरे॒वैतद्
</details>

<details open><summary>विश्वास-प्रस्तुतिः</summary>

"परि॑ त्वा गिर्वणो॒ गिर॒" इत्या॑ह । य॒था॒य॒जुर् ए॒वैतत् ।
</details>

<details><summary>मूलम्</summary>

"परि॑ त्वा गिर्वणो॒ गिर॒" इत्या॑ह । य॒था॒य॒जुर् ए॒वैतत् ।
</details>

<details><summary>भट्टभास्कर-टीका</summary>

21'परित्वा गिर्वणो गिरः' इत्यादिसदःपरिश्रयणमन्त्रः । तेन प्रतिपादितमेवं सर्वं यथायजुर्भवत्येव । पूर्ववदस्य यजुष्ट्वं वेदितव्यम् ॥
</details>

<details><summary>मूलम् (संयुक्तम्)</summary>

इन्द्र॑स्य॒ स्यूर॒सीन्द्र॑स्य ध्रु॒वम॒सीत्या॑है॒न्द्रꣳ हि दे॒वत॑या॒ सदो॒ यम्प्र॑थ॒मङ्ग्र॒न्थिङ्ग्र॑थ्नी॒याद्यत्तन्न वि॑स्र॒ꣳ॒सये॒दमे॑हेनाध्व॒र्युᳶ प्र मी॑येत॒ तस्मा॒थ्स वि॒स्रस्यः॑ ॥ [55]  
</details>

<details open><summary>विश्वास-प्रस्तुतिः</summary>

इन्द्र॑स्य॒ स्यूर॒सीन्द्र॑स्य ध्रु॒वम॒सीत्या॑ह , ऐ॒न्द्रꣳ हि दे॒वत॑या॒ सदः ।  
यम् प्र॑थ॒मङ् ग्र॒न्थिङ् ग्र॑थ्नी॒याद् यत् तन्न वि॑स्र॒ꣳ॒सये॒दमे॑हेनाध्व॒र्युᳶ प्र मी॑येत॒ तस्मा॒थ् स वि॒स्रस्यः॑ ॥ [55]  
</details>

<details><summary>मूलम्</summary>

इन्द्र॑स्य॒ स्यूर॒सीन्द्र॑स्य ध्रु॒वम॒सीत्या॑ह , ऐ॒न्द्रꣳ हि दे॒वत॑या॒ सदः ।  
यम् प्र॑थ॒मङ् ग्र॒न्थिङ् ग्र॑थ्नी॒याद् यत् तन्न वि॑स्र॒ꣳ॒सये॒दमे॑हेनाध्व॒र्युᳶ प्र मी॑येत॒ तस्मा॒थ् स वि॒स्रस्यः॑ ॥ [55]  
</details>

<details><summary>भट्टभास्कर-टीका</summary>

22इन्द्रस्यस्यूरसीत्यादि ॥ गतम् । यं प्रथममित्यादि। व्याख्यातम् ॥+++(सम्पादकटिप्पनी - विस्तृतव्याख्यानमन्यत्र मृग्यम् )+++।

इति षष्ठे द्वितीये दशमोनुवाकः ॥  
</details>
