+++
title = "०८ व्याघारणं सम्भारस्थापनं च"

+++
सोमऋषिः

<details><summary>मूलम् (संयुक्तम्)</summary>

सोत्त॑रवे॒दिर॑ब्रवी॒थ्सर्वा॒न्मया॒ कामा॒न्व्य॑श्ञव॒थेति॒ ते दे॒वा अ॑कामय॒न्तासु॑रा॒न्भ्रातृ॑व्यान॒भि भ॑वे॒मेति॒ ते॑ऽजुहवुस्सि॒ꣳ॒हीर॑सि सपत्नसा॒ही स्वाहेति॒ तेऽसु॑रा॒न्भ्रातृ॑व्यान॒भ्य॑भव॒न्तेऽसु॑रा॒न्भ्रातृ॑व्यानभि॒भूया॑कामयन्त प्र॒जाव्ँवि॑न्देम॒हीति॒
</details>

<details open><summary>विश्वास-प्रस्तुतिः</summary>

सोत्त॑रवे॒दिर॑ब्रवी॒थ् -
सर्वा॒न्मया॒ कामा॒न्व्य॑श्ञव॒थेति॑ ।  
ते दे॒वा अ॑कामय॒न्त -
असु॑रा॒न् भ्रातृ॑व्यान् अ॒भि भ॑वे॒मेति॑ ।  
ते॑ऽजुहवुस् -
सि॒ꣳ॒हीर॑सि सपत्नसा॒ही स्वाहेति॑ ।  
तेऽसु॑रा॒न् भ्रातृ॑व्यान् अ॒भ्य॑भवन् ।  
तेऽसु॑रा॒न् भ्रातृ॑व्यानभि॒भूया॑कामयन्त -  
प्र॒जाव्ँ वि॑न्देम॒हीति॑ ।
</details>

<details><summary>मूलम्</summary>

सोत्त॑रवे॒दिर॑ब्रवी॒थ् -
सर्वा॒न्मया॒ कामा॒न्व्य॑श्ञव॒थेति॑ ।  
ते दे॒वा अ॑कामय॒न्त -
असु॑रा॒न् भ्रातृ॑व्यान् अ॒भि भ॑वे॒मेति॑ ।  
ते॑ऽजुहवुस् -
सि॒ꣳ॒हीर॑सि सपत्नसा॒ही स्वाहेति॑ ।  
तेऽसु॑रा॒न् भ्रातृ॑व्यान् अ॒भ्य॑भवन् ।  
तेऽसु॑रा॒न् भ्रातृ॑व्यानभि॒भूया॑कामयन्त -  
प्र॒जाव्ँ वि॑न्देम॒हीति॑ ।
</details>

<details><summary>भट्टभास्कर-टीका</summary>

1सोत्तरवेदिरित्यादि ॥ पूर्वोक्तमवसरे स्मर्यते । अत एव सेत्युक्तम् । पूर्वं ह्युत्तरवेद्युक्तिः 'सर्वान् मया कामान् व्यश्नवथ पूर्वां तु माऽग्रेतडुतिरश्नवतै' इति । अतः प्राप्ते व्याघारणकाले कामान् कामयितुं देवा आरभन्त । तत्कामानुसारेण व्याधारणमन्त्रपदानि व्याख्यातुमुपक्रमते - ते देवा इत्यादि । गतम् । तेऽजुहवुः दक्षिणेंऽसे व्याघारयन् । सपत्नसाहीति । सपत्नानां शत्रूणामभिभवित्री । पुनर्भ्रातृव्याभिभवानुवादो विस्रम्भातिशयप्रतिपादनार्थः ॥
</details>

<details><summary>मूलम् (संयुक्तम्)</summary>

ते॑ऽजुहवुस्सि॒ꣳ॒हीर॑सि सुप्रजा॒वनि॒स्स्वाहेति॒ ते प्र॒जाम॑विन्दन्त॒ ते प्र॒जाव्ँवि॒त्त्वा [39]  
अ॒का॒म॒य॒न्त॒ प॒शून्वि॑न्देम॒हीति॒
</details>

<details open><summary>विश्वास-प्रस्तुतिः</summary>

ते॑ऽजुहवुः ।
सि॒ꣳ॒हीर॑सि सुप्रजा॒वनि॒स्स्वाहेति॑ ।  
ते प्र॒जाम॑विन्दन्त ।
ते प्र॒जाव्ँ वि॒त्वाऽका॑मयन्त [39] -  
प॒शून् वि॑न्देम॒हीेति॑  ।  
</details>

<details><summary>मूलम्</summary>

ते॑ऽजुहवुः ।
सि॒ꣳ॒हीर॑सि सुप्रजा॒वनि॒स्स्वाहेति॑ ।  
ते प्र॒जाम॑विन्दन्त ।
ते प्र॒जाव्ँ वि॒त्वाऽका॑मयन्त [39] -  
प॒शून् वि॑न्देम॒हीेति॑  ।  
</details>

<details><summary>भट्टभास्कर-टीका</summary>

2उत्तरश्रोण्यामजुहवुः - सुप्रजावनिस्स्वाहेति ॥ शोभनायाः प्रजायाः संभक्तेति ॥
</details>

<details><summary>मूलम् (संयुक्तम्)</summary>

ते॑ऽजुहवुस्सि॒ꣳ॒हीर॑सि रायस्पोष॒वनि॒स्स्वाहेति॒ ते प॒शून॑विन्दन्त॒ ते प॒शून्वि॒त्त्वाऽका॑मयन्त प्रति॒ष्ठाव्ँवि॑न्देम॒हीति॒
</details>

<details open><summary>विश्वास-प्रस्तुतिः</summary>

ते॑ऽजुहवुः ।
सि॒ꣳ॒हीर॑सि रायस्पोष॒वनि॒स्स्वाहेति॑ ।  
ते प॒शून् अ॑विन्दन्त ।  
ते प॒शून् वि॒त्त्वा ऽका॑मयन्त -
प्रति॒ष्ठाव्ँ वि॑न्देम॒हीेति॑ ।
</details>

<details><summary>मूलम्</summary>

ते॑ऽजुहवुः ।
सि॒ꣳ॒हीर॑सि रायस्पोष॒वनि॒स्स्वाहेति॑ ।  
ते प॒शून् अ॑विन्दन्त ।  
ते प॒शून् वि॒त्त्वा ऽका॑मयन्त -
प्रति॒ष्ठाव्ँ वि॑न्देम॒हीेति॑ ।
</details>

<details><summary>भट्टभास्कर-टीका</summary>

3दक्षिणस्यां श्रोण्यामजुहवुः - रायस्पोषवनिरिति ॥ रायो धनस्य पशुलक्षणस्य या पुष्टिस्तस्यास्संभक्तेति ॥
</details>

<details><summary>मूलम् (संयुक्तम्)</summary>

ते॑ऽजुहवुस्सि॒ꣳ॒हीर॑स्यादित्य॒वनि॒स्स्वाहेति॒ त इ॒माम्प्र॑ति॒ष्ठाम॑विन्दन्त॒ त इ॒माम्प्र॑ति॒ष्ठाव्ँवि॒त्त्वाका॑मयन्त दे॒वता॑ आ॒शिष॒ उपे॑या॒मेति॒
</details>

<details open><summary>विश्वास-प्रस्तुतिः</summary>

ते॑ऽजुहवुस् -
सि॒ꣳ॒हीर॑स्य् -आदित्य॒वनि॒स् स्वाहेेति॑ ।
त इ॒माम् प्र॑ति॒ष्ठाम् अ॑विन्दन्त ।  
त इ॒माम् प्र॑ति॒ष्ठाव्ँ वि॒त्त्वाऽका॑मयन्त -
दे॒वता॑ आ॒शिष॒ उपे॑या॒मेेति॑ ।
</details>

<details><summary>मूलम्</summary>

ते॑ऽजुहवुस् -
सि॒ꣳ॒हीर॑स्य् -आदित्य॒वनि॒स् स्वाहेेति॑ ।
त इ॒माम् प्र॑ति॒ष्ठाम् अ॑विन्दन्त ।  
त इ॒माम् प्र॑ति॒ष्ठाव्ँ वि॒त्त्वाऽका॑मयन्त -
दे॒वता॑ आ॒शिष॒ उपे॑या॒मेेति॑ ।
</details>


<details><summary>भट्टभास्कर-टीका</summary>

4उत्तरेंऽसे अजुहवुः - आदित्यवनिरिति ॥ आदित्यानामदितिपुत्राणां संभक्तेति । इयं वा अदिरिति ॥
</details>

<details><summary>मूलम् (संयुक्तम्)</summary>

ते॑ऽजुहवुस्सि॒ꣳ॒हीर॒स्या व॑ह दे॒वान्दे॑वय॒ते [40]  
यज॑मानाय॒ स्वाहेति॒ ते दे॒वता॑ आ॒शिष॒ उपा॑य॒न्
</details>

<details open><summary>विश्वास-प्रस्तुतिः</summary>

ते॑ऽजुहवुस्  -
सि॒ꣳ॒हीर॒स्या व॑ह दे॒वान् दे॑वय॒ते  यज॑मानाय॒ स्वाहेेति॑ । [40]  
ते दे॒वता॑ आ॒शिष॒ उपा॑यन् ।  
</details>

<details><summary>मूलम्</summary>

ते॑ऽजुहवुस्  -
सि॒ꣳ॒हीर॒स्या व॑ह दे॒वान् दे॑वय॒ते  यज॑मानाय॒ स्वाहेेति॑ । [40]  
ते दे॒वता॑ आ॒शिष॒ उपा॑यन् ।  
</details>

<details><summary>भट्टभास्कर-टीका</summary>

5देवता इत्यादि ॥ देवता यागसंबन्धिनीः आशिषः यागफलानि च उपेयाम प्राप्नुयामेति मध्येऽजुडवुः - सिंहीरस्यावह देवानिति ॥
</details>

<details><summary>मूलम् (संयुक्तम्)</summary>

पञ्च॒ कृत्वो॒ व्याघा॑रयति॒ पञ्चा᳚ख्षरा प॒ङ्क्तिᳶ पाङ्क्तो॑ य॒ज्ञो य॒ज्ञमे॒वाव॑ रुन्द्धेऽख्ष्ण॒या व्याघा॑रयति॒ तस्मा॑दख्ष्ण॒या प॒शवोऽङ्गा॑नि॒ प्र ह॑रन्ति॒ प्रति॑ष्ठित्यै
</details>

<details open><summary>विश्वास-प्रस्तुतिः</summary>

पञ्च॒ कृत्वो॒ व्याघा॑रयति ।
पञ्चा᳚ख्षरा प॒ङ्क्तिः ।
पाङ्क्तो॑ य॒ज्ञः ।
य॒ज्ञमे॒वाव॑ रुन्धे ।
अ॒ख्ष्ण॒या व्याघा॑रयति ।  
तस्मा॑दख्ष्ण॒या प॒शवो ऽङ्गा॑नि॒ प्र ह॑रन्ति ।
प्रति॑ष्ठित्यै ।
</details>

<details><summary>मूलम्</summary>

पञ्च॒ कृत्वो॒ व्याघा॑रयति ।
पञ्चा᳚ख्षरा प॒ङ्क्तिः ।
पाङ्क्तो॑ य॒ज्ञः ।
य॒ज्ञमे॒वाव॑ रुन्धे ।
अ॒ख्ष्ण॒या व्याघा॑रयति ।  
तस्मा॑दख्ष्ण॒या प॒शवो ऽङ्गा॑नि॒ प्र ह॑रन्ति ।
प्रति॑ष्ठित्यै ।
</details>

<details><summary>भट्टभास्कर-टीका</summary>

6पञ्च कृत्व इत्यादि ॥ व्याख्यातम् ।
अक्ष्णयेति । कोणगत्या । तस्मादिति । अक्ष्णया अनार्जवेन अङ्गानि पदानि पशवः प्रहरन्ति संकोचयन्ति शयनादिषु गमनादिषु वा क्षिपन्ति । एवं क्रियमाणं प्रतिष्ठित्यै भवति । 'तादौ च' इति गतेः प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

भू॒तेभ्य॒स्त्वेति॒ स्रुच॒मुद्गृ॑ह्णाति॒ य ए॒व दे॒वा भू॒तास्तेषा॒न्तद्भा॑ग॒धेय॒न्ताने॒व तेन॑ प्रीणाति॒
</details>

<details open><summary>विश्वास-प्रस्तुतिः</summary>

"भू॒तेभ्य॑स् त्वे"ति॒ , स्रुच॒मुद्गृ॑ह्णाति ।  
य ए॒व दे॒वा भू॒तास् तेषा॒न् तद्भा॑ग॒धेय᳚म् ।
ताने॒व तेन॑ प्रीणाति ।
</details>

<details><summary>मूलम्</summary>

"भू॒तेभ्य॑स् त्वे"ति॒ , स्रुच॒मुद्गृ॑ह्णाति ।  
य ए॒व दे॒वा भू॒तास् तेषा॒न् तद्भा॑ग॒धेय᳚म् ।
ताने॒व तेन॑ प्रीणाति ।
</details>

<details><summary>भट्टभास्कर-टीका</summary>

7भूतेभ्यस्त्वेति विधिः ॥ ये देवाः देवभूता उत्पन्नाः तेषां तत्स्रुच उद्गृहणं भागधेयम् ॥
</details>

<details><summary>मूलम् (संयुक्तम्)</summary>

पौतु॑द्रवान्परि॒धीन्परि॑ दधात्ये॒षाम् [41]  
लो॒काना॒व्ँविधृ॑त्या
</details>

<details open><summary>विश्वास-प्रस्तुतिः</summary>

पौतु॑द्रवान् परि॒धीन् परि॑ दधाति ।  
 ए॒षाल्ँ लो॒काना॒व्ँ विधृ॑त्यै ।[41]  
</details>

<details><summary>मूलम्</summary>

पौतु॑द्रवान् परि॒धीन् परि॑ दधाति ।  
 ए॒षाल्ँ लो॒काना॒व्ँ विधृ॑त्यै ।[41]  
</details>

<details><summary>भट्टभास्कर-टीका</summary>

8पौतुद्रवानिति विधिः ॥ पूतुद्रवः देवदारवः । 'ओरञ्' । तत्परिधीन् परिदधाति एषां त्रयाणां लोकानां विधारणार्थं तद्भवति ॥
</details>

<details><summary>मूलम् (संयुक्तम्)</summary>

अ॒ग्नेस्त्रयो॒ ज्यायाꣳ॑सो॒ भ्रात॑र आस॒न्ते दे॒वेभ्यो॑ ह॒व्यव्ँवह॑न्त॒ᳶ प्रामी॑यन्त॒ सो᳚ऽग्निर॑बिभेदि॒त्थव्ँवाव स्य आर्ति॒मारि॑ष्य॒तीति॒ स निला॑यत॒ स याव्ँ वन॒स्पति॒ष्वव॑स॒त्ताम्पूतु॑द्रौ॒ यामोष॑धीषु॒ ताꣳ सु॑गन्धि॒तेज॑ने॒ याम्प॒शुषु॒ ताम्पेत्व॑स्यान्त॒रा शृङ्गे॒
</details>

<details open><summary>विश्वास-प्रस्तुतिः</summary>

अ॒ग्नेस्त्रयो॒ ज्यायाꣳ॑सो॒ भ्रात॑र आसन् ।  
ते दे॒वेभ्यो॑ ह॒व्यव्ँ वह॑न्त॒ᳶ प्रामी॑यन्त ।  
सो᳚ऽग्निर् अ॑बिभेत् ।
इ॒त्थव्ँ वाव स्य आर्ति॒मारि॑ष्य॒तीति॑ ।  
स निला॑यत ।  
स याव् वँन॒स्पति॒ष्वव॑स॒त् ताम् पूतु॑द्रौ॒ , यामोष॑धीषु॒ ताꣳ सु॑गन्धि॒तेज॑ने॒ , याम् प॒शुषु॒ ताम् पेत्व॑स्यान्त॒रा शृङ्गे᳚ ।
</details>

<details><summary>मूलम्</summary>

अ॒ग्नेस्त्रयो॒ ज्यायाꣳ॑सो॒ भ्रात॑र आसन् ।  
ते दे॒वेभ्यो॑ ह॒व्यव्ँ वह॑न्त॒ᳶ प्रामी॑यन्त ।  
सो᳚ऽग्निर् अ॑बिभेत् ।
इ॒त्थव्ँ वाव स्य आर्ति॒मारि॑ष्य॒तीति॑ ।  
स निला॑यत ।  
स याव् वँन॒स्पति॒ष्वव॑स॒त् ताम् पूतु॑द्रौ॒ , यामोष॑धीषु॒ ताꣳ सु॑गन्धि॒तेज॑ने॒ , याम् प॒शुषु॒ ताम् पेत्व॑स्यान्त॒रा शृङ्गे᳚ ।
</details>

<details><summary>भट्टभास्कर-टीका</summary>

9अग्नेस्त्रय इत्यादि ॥ ज्यायांसः पूर्वजाः हव्यं वहन्तः प्रामीयन्त हविर्वहनक्लेशेन मृताः । सोग्निर्ज्यायसां मरणं दृष्ट्वा अबिभेत् । स्यः यो वा कश्चित् एतत्कुर्वन् इत्थमार्तिमाऽरिष्यतीति तस्मान्मयाऽपि नेदं कर्तव्यमिति स तथा भीतः निलायत देवेभ्यो भीतोपासरत् । 'उपसर्गेस्यायतौ' इति लत्वम् । निर्गत्य वनस्पत्यादिषु । प्रच्छन्नोवसत् बह्वी रात्रीः । तत्र सोग्निः यां रात्रिं वनस्पतिष्विमां रात्रिं वसामीति बुद्धिमकरोत् तां रात्रिं पूतुद्रौ देवदारौ द्रुमे । पूतुद्रुशब्दो मितद्रवादिः । वनस्पतिशब्दे सुट्स्वरावुक्तौ । यामोषधीष्ववसत् तां सुगन्धितेजने सुगन्धितृणे अवसत् । यां पशुष्ववसत् तां पेत्वस्य पलितस्य मेषस्य शृङ्गयोर्मध्ये अवसत् । पूर्ववद्द्वितीया ॥
</details>

<details><summary>मूलम् (संयुक्तम्)</summary>

तन्दे॒वता॒ᳶ प्रैष॑मैच्छ॒न्तमन्व॑विन्द॒न्तम॑ब्रुवन्न् [42]  
उप॑ न॒ आ व॑र्तस्व ह॒व्यन्नो॑ व॒हेति॒ सो᳚ऽब्रवी॒द्वर॑व्ँवृणै॒ यदे॒व गृ॑ही॒तस्याहु॑तस्य बहिᳶपरि॒धि स्कन्दा॒त्तन्मे॒ भ्रातृ॑णाम्भाग॒धेय॑मस॒दिति॒ तस्मा॒द्यद्गृ॑ही॒तस्याहु॑तस्य बहिᳶपरि॒धि स्कन्द॑ति॒ तेषा॒न्तद्भा॑ग॒धेय॒न्ताने॒व तेन॑ प्रीणाति॒ सो॑ऽमन्यतास्थ॒न्वन्तो॑ मे॒ पूर्वे॒ भ्रात॑र॒ᳶ प्रामे॑षता॒स्थानि॑ शातया॒ इति॒ स यानि॑ [43]  
अ॒स्थान्यशा॑तयत॒ तत्पूतु॑द्र्वभव॒द्यन्मा॒ꣳ॒समुप॑मृत॒न्तद्गुल्गु॑लु॒
</details>

<details open><summary>विश्वास-प्रस्तुतिः</summary>

तन् दे॒वता॒ᳶ प्रैष॑मैच्छन् ।
तमन्व॑विन्दन् ।
तम॑ब्रुवन्न्  -
उप॑ न॒ आ व॑र्तस्व ह॒व्यन्नो॑ व॒हेति ।[42]   
सो᳚ऽब्रवी॒द् - वर॑व्ँवृणै॒ यदे॒व गृ॑ही॒तस्याहु॑तस्य बहिᳶपरि॒धि स्कन्दा॒त् तन्मे॒ भ्रातृ॑णाम् भाग॒धेय॑मस॒दिति॑  ।  
तस्मा॒द् यद्गृ॑ही॒तस्याहु॑तस्य बहिᳶपरि॒धि स्कन्द॑ति॒ तेषा॒न् तद् भा॑ग॒धेयम् ।  
ताने॒व तेन॑ प्रीणाति ।

सो॑ऽमन्यत  -
अ॒स्थ॒न्वन्तो॑ मे॒ पूर्वे॒ भ्रात॑र॒ᳶ प्रामे॑षता॒स्थानि॑ शातया॒ इति॑ ।  
स यानि॑ अ॒स्थान्यशा॑तयत॒ तत् पूतु॑द्र्वभवत् ।  [43]  
यन् मा॒ꣳ॒समुप॑मृत॒न् तद्गुल्गु॑लु ।
</details>

<details><summary>मूलम्</summary>

तन् दे॒वता॒ᳶ प्रैष॑मैच्छन् ।
तमन्व॑विन्दन् ।
तम॑ब्रुवन्न्  -
उप॑ न॒ आ व॑र्तस्व ह॒व्यन्नो॑ व॒हेति ।[42]   
सो᳚ऽब्रवी॒द् - वर॑व्ँवृणै॒ यदे॒व गृ॑ही॒तस्याहु॑तस्य बहिᳶपरि॒धि स्कन्दा॒त् तन्मे॒ भ्रातृ॑णाम् भाग॒धेय॑मस॒दिति॑  ।  
तस्मा॒द् यद्गृ॑ही॒तस्याहु॑तस्य बहिᳶपरि॒धि स्कन्द॑ति॒ तेषा॒न् तद् भा॑ग॒धेयम् ।  
ताने॒व तेन॑ प्रीणाति ।

सो॑ऽमन्यत  -
अ॒स्थ॒न्वन्तो॑ मे॒ पूर्वे॒ भ्रात॑र॒ᳶ प्रामे॑षता॒स्थानि॑ शातया॒ इति॑ ।  
स यानि॑ अ॒स्थान्यशा॑तयत॒ तत् पूतु॑द्र्वभवत् ।  [43]  
यन् मा॒ꣳ॒समुप॑मृत॒न् तद्गुल्गु॑लु ।
</details>

<details><summary>भट्टभास्कर-टीका</summary>

10तं देवता इत्यादि ॥ प्रैषं स्वकृत्ये प्रेषितुं ऐच्छन् । तं चान्विष्यालभन्त । तमब्रुवन्नित्यादि । गतम् । परिधिभ्यो बहिः बहिःपरिधि 'अपपरिबहिरञ्चवः' इति समासः । स्कन्दात् स्कन्देत् । लेट्याडागमः । भागधेयमसत् भागोस्तु, लेट्यडागमः । तस्मादित्यादि । गतम् । सोमन्यतेति । अस्थन्वन्तः प्रमेषत अस्थिमांसादिशरीरत्वान्मृताः । 'छन्दस्यपि दृश्यते' इति अनङ्, अनो नुट्, ' ह्रस्वनुड्भ्यां मतुप्' इति मतुप उदात्तत्वम् । अतस्तेषामस्थानि अस्थीनि शातयै अवच्छादयन्त्विति । स यानीत्यादि । गतम् । 'शदेरगतौ तः' इति तत्वम् । उपमृतं समीपे मृतं अस्थिशातनेन भूमौ च्युतं तद्गुल्गुल्वभवत् ॥
</details>

<details><summary>मूलम् (संयुक्तम्)</summary>

यदे॒तान्थ्स॑म्भा॒रान्थ्स॒म्भर॑त्य॒ग्निमे॒व तथ्सम्भ॑रत्य॒ग्नेᳶ पुरी॑षम॒सीत्या॑हा॒ग्नेर्ह्ये॑तत्पुरी॑ष॒य्ँयथ्स॑म्भा॒रा अथो॒ खल्वा॑हुरे॒ते वावैन॒न्ते भ्रात॑र॒ᳶ परि॑ शेरे॒ यत्पौतु॑द्रवाᳶ परि॒धय॒ इति॑ ॥ [44]  
</details>

<details open><summary>विश्वास-प्रस्तुतिः</summary>

यद् ए॒तान्थ् स॑म्भा॒रान्थ् स॒म्भर॑ति।
अ॒ग्निमे॒व तथ्सम्भ॑रति ।  
अ॒ग्नेᳶ पुरी॑षम् अ॒सीत्या॑ह ।
अ॒ग्नेर् ह्य् ए॑तत् पुरी॑ष॒य्ँ यथ् स॑॑म्भा॒राः ।  
अथो॒ खल्वा॑हुर् - ए॒ते वावैन॒न्ते भ्रात॑र॒ᳶ परि॑ शेरे॒ यत् पौतु॑द्रवाᳶ परि॒धय॒ इति॑ ॥ [44]  
</details>

<details><summary>मूलम्</summary>

यद् ए॒तान्थ् स॑म्भा॒रान्थ् स॒म्भर॑ति।
अ॒ग्निमे॒व तथ्सम्भ॑रति ।  
अ॒ग्नेᳶ पुरी॑षम् अ॒सीत्या॑ह ।
अ॒ग्नेर् ह्य् ए॑तत् पुरी॑ष॒य्ँ यथ् स॑॑म्भा॒राः ।  
अथो॒ खल्वा॑हुर् - ए॒ते वावैन॒न्ते भ्रात॑र॒ᳶ परि॑ शेरे॒ यत् पौतु॑द्रवाᳶ परि॒धय॒ इति॑ ॥ [44]  
</details>

<details><summary>भट्टभास्कर-टीका</summary>

11यदेतानित्यादि ॥ बहुवचनात्सुगन्धितेजनं च । अग्निमेवेति । अग्न्यभेदादेषाम् । 'अग्नेर्भस्मासि' इति संभारनिवपनमन्त्रे अग्नेः पुरीषमसीत्याह यस्मादग्नेस्तेजश्शररिस्य एतत्पुरीषं पूरणमेतत्संभारनाम तस्मादेवमुच्यते इति । संभारशब्दः थाथादिनोत्तरपदान्तोदात्तः । अथो अपि खल्वाहुः एनमग्निमेते भ्रातर एव ते परिशेरे परितश्शेरते यस्मादेते पौतुद्रवाः परिधयः परिधीयन्ते इति । शीङो रुट्, 'लोपस्त आत्मनेपदेषु' इति तलोपः ॥

इति षष्ठे द्वितीये अष्टमोनुवाकः ॥  
</details>
