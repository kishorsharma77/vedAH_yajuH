+++
title = "०९ हविर्धानस्य शकटे अन्तर्भाव्यहविर्धानमण्टपनिर्माणम्"

+++
सोमऋषिः

<details><summary>मूलम् (संयुक्तम्)</summary>

ब॒द्धमव॑ स्यति वरुणपा॒शादे॒वैने॑ मुञ्चति॒ प्र णे॑नेक्ति॒ मेध्ये॑ ए॒वैने॑ करोति सावित्रि॒यर्चा हु॒त्वा ह॑वि॒र्धाने॒ प्र व॑र्तयति सवि॒तृप्र॑सूत ए॒वैने॒ प्र व॑र्तयति॒ वरु॑णो॒ वा ए॒ष दु॒र्वागु॑भ॒यतो॑ ब॒द्धो यदख्ष॒स्स यदु॒थ्सर्जे॒द्यज॑मानस्य गृ॒हान॒भ्युथ्स॑र्जेत् सु॒वाग्दे॑व॒ दुर्या॒ꣳ॒ आ व॒देत्या॑ह गृ॒हा वै दुर्या॒श्शान्त्यै॒
</details>

<details open><summary>विश्वास-प्रस्तुतिः</summary>

ब॒द्धमव॑ स्यति । व॒रु॒ण॒पा॒शा॒द् ए॒वैने॑ मुञ्चति ।   
प्र णे॑नेक्ति॒ मेध्ये॑ ए॒वैने॑ करोति ।  
सा॒वि॒त्रि॒यर्चा हु॒त्वा ह॑वि॒र्धाने॒ प्र व॑र्तयति ।  
स॒वि॒तृप्र॑सूत ए॒वैने॒ प्र व॑र्तयति ।  
</details>

<details><summary>मूलम्</summary>

ब॒द्धमव॑ स्यति । व॒रु॒ण॒पा॒शा॒द् ए॒वैने॑ मुञ्चति ।   
प्र णे॑नेक्ति॒ मेध्ये॑ ए॒वैने॑ करोति ।  
सा॒वि॒त्रि॒यर्चा हु॒त्वा ह॑वि॒र्धाने॒ प्र व॑र्तयति ।  
स॒वि॒तृप्र॑सूत ए॒वैने॒ प्र व॑र्तयति ।  
</details>

<details><summary>भट्टभास्कर-टीका</summary>

1बद्धमिति ॥ बद्धं हविर्धानयोरक्षमवस्यति मुञ्चतीति विधिः । वरुणपाशादेव एने हविर्धाने वरुणदेवते मुञ्चति । प्रणेनेक्ति क्षालयति । मेध्ये मेधार्हे एने करोति । सावित्र्यर्चा 'युञ्जते मन उत' इत्येतया सवितृप्रसूतः सवित्रा प्रसूतः सवित्राऽनुज्ञातः ।
</details>

<details open><summary>विश्वास-प्रस्तुतिः</summary>

वरु॑णो॒ वा ए॒ष दु॒र्वाग् उ॑भ॒यतो॑ ब॒द्धो यदख्षः॑ ।  
स यद् उ॒थ्सर्जे॒द् यज॑मानस्य गृ॒हान् अ॒भ्युथ्स॑र्जेत् ।  
सु॒वाग्दे॑व॒ दुर्या॒ꣳ॒ आ व॒देत्या॑ह ।  
गृ॒हा वै दुर्याः᳚ । शान्त्यै᳚ ।
</details>

<details><summary>मूलम्</summary>

वरु॑णो॒ वा ए॒ष दु॒र्वाग् उ॑भ॒यतो॑ ब॒द्धो यदख्षः॑ ।  
स यद् उ॒थ्सर्जे॒द् यज॑मानस्य गृ॒हान् अ॒भ्युथ्स॑र्जेत् ।  
सु॒वाग्दे॑व॒ दुर्या॒ꣳ॒ आ व॒देत्या॑ह ।  
गृ॒हा वै दुर्याः᳚ । शान्त्यै᳚ ।
</details>

<details><summary>भट्टभास्कर-टीका</summary>

वरुणो वा इति । वरुणः खल्वेष दुर्वाक् । दुष्टं वक्तीति दुर्वाक् । यदि वक्ति दुष्टमेव तदिति । 'क्विब्वचि' इत्यादिना क्विब्दीर्घौ, कृदुत्तरपदप्रकृतिस्वरत्वम् । क इत्याह - उभयतः उभाभ्यां बद्धो यदक्षो नाम' स यदुत्सर्जेत् शब्दं करोति यजमानस्य गृहानभ्युत्सर्जेत् । तान् लक्षीकृत्य शब्दं करोति तेष्वरिष्टं करोति तदोत्सर्जनेन, तस्मात् 'सुवाक्' इत्यादि जपेत् इति । गृहा वै दुर्याः यजमानसंबन्धिनोभिप्रेताः । तदुत्सर्जनशान्यै भवतीति ॥
</details>

<details><summary>मूलम् (संयुक्तम्)</summary>

पत्नी᳚ [45]  
उपा॑नक्ति॒ पत्नी॒ हि सर्व॑स्य मि॒त्रम्मि॑त्र॒त्वाय॒ यद्वै पत्नी॑ य॒ज्ञस्य॑ क॒रोति॑ मिथु॒नन्तदथो॒ पत्नि॑या ए॒वैष य॒ज्ञस्या᳚न्वार॒म्भोऽन॑वच्छित्त्यै॒
</details>

<details open><summary>विश्वास-प्रस्तुतिः</summary>

पत्न्य् - उपा॑नक्ति ।[45]  
पत्नी॒ हि सर्व॑स्य मि॒त्रम् , मि॑त्र॒त्वाय॑ ।  
यद् वै पत्नी॑ य॒ज्ञस्य॑ क॒रोति॑ मिथु॒नन् तत् ।   
अथो॒ पत्नि॑या ए॒वैष य॒ज्ञस्या᳚न्वार॒म्भो , ऽन॑वच्छित्त्यै ।
</details>

<details><summary>मूलम्</summary>

पत्न्य् - उपा॑नक्ति ।[45]  
पत्नी॒ हि सर्व॑स्य मि॒त्रम् , मि॑त्र॒त्वाय॑ ।  
यद् वै पत्नी॑ य॒ज्ञस्य॑ क॒रोति॑ मिथु॒नन् तत् ।   
अथो॒ पत्नि॑या ए॒वैष य॒ज्ञस्या᳚न्वार॒म्भो , ऽन॑वच्छित्त्यै ।
</details>

<details><summary>भट्टभास्कर-टीका</summary>

2पत्नी अक्षधुरे उपानक्तीति विधिः ॥ पत्नी हि सर्वस्य मित्रं मित्रमिव; स्त्रीत्वात् । तस्मात्तया कृतमुपाञ्जनं मित्रत्वाय भवति वरुणस्य वा अक्षस्य वा । यद्वा इत्यादि । व्याख्यातम् ॥
</details>

<details><summary>मूलम् (संयुक्तम्)</summary>

वर्त्म॑ना॒ वा अ॒न्वित्य॑ य॒ज्ञꣳ रख्षाꣳ॑सि जिघाꣳसन्ति वैष्ण॒वीभ्या॑मृ॒ग्भ्याव्ँ वर्त्म॑नोर्जुहोति य॒ज्ञो वै विष्णु॑र्य॒ज्ञादे॒व रख्षा॒ꣳ॒स्यप॑ हन्ति॒
</details>

<details open><summary>विश्वास-प्रस्तुतिः</summary>

वर्त्म॑ना॒ वा अ॒न्वित्य॑ य॒ज्ञꣳ रख्षाꣳ॑सि जिघाꣳसन्ति ।  
वै॒ष्ण॒वीभ्या॑म् ऋ॒ग्भ्याव्ँ वर्त्म॑नोर् जुहोति ।  
य॒ज्ञो वै विष्णुः॑ ।
य॒ज्ञादे॒व रख्षा॒ꣳ॒स्यप॑ हन्ति ।
</details>

<details><summary>मूलम्</summary>

वर्त्म॑ना॒ वा अ॒न्वित्य॑ य॒ज्ञꣳ रख्षाꣳ॑सि जिघाꣳसन्ति ।  
वै॒ष्ण॒वीभ्या॑म् ऋ॒ग्भ्याव्ँ वर्त्म॑नोर् जुहोति ।  
य॒ज्ञो वै विष्णुः॑ ।
य॒ज्ञादे॒व रख्षा॒ꣳ॒स्यप॑ हन्ति ।
</details>

<details><summary>भट्टभास्कर-टीका</summary>

3वर्त्मनेत्यादि ॥ वर्त्मना शकटमार्गेण अन्वित्यानुप्रविश्य यज्ञं रक्षांसि जिघांसन्ति हन्तुमिच्छन्ति तस्माद्वैष्णवीभ्यामृग्भ्यां वर्त्मनोर्जुहोति 'इद विष्णुः' , 'इरावती धेनुमती'39 इति द्वाभ्यां वर्त्मनोर्जुहोति । प्राधान्याद्दक्षिणस्योभयोः । उभयोर्वैकैकस्मिन् । यज्ञो वा इत्यादि । अयमेव वर्त्महोमलक्षणो यज्ञो विष्णुमन्त्रयोरुच्यते । तस्मादस्मादेव यज्ञान्निमित्ताद्रक्षांस्यपहन्ति ॥
</details>

<details><summary>मूलम् (संयुक्तम्)</summary>

हिर॑ण्यमु॒पास्य॑ जुहोत्यग्नि॒वत्ये॒व जु॑होति॒ नान्धो᳚ऽध्व॒र्युर्भव॑ति॒ न य॒ज्ञꣳ रख्षाꣳ॑सि घ्नन्ति॒
</details>

<details open><summary>विश्वास-प्रस्तुतिः</summary>

हिर॑ण्यम् उ॒पास्य॑ जुहोति ।
अ॒ग्नि॒वत्ये॒व जु॑होति ।  
नान्धो᳚ऽध्व॒र्युर्भव॑ति॒ , न य॒ज्ञꣳ रख्षाꣳ॑सि घ्नन्ति
</details>

<details><summary>मूलम्</summary>

हिर॑ण्यम् उ॒पास्य॑ जुहोति ।
अ॒ग्नि॒वत्ये॒व जु॑होति ।  
नान्धो᳚ऽध्व॒र्युर्भव॑ति॒ , न य॒ज्ञꣳ रख्षाꣳ॑सि घ्नन्ति
</details>

<details><summary>भट्टभास्कर-टीका</summary>

4यदध्वर्युरित्यादि ॥ गतम् ॥ +++(सम्पादकटिप्पनी - व्याख्यानमन्यत्र मृग्यम्)+++
</details>

<details><summary>मूलम् (संयुक्तम्)</summary>

प्राची॒ प्रेत॑मध्व॒रङ्क॒ल्पय॑न्ती॒ इत्या॑ह सुव॒र्गमे॒वैने॑ लो॒कङ्ग॑मय॒त्य्
</details>

<details open><summary>विश्वास-प्रस्तुतिः</summary>

"प्राची॒ प्रेत॑मध्व॒रङ् क॒ल्पय॑न्ती॒" इत्या॑ह ।
सु॒व॒र्गमे॒वैने॑ लो॒कङ् ग॑मयति ।
</details>

<details><summary>मूलम्</summary>

"प्राची॒ प्रेत॑मध्व॒रङ् क॒ल्पय॑न्ती॒" इत्या॑ह ।
सु॒व॒र्गमे॒वैने॑ लो॒कङ् ग॑मयति ।
</details>

<details><summary>भट्टभास्कर-टीका</summary>

5'प्राची' इत्यादिहविर्धानप्रवर्तनमन्त्रः । तं व्याचष्टे - सुवर्गमिति ॥ तस्मात्प्राचीप्रेतमित्याह यस्माच्चाध्वरं कल्पयन्ति प्रेतमित्याह तेन हेतुना एने हविर्धाने सुवर्गं सुष्ठु गन्तव्यं लोक स्थानं हविर्धानगृहं गमयति । तत्र गमने हि तदुभयमुपपद्यते इति ॥
</details>

<details><summary>मूलम् (संयुक्तम्)</summary>

अत्र॑ रमेथा॒व्ँवर्ष्म॑न्पृथि॒व्या इत्या॑ह॒ वर्ष्म॒ ह्ये॑तत्पृ॑थि॒व्या यद्दे॑व॒यज॑न॒ꣳ॒ शिरो॒ वा ए॒तद्य॒ज्ञस्य॒ यद्ध॑वि॒र्धान॑न्
</details>

<details open><summary>विश्वास-प्रस्तुतिः</summary>

अत्र॑ रमेथा॒व्ँ वर्ष्म॑न् पृथि॒व्या इत्या॑ह ।
वर्ष्म॒ ह्ये॑तत् पृ॑थि॒व्या यद् दे॑व॒यज॑नम् ।
शिरो॒ वा ए॒तद् य॒ज्ञस्य॒ यद्ध॑वि॒र्धान॑म् ।
</details>

<details><summary>मूलम्</summary>

अत्र॑ रमेथा॒व्ँ वर्ष्म॑न् पृथि॒व्या इत्या॑ह ।
वर्ष्म॒ ह्ये॑तत् पृ॑थि॒व्या यद् दे॑व॒यज॑नम् ।
शिरो॒ वा ए॒तद् य॒ज्ञस्य॒ यद्ध॑वि॒र्धान॑म् ।
</details>

<details><summary>भट्टभास्कर-टीका</summary>

6'अत्र'41 इति स्थापनमन्त्रः । तयोरेतद्धविर्धानं पृथिव्याः वर्ष्म उच्छ्रितं स्थानमेतत् । किम्? यत्र देवा इज्यन्ते तच्च हविर्धानमिति, तदधीनत्वाद्यज्ञस्य । शिरो वा इति । यज्ञस्यैतच्छिर इव प्राधान्यात् यद्धविर्धानं नाम ॥
</details>

<details><summary>मूलम् (संयुक्तम्)</summary>

दि॒वो वा॑ विष्णवु॒त वा॑ पृथि॒व्याः [47]  
इत्या॒शीर्प॑दय॒र्चा दख्षि॑णस्य हवि॒र्धान॑स्य मे॒थीन्नि ह॑न्ति शीर्ष॒त ए॒व य॒ज्ञस्य॒ यज॑मान आ॒शिषोऽव॑ रुन्द्धे
</details>

<details open><summary>विश्वास-प्रस्तुतिः</summary>

दि॒वो वा॑ विष्णवु॒त वा॑ पृथि॒व्या इति॑ ।[47]  
आ॒शीर्प॑दय॒र्चा दख्षि॑णस्य हवि॒र्धान॑स्य मे॒थीन्नि ह॑न्ति ।  
शी॒र्ष॒त ए॒व य॒ज्ञस्य॒ यज॑मान आ॒शिषोऽव॑ रुन्धे ।  
</details>

<details><summary>मूलम्</summary>

दि॒वो वा॑ विष्णवु॒त वा॑ पृथि॒व्या इति॑ ।[47]  
आ॒शीर्प॑दय॒र्चा दख्षि॑णस्य हवि॒र्धान॑स्य मे॒थीन्नि ह॑न्ति ।  
शी॒र्ष॒त ए॒व य॒ज्ञस्य॒ यज॑मान आ॒शिषोऽव॑ रुन्धे ।  
</details>

<details><summary>भट्टभास्कर-टीका</summary>

7दिव इत्यादि विधिः ॥ आशीर्पदया आशीः आशासनीया अभिलषितविशेषाः पादेपादे यस्यां सा आशीर्पदा । 'पादस्य' इति लोपे, 'टाबृचि' इति टाप्, 'पादः पत्' इति पद्भावः, विसर्जनीयाभावश्छान्दसः । यज्ञस्य शिरस्तः .आशिषोवरुन्धे ॥
</details>

<details><summary>मूलम् (संयुक्तम्)</summary>

द॒ण्डो वा औ॑प॒रस्तृ॒तीय॑स्य हवि॒र्धान॑स्य वषट्का॒रेणाख्ष॑मच्छिन॒द्यत्तृ॒तीय॑ञ्छ॒दिर्ह॑वि॒र्धान॑योरुदाह्रि॒यते॑ तृ॒तीय॑स्य हवि॒र्धान॒स्याव॑रुद्ध्यै॒
</details>

<details open><summary>विश्वास-प्रस्तुतिः</summary>

द॒ण्डो वा औ॑प॒रस् तृ॒तीय॑स्य हवि॒र्धान॑स्य वषट्का॒रेणाख्ष॑मच्छिनत् ।   

यत् तृ॒तीय॑ञ् छ॒दिर् ह॑वि॒र्धान॑योरुदाह्रि॒यते॑ , तृ॒तीय॑स्य हवि॒र्धान॒स्याव॑रुद्ध्यै ।
</details>

<details><summary>मूलम्</summary>

द॒ण्डो वा औ॑प॒रस् तृ॒तीय॑स्य हवि॒र्धान॑स्य वषट्का॒रेणाख्ष॑मच्छिनत् ।   

यत् तृ॒तीय॑ञ् छ॒दिर् ह॑वि॒र्धान॑योरुदाह्रि॒यते॑ , तृ॒तीय॑स्य हवि॒र्धान॒स्याव॑रुद्ध्यै ।
</details>

<details><summary>भट्टभास्कर-टीका</summary>

8दण्ड इत्यादि ॥ उपरस्य पुत्रः औपरः दण्डो नाम तृतीयहविर्धानस्याक्षं वषट्कारेणाच्छिनत् । यदि हविर्धानयोरुदाह्रियते उपर्याह्रियते तृतीयं छदिः तृतीयस्य हविर्धानस्यावरुद्ध्यै भवति अक्षस्य छिन्नत्वाच्छदिर्मात्रमेव हविर्धानत्वेन रूप्यते ॥
</details>

<details><summary>मूलम् (संयुक्तम्)</summary>

शिरो॒ वा ए॒तद्य॒ज्ञस्य॒ यद्ध॑वि॒र्धान॒व्ँविष्णो॑ र॒राट॑मसि॒ विष्णोः᳚ पृ॒ष्ठम॒सीत्या॑ह॒ तस्मा॑देताव॒द्धा शिरो॒ विष्यू॑तँ॒व्   
</details>

<details open><summary>विश्वास-प्रस्तुतिः</summary>

शिरो॒ वा ए॒तद्य॒ज्ञस्य॒ यद्ध॑वि॒र्धानम् ।
विष्णो॑ र॒राट॑मसि॒ विष्णोः᳚ पृ॒ष्ठम॒सीत्या॑ह ।
तस्मा॑देताव॒द्धा शिरो॒ विष्यू॑तम् ।
</details>

<details><summary>मूलम्</summary>

शिरो॒ वा ए॒तद्य॒ज्ञस्य॒ यद्ध॑वि॒र्धानम् ।
विष्णो॑ र॒राट॑मसि॒ विष्णोः᳚ पृ॒ष्ठम॒सीत्या॑ह ।
तस्मा॑देताव॒द्धा शिरो॒ विष्यू॑तम् ।
</details>

<details><summary>भट्टभास्कर-टीका</summary>

9शिर इत्यादि ॥ गतम् । हविर्धानशालानिमित्तमिदमुपलक्षणमिदमेव प्रतिपादयितुं मन्त्रद्वयोपादानम् । एतावद्धविर्धानमेव शिरस्थानीयं, यावत्प्रकारं विष्यूतं तावत्प्रकारं प्रजानां शिरो विष्यूतं विविधं स्यूतम् । अस्य च त्रिशब्दादित्वात्त्रिधा विष्यूतमिति गम्यते । यथोक्तं - 'तस्मान्नवधा शिरः' इति 'ते त्रयस्त्रिकपालाः'43 इति च । 'बहुगणवतु' इति संख्यात्वात् संख्याया विधार्थे धा, सिवेर्निष्ठायां 'छ्वोश्शूडनुनासिके च' इत्यूठ्, 'गतिरनन्तरः' इति गतेः प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

विष्णो॒स्स्यूर॑सि॒ विष्णो᳚र्ध्रु॒वम॒सीत्या॑ह वैष्ण॒वꣳ हि दे॒वत॑या हवि॒र्धान॒य्ँयम्प्र॑थ॒मङ्ग्र॒न्थिङ्ग्र॑थ्नी॒याद्यत्तन्न वि॑स्र॒ꣳ॒सये॒दमे॑हेनाध्व॒र्युᳶ प्र मी॑येत॒ तस्मा॒थ्स वि॒स्रस्यः॑ ॥ [48]  
</details>

<details open><summary>विश्वास-प्रस्तुतिः</summary>

विष्णो॒स् स्यूर॑सि॒ , विष्णो᳚र्ध्रु॒वम॒सीत्या॑ह ।  
वै॒ष्ण॒वꣳ हि दे॒वत॑या हवि॒र्धान᳚म् ।  
यम् प्र॑थ॒मङ् ग्र॒न्थिङ् ग्र॑थ्नी॒याद् , यत् तन्न वि॑स्र॒ꣳ॒सये॒द् - अमे॑हेनाध्व॒र्युᳶ प्र मी॑येत ।  
तस्मा॒थ् स वि॒स्रस्यः॑ ॥ [48]  
</details>

<details><summary>मूलम्</summary>

विष्णो॒स् स्यूर॑सि॒ , विष्णो᳚र्ध्रु॒वम॒सीत्या॑ह ।  
वै॒ष्ण॒वꣳ हि दे॒वत॑या हवि॒र्धान᳚म् ।  
यम् प्र॑थ॒मङ् ग्र॒न्थिङ् ग्र॑थ्नी॒याद् , यत् तन्न वि॑स्र॒ꣳ॒सये॒द् - अमे॑हेनाध्व॒र्युᳶ प्र मी॑येत ।  
तस्मा॒थ् स वि॒स्रस्यः॑ ॥ [48]  
</details>

<details><summary>भट्टभास्कर-टीका</summary>

10विष्णोरित्यादि ॥ अवशेषमन्त्राणामुपलक्षणम् । वैष्णवमिति । देवतासंबन्धेन हविर्धानं वैष्णवम् । यमित्यादि । गतम् । अमेहो मेहनिरोधः । तस्माद्ग्रन्थिं मोचयति ॥

इति षष्ठे द्वितीये नवमोनुवाकः ॥  
</details>
