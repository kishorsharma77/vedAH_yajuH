+++
title = "०७"

+++

<details><summary>मूलम् (संयुक्तम्)</summary>

घ्नन्ति॒ वा ए॒तथ्सोम॒य्ँयद॑भिषु॒ण्वन्ति॒ यथ्सौ॒म्यो भव॑ति॒ यथा॑ मृ॒ताया॑नु॒स्तर॑णीं॒ घ्नन्ति॑ ता॒दृगे॒व तद्यदु॑त्तरा॒र्धे वा॒ मध्ये॑ वा जुहु॒याद्दे॒वता᳚भ्यस्स॒मद॑न्दध्याद्दख्षिणा॒र्धे जु॑होत्ये॒षा वै पि॑तृ॒णान्दिख्स्वाया॑मे॒व दि॒शि पि॒तॄन्नि॒रव॑दयत
</details>

<details open><summary>विश्वास-प्रस्तुतिः</summary>

घ्नन्ति॒ वा ए॒तथ्सोम॒य्ँ यद॑भिषु॒ण्वन्ति॑ ।  
यथ्सौ॒म्यो भव॑ति॒ यथा॑ मृ॒ताया॑नु॒स्तर॑णीं॒ घ्नन्ति॑ ता॒दृगे॒व तत् ।  
यदु॑त्तरा॒र्धे वा॒ मध्ये॑ वा जुहु॒याद् , दे॒वता᳚भ्यस् स॒मद॑न्दध्याद् , दख्षिणा॒र्धे जु॑होति ।  
ए॒षा वै पि॑तृ॒णान् दिख्स्वाया॑मे॒व दि॒शि पि॒तॄन् नि॒रव॑दयते ।  
</details>

<details><summary>मूलम्</summary>

घ्नन्ति॒ वा ए॒तथ्सोम॒य्ँ यद॑भिषु॒ण्वन्ति॑ ।  
यथ्सौ॒म्यो भव॑ति॒ यथा॑ मृ॒ताया॑नु॒स्तर॑णीं॒ घ्नन्ति॑ ता॒दृगे॒व तत् ।  
यदु॑त्तरा॒र्धे वा॒ मध्ये॑ वा जुहु॒याद् , दे॒वता᳚भ्यस् स॒मद॑न्दध्याद् , दख्षिणा॒र्धे जु॑होति ।  
ए॒षा वै पि॑तृ॒णान् दिख्स्वाया॑मे॒व दि॒शि पि॒तॄन् नि॒रव॑दयते ।  
</details>

<details><summary>भट्टभास्कर-टीका</summary>

1घ्नन्ति वा इत्यादि ॥ सोमस्य वधस्थानीयोभिषवः, तत्र सौम्यश्चरुः । मृतायानुस्तरणी वधस्थानीया, यथा मृताय पितृमेधे अनुस्तरणीं गां घ्नन्ति तत्तुल्यं तत्, अनु मरणानन्तरं स्तीर्यते अनयेति अनुस्तरणी, कर्मणि ल्युट् । यदुत्तरार्धे इत्यादि । सौम्यस्यायं देशः समत् कलहः । निष्कृष्य पृथक् स्वस्यां दिशि यजते ॥
</details>

<details><summary>मूलम् (संयुक्तम्)</summary>

उद्गा॒तृभ्यो॑ हरन्ति सामदेव॒त्यो॑ वै सौ॒म्यो यदे॒व साम्न॑श्छम्बट्कु॒र्वन्ति॒ तस्यै॒व स शान्ति॒रव॑ [26]  
ई॒ख्ष॒न्ते॒ प॒वित्र॒व्ँवै सौ॒म्य आ॒त्मान॑मे॒व प॑वयन्ते॒ य आ॒त्मान॒न्न प॑रि॒पश्ये॑दि॒तासु॑स्स्यादभिद॒दिङ्कृ॒त्वावे᳚ख्षेत॒ तस्मि॒न्ह्या᳚त्मान॑म्परि॒पश्य॒त्यथो॑ आ॒त्मान॑मे॒व प॑वयते॒ यो ग॒तम॑ना॒स्स्याथ्सोऽवे᳚ख्षेत॒
</details>

<details open><summary>विश्वास-प्रस्तुतिः</summary>

उद्गा॒तृभ्यो॑ हरन्ति , सामदेव॒त्यो॑ वै सौ॒म्यो , यदे॒व साम्न॑श्छम्बट्कु॒र्वन्ति॒ तस्यै॒व स शान्तिः॑ ।  
अवे᳚ख्षन्ते॒, प॒वित्र॒व्ँ वै सौ॒म्य , आ॒त्मान॑मे॒व प॑वयन्ते ।[26]  
य आ॒त्मान॒न् न प॑रि॒पश्ये॑दि॒तासु॑स् स्यादभिद॒दिङ् कृ॒त्वावे᳚ख्षेत ।  
तस्मि॒न् ह्या᳚त्मान॑म् परि॒पश्य॒त्य् अथो॑ आ॒त्मान॑मे॒व प॑वयते ।  
यो ग॒तम॑ना॒स् स्याथ् सोऽवे᳚ख्षेत ।  
</details>

<details><summary>मूलम्</summary>

उद्गा॒तृभ्यो॑ हरन्ति , सामदेव॒त्यो॑ वै सौ॒म्यो , यदे॒व साम्न॑श्छम्बट्कु॒र्वन्ति॒ तस्यै॒व स शान्तिः॑ ।  
अवे᳚ख्षन्ते॒, प॒वित्र॒व्ँ वै सौ॒म्य , आ॒त्मान॑मे॒व प॑वयन्ते ।[26]  
य आ॒त्मान॒न् न प॑रि॒पश्ये॑दि॒तासु॑स् स्यादभिद॒दिङ् कृ॒त्वावे᳚ख्षेत ।  
तस्मि॒न् ह्या᳚त्मान॑म् परि॒पश्य॒त्य् अथो॑ आ॒त्मान॑मे॒व प॑वयते ।  
यो ग॒तम॑ना॒स् स्याथ् सोऽवे᳚ख्षेत ।  
</details>

<details><summary>भट्टभास्कर-टीका</summary>

2उद्गातृभ्य इत्यादि ॥ हरणं दानम् । साम देवता अस्य सौम्यस्य चरोः । तस्मात्साम्नो यच्छम्बट्कुर्वन्ति अन्तरयन्ति नाशयन्ति तस्य दोषस्य स सौम्यश्चरुः शान्तिश्शमनहेतुः । अवेक्षन्ते इति । सामर्थ्याच्चरावाज्यमानीयेति गम्यते । य आत्मानं न परिपश्येदिति वक्ष्यमाणत्वात् । तदवेक्षणेनात्मानं पवयन्ते शोधयन्ति । वृद्ध्यभावश्छान्दसः । अथ यद्यात्मानं न परिपश्येत् न सर्वत ईक्षेत इतासुस्स्यात् आज्यस्याल्पतया तत्रात्मादर्शने इतासुत्वं स्यात्, तस्मादभिददिं कृत्वाऽवेक्षेत नाल्प आज्ये अभित्वो ददाति ॥
</details>

<details><summary>मूलम् (संयुक्तम्)</summary>

यन्मे॒ मन॒ᳶ परा॑गत॒य्ँयद्वा॑ मे॒ अप॑रागतम् । राज्ञा॒ सोमे॑न॒ तद्व॒यम॒स्मासु॑ धारयाम॒सीति॒ मन॑ ए॒वात्मन्दा॑धार [27]  
न ग॒तम॑ना भव॒त्य्
</details>

<details open><summary>विश्वास-प्रस्तुतिः</summary>

यन्मे॒ मन॒ᳶ परा॑गत॒य्ँ , यद्वा॑ मे॒ अप॑रागतम् ।  
राज्ञा॒ सोमे॑न॒ तद्व॒यम॒स्मासु॑ धारयाम॒सीति॑ ।  
मन॑ ए॒वात्मन्दा॑धार , न ग॒तम॑ना भवति ।[27]  
</details>

<details><summary>मूलम्</summary>

यन्मे॒ मन॒ᳶ परा॑गत॒य्ँ , यद्वा॑ मे॒ अप॑रागतम् ।  
राज्ञा॒ सोमे॑न॒ तद्व॒यम॒स्मासु॑ धारयाम॒सीति॑ ।  
मन॑ ए॒वात्मन्दा॑धार , न ग॒तम॑ना भवति ।[27]  
</details>

<details><summary>भट्टभास्कर-टीका</summary>

3यन्मे मन इत्यादिरवेक्षणमन्त्रोनुष्टुप् ॥ यन्मे मनः परागतं मत्तो निष्क्रान्तं, यद्वा - यच्च मे मनः अपरागतं परागमनोन्मुखं राज्ञा राजनशीलेन सोमेन ओषधीनामीशेन तन्मनः अस्मास्वेव धारयामसि धारयामः । 'इदन्तो मसिः' । एवं कुर्वन् आत्मनि मनो धारयति, ततः प्रभृति न गतमना भवति ॥
</details>

<details><summary>मूलम् (संयुक्तम्)</summary>

अप॒ वै तृ॑तीयसव॒ने य॒ज्ञᳵ क्रा॑मतीजा॒नादनी॑जानम॒भ्या᳚ग्नावैष्ण॒व्यर्चा घृ॒तस्य॑ यजत्य॒ग्निस्सर्वा॑ दे॒वता॒ विष्णु॑र्य॒ज्ञो दे॒वता᳚श्चै॒व य॒ज्ञञ्च॑ दाधारोपा॒ꣳ॒शु य॑जति मिथुन॒त्वाय॑
</details>

<details open><summary>विश्वास-प्रस्तुतिः</summary>

अप॒ वै तृ॑तीयसव॒ने य॒ज्ञᳵ क्रा॑मतीजा॒नाद् - अनी॑जानम॒भ्या᳚ग्नावैष्ण॒व्यर्चा घृ॒तस्य॑ यजति ।  
अ॒ग्निस् सर्वा॑ दे॒वता॒ विष्णु॑र् य॒ज्ञो दे॒वता᳚श्चै॒व य॒ज्ञञ् च॑ दाधार ।   
उ॒पा॒ꣳ॒शु य॑जति , मिथुन॒त्वाय॑ ।  
</details>

<details><summary>मूलम्</summary>

अप॒ वै तृ॑तीयसव॒ने य॒ज्ञᳵ क्रा॑मतीजा॒नाद् - अनी॑जानम॒भ्या᳚ग्नावैष्ण॒व्यर्चा घृ॒तस्य॑ यजति ।  
अ॒ग्निस् सर्वा॑ दे॒वता॒ विष्णु॑र् य॒ज्ञो दे॒वता᳚श्चै॒व य॒ज्ञञ् च॑ दाधार ।   
उ॒पा॒ꣳ॒शु य॑जति , मिथुन॒त्वाय॑ ।  
</details>

<details><summary>भट्टभास्कर-टीका</summary>

4अप वा इत्यादि ॥ इष्टवानीजानः । 'लिटः कानज्वा' । ईजानाद्यज्ञोऽपक्रामति अनीजानं लक्षीकृत्य । तत्राग्नावैष्णव्यर्चा धृतस्य यजति । उभयतस्सौम्यं परियजति । अन्यतरतो वा । केचित्तु - घृतस्याभियजतीति गच्छति तत्राभिगत इत्यत्रार्थेऽभिशब्दः । तन्मते ईजानाद्यज्ञोपगम्य अनीजानं क्रामति प्राप्नोतीति क्लिष्टान्वयः । अग्निस्सर्वा इत्यादि । गतम् । देवतानां सर्वज्ञस्य च सह धारणात् अनीजानं न गच्छति यज्ञः । मिथुनत्वायेति । उपांशुतया यागः सौम्येन चरुणा सह मिथुनं भवतीति ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति मि॒त्रो य॒ज्ञस्य॒ स्वि॑ष्टय्ँयुवते॒ वरु॑णो॒ दुरि॑ष्ट॒ङ्क्व॑ तर्हि॑ य॒ज्ञᳵ क्व॑ यज॑मानो भव॒तीति॒
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति -  
"मि॒त्रो य॒ज्ञस्य॒ स्वि॑ष्टय्ँयुवते॒ वरु॑णो॒ दुरि॑ष्ट॒ङ्क्व॑ तर्हि॑ य॒ज्ञᳵ क्व॑ यज॑मानो भवति"+ इति॑ ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति -  
"मि॒त्रो य॒ज्ञस्य॒ स्वि॑ष्टय्ँयुवते॒ वरु॑णो॒ दुरि॑ष्ट॒ङ्क्व॑ तर्हि॑ य॒ज्ञᳵ क्व॑ यज॑मानो भवति"+ इति॑ ।  
</details>

<details><summary>भट्टभास्कर-टीका</summary>

5ब्रह्मवादिन इत्यादि ॥ यज्ञस्य यत्स्विष्टं शोभनमिष्टं तद्युवते मिश्रयति दुरिष्टेन मित्रः दुरिष्टसंभवे तेन संस्पृष्टमेव स्विष्टं स्थापयति अनाराधितो मित्रः । वरुणश्च दुरिष्टं स्विष्टसंस्पृष्टमेव स्थापयति तस्य बाधकत्वेन । क्व तर्हि तदानीं तथा सति कस्मिन् फले दातृत्वेन यज्ञो वर्तते, अनिर्वृत्तप्रायत्वात्, यजमानश्च तदानीं क्व भवति यज्ञेन रहितः कस्मिन् फले भोक्तृत्वेन वर्तते इति ब्रह्मवादिनः प्रश्नं वदन्ति ॥
</details>

<details><summary>मूलम् (संयुक्तम्)</summary>

यन्मै᳚त्रावरु॒णीव्ँव॒शामा॒लभ॑ते मि॒त्रेणै॒व [28]  
य॒ज्ञस्य॒ स्वि॑ष्टꣳ शमयति॒ वरु॑णेन॒ दुरि॑ष्ट॒न्नार्ति॒मार्च्छ॑ति॒ यज॑मानो॒ यथा॒ वै लाङ्ग॑लेनो॒र्वरा᳚म्प्रभि॒न्दन्त्ये॒वमृ॑ख्सा॒मे य॒ज्ञम्प्र भि॑न्तो॒ यन्मै᳚त्रावरु॒णीव्ँव॒शामा॒लभ॑ते य॒ज्ञायै॒व प्रभि॑न्नाय म॒त्य॑म॒न्ववा᳚स्यति॒ शान्त्यै॑ या॒तया॑मानि॒ वा ए॒तस्य॒ छन्दाꣳ॑सि॒ य ई॑जा॒नश्छन्द॑सामे॒ष रसो॒ यद्व॒शा यन्मै᳚त्रावरु॒णीव्ँव॒शामा॒लभ॑ते॒ छन्दाꣳ॑स्ये॒व पुन॒रा प्री॑णा॒त्यया॑तयामत्वा॒याथो॒ छन्द॑स्स्वे॒व रस॑न्दधाति ॥ [29]  
</details>

<details open><summary>विश्वास-प्रस्तुतिः</summary>

यन्मै᳚त्रावरु॒णीव्ँ व॒शामा॒लभ॑ते , मि॒त्रेणै॒व य॒ज्ञस्य॒ स्वि॑ष्टꣳ शमयति॒ ,
वरु॑णेन॒ दुरि॑ष्ट॒न्नार्ति॒मार्च्छ॑ति॒ यज॑मानः । [28]  
यथा॒ वै लाङ्ग॑लेनो॒र्वरा᳚म् प्रभि॒न्दन्त्य् ए॒वम ऋ॑ख्सा॒मे य॒ज्ञम् प्र भि॑न्तः ।  
यन् मै᳚त्रावरु॒णीव्ँ व॒शामा॒लभ॑ते य॒ज्ञायै॒व प्रभि॑न्नाय म॒त्य॑म॒न्ववा᳚स्यति । शान्त्यै᳚ ।  
या॒तया॑मानि॒ वा ए॒तस्य॒ छन्दाꣳ॑सि॒ , य ई॑जा॒नश् छन्द॑साम् ए॒ष रसो॒ यद् व॒शा,   
यन्मै᳚त्रावरु॒णीव्ँ व॒शामा॒लभ॑ते॒ , छन्दाꣳ॑स्ये॒व पुन॒रा प्री॑णा॒त्य् अया॑तयामत्वाय ।  
अथो॒ छन्द॑स्स्वे॒व रस॑न् दधाति ॥ [29]  
</details>

<details><summary>मूलम्</summary>

यन्मै᳚त्रावरु॒णीव्ँ व॒शामा॒लभ॑ते , मि॒त्रेणै॒व य॒ज्ञस्य॒ स्वि॑ष्टꣳ शमयति॒ ,
वरु॑णेन॒ दुरि॑ष्ट॒न्नार्ति॒मार्च्छ॑ति॒ यज॑मानः । [28]  
यथा॒ वै लाङ्ग॑लेनो॒र्वरा᳚म् प्रभि॒न्दन्त्य् ए॒वम ऋ॑ख्सा॒मे य॒ज्ञम् प्र भि॑न्तः ।  
यन् मै᳚त्रावरु॒णीव्ँ व॒शामा॒लभ॑ते य॒ज्ञायै॒व प्रभि॑न्नाय म॒त्य॑म॒न्ववा᳚स्यति । शान्त्यै᳚ ।  
या॒तया॑मानि॒ वा ए॒तस्य॒ छन्दाꣳ॑सि॒ , य ई॑जा॒नश् छन्द॑साम् ए॒ष रसो॒ यद् व॒शा,   
यन्मै᳚त्रावरु॒णीव्ँ व॒शामा॒लभ॑ते॒ , छन्दाꣳ॑स्ये॒व पुन॒रा प्री॑णा॒त्य् अया॑तयामत्वाय ।  
अथो॒ छन्द॑स्स्वे॒व रस॑न् दधाति ॥ [29]  
</details>

<details><summary>भट्टभास्कर-टीका</summary>

6यदित्यादि ॥ मैत्रावरुण्या वशाया विधिः । शमयतीति । दुरिष्टासंसर्गः स्विष्टस्य शान्तिः, स्विष्टाविरोधित्वं दुरिष्टस्य शान्तिः । ततश्चोभयसमीकरणात् यज्ञं चाविकलं निर्वर्त्य यजमानो नार्तिं गच्छति फलहानिं न भजते । किंचेत्याह - येत्यादि । यथा उर्वरां सर्वसस्योत्पत्त्याधारभूतां भूमिं लाङ्गलेन प्रभिन्दन्ति प्रकर्षेण कृषन्ति, एवं ऋक्सामे यज्ञं प्रभिन्तः प्रकृष्टक्षेत्रफलप्रदानशक्तं कुरुतः । तत्र मैत्रावरुणी वशा यज्ञक्षेत्रस्य मत्यस्थानीया, शक्त्यानयनार्थं द्रव्यं मत्यम् । मत्यमन्ववास्यति कर्षणानन्तरं प्रक्षिपति । तच्छान्त्यै कर्षणहिंसाशमनाय भवति । किंचेत्याह - यातयामानीत्यादि । यातयामानि गतरसानि ईजानस्य छन्दांसि, बहुश उपयुक्तत्वात् । वशानामैषा छन्दसां रसः, ततस्तया छन्दांसि पुनराप्रीणाति आभिमुख्येन तर्पयति । तत् छन्दसामयातयामत्वाय भवति । अथो अपि च छन्दस्सु गतरसेषु पुनः रसं दधाति स्थापयति, छन्दसां रसत्वाद्वशायाः ॥


इति षष्ठे षष्ठे सप्तमोनुवाकः ॥  
</details>
