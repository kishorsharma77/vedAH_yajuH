+++
title = "०४"

+++

<details><summary>मूलम् (संयुक्तम्)</summary>

दे॒वस्य॑ त्वा सवि॒तुᳶ प्र॑स॒व इति॒ ग्रावा॑ण॒मा द॑त्ते॒ प्रसू᳚त्या अ॒श्विनो᳚र्बा॒हुभ्या॒मित्या॑हा॒श्विनौ॒ हि दे॒वाना॑मध्व॒र्यू आस्ता᳚म्पू॒ष्णो हस्ता᳚भ्या॒मित्या॑ह॒ यत्यै॑ प॒शवो॒ वै सोमो᳚ व्या॒न उ॑पाꣳशु॒सव॑नो॒ यदु॑पाꣳशु॒सव॑नम॒भि मिमी॑ते व्या॒नमे॒व प॒शुषु॑ दधा॒ति
</details>

<details open><summary>विश्वास-प्रस्तुतिः</summary>

दे॒वस्य॑ त्वा सवि॒तुᳶ प्र॑स॒व इति॒ , ग्रावा॑ण॒मा द॑त्ते । प्रसू᳚त्या ।  
"अ॒श्विनो᳚र् बा॒हुभ्या॒म्" इत्या॑ह । अ॒श्विनौ॒ हि दे॒वाना॑मध्व॒र्यू आस्ता᳚म् ।  
"पू॒ष्णो हस्ता᳚भ्या॒म्" इत्या॑ह ।  
यत्यै॑ प॒शवो॒ वै सोमो᳚ व्या॒न उ॑पाꣳशु॒सव॑नः ।  
यद् उ॑पाꣳशु॒सव॑नम् अ॒भि मिमी॑ते , व्या॒नमे॒व प॒शुषु॑ दधाति ।  
</details>

<details><summary>मूलम्</summary>

दे॒वस्य॑ त्वा सवि॒तुᳶ प्र॑स॒व इति॒ , ग्रावा॑ण॒मा द॑त्ते । प्रसू᳚त्या ।  
"अ॒श्विनो᳚र् बा॒हुभ्या॒म्" इत्या॑ह । अ॒श्विनौ॒ हि दे॒वाना॑मध्व॒र्यू आस्ता᳚म् ।  
"पू॒ष्णो हस्ता᳚भ्या॒म्" इत्या॑ह ।  
यत्यै॑ प॒शवो॒ वै सोमो᳚ व्या॒न उ॑पाꣳशु॒सव॑नः ।  
यद् उ॑पाꣳशु॒सव॑नम् अ॒भि मिमी॑ते , व्या॒नमे॒व प॒शुषु॑ दधाति ।  
</details>

<details><summary>भट्टभास्कर-टीका</summary>

1देवस्य त्वेत्यादि ॥ ग्रावाणमुपांशुसवनम् । गतमन्यत् । पशवो वा इत्यादि । तद्धेतुत्वात्ताच्छब्द्यम् । व्यान उपांशुसवनो ग्रावा, यथोक्तं -'प्राणापानौ वा एतौ यदुपांश्वन्तर्यामौ व्यान उपांशुसवनः' इति । तस्माद्यदुपांशुसवनमभिलक्ष्य तस्योपरि मिमीते व्यानं पशुषु स्थापयति ॥
</details>

<details><summary>मूलम् (संयुक्तम्)</summary>

इन्द्रा॑य॒ त्वेन्द्रा॑य॒ त्वेति॑ मिमीत॒ इन्द्रा॑य॒ हि सोम॑ आह्रि॒यते॒ पञ्च॒ कृत्वो॒ यजु॑षा मिमीते [16]  
पञ्चा᳚ख्षरा प॒ङ्क्तिᳶ पाङ्क्तो॑ य॒ज्ञो य॒ज्ञमे॒वाव॑ रुन्द्धे॒ पञ्च॒ कृत्व॑स्तू॒ष्णीन्दश॒ सम्प॑द्यन्ते॒ दशा᳚ख्षरा वि॒राडन्न॑व्ँवि॒राड्वि॒राजै॒वान्नाद्य॒मव॑ रुन्द्धे
</details>

<details open><summary>विश्वास-प्रस्तुतिः</summary>

इन्द्रा॑य॒ त्वेन्द्रा॑य॒ त्वेति॑ मिमीते ।  
इन्द्रा॑य॒ हि सोम॑ आह्रि॒यते᳚ ।  
पञ्च॒ कृत्वो॒ यजु॑षा मिमीते ।[16]  
पञ्चा᳚ख्षरा प॒ङ्क्तिः । पा॒ङ्क्तो य॒ज्ञः ।  
य॒ज्ञम् ए॒वाव॑ रुन्धे ।  
पञ्च॒ कृत्व॑स् तू॒ष्णीन् दश॒ सम्प॑द्यन्ते ।  
दशा᳚ख्षरा वि॒राट् ।  
अन्न॑व्ँ वि॒राट् । वि॒राजै॒वान्नाद्य॒मव॑ रुन्धे ।  
</details>

<details><summary>मूलम्</summary>

इन्द्रा॑य॒ त्वेन्द्रा॑य॒ त्वेति॑ मिमीते ।  
इन्द्रा॑य॒ हि सोम॑ आह्रि॒यते᳚ ।  
पञ्च॒ कृत्वो॒ यजु॑षा मिमीते ।[16]  
पञ्चा᳚ख्षरा प॒ङ्क्तिः । पा॒ङ्क्तो य॒ज्ञः ।  
य॒ज्ञम् ए॒वाव॑ रुन्धे ।  
पञ्च॒ कृत्व॑स् तू॒ष्णीन् दश॒ सम्प॑द्यन्ते ।  
दशा᳚ख्षरा वि॒राट् ।  
अन्न॑व्ँ वि॒राट् । वि॒राजै॒वान्नाद्य॒मव॑ रुन्धे ।  
</details>

<details><summary>भट्टभास्कर-टीका</summary>

2इन्द्राय त्वेन्द्रायत्वेत्यादि ॥ 'इन्द्राय त्वा वृत्रघ्ने' , 'इन्द्राय त्वा वृत्रतुरे'16 इत्यादीनां मन्त्राणां प्रतीकप्रदर्शनार्थमिदम् । इन्द्राय हि प्राधान्येन सोम आह्रियते । पञ्च कृत्व इति । क्रियाभ्यावृत्तिवचनं शब्दान्तरं, आद्युदात्तत्वात् । पञ्चाक्षरेत्यादि । गतम् ॥
</details>

<details><summary>मूलम् (संयुक्तम्)</summary>

श्वा॒त्रास्स्थ॑ वृत्र॒तुर॒ इत्या॑है॒ष वा अ॒पाꣳ सो॑मपी॒थो य ए॒वव्ँवेद॒ नाफ्स्वार्ति॒मार्च्छ॑ति॒
</details>

<details open><summary>विश्वास-प्रस्तुतिः</summary>

"श्वा॒त्रास्स्थ॑ वृत्र॒तुर॒" इत्या॑ह ।  
ए॒ष वा अ॒पाꣳ सो॑मपी॒थः ।  
य ए॒वव्ँ वेद॒ नाफ्स्वार्ति॒मार्च्छ॑ति ।  
</details>

<details><summary>मूलम्</summary>

"श्वा॒त्रास्स्थ॑ वृत्र॒तुर॒" इत्या॑ह ।  
ए॒ष वा अ॒पाꣳ सो॑मपी॒थः ।  
य ए॒वव्ँ वेद॒ नाफ्स्वार्ति॒मार्च्छ॑ति ।  
</details>

<details><summary>भट्टभास्कर-टीका</summary>

3श्वात्रा इति ॥ होतृचमसीयाभिरद्भिः एकदेशेन राज्ञ उपसर्जनम् । एष खल्वपां सोमपीथः सोमपानं प्रथममापस्सोमं पिबन्ति, 'सोमस्य पिबत' इति मन्त्रलिङ्गात् । अप्स्विति निमित्तात्सप्तमी । अम्निमित्तामार्तिं न गच्छति एवं वेदिता ॥
</details>

<details><summary>मूलम् (संयुक्तम्)</summary>

यत्ते॑ सोम दि॒वि ज्योति॒रित्या॑है॒भ्य ए॒वैन᳚म् [17]  
लो॒केभ्य॒स्सम्भ॑रति॒ सोमो॒ वै राजा॒ दिशो॒ऽभ्य॑ध्याय॒थ्स दिशोऽनु॒ प्रावि॑श॒त्प्रागपा॒गुद॑गध॒रागित्या॑ह दि॒ग्भ्य ए॒वैन॒ꣳ॒ सम्भ॑र॒त्यथो॒ दिश॑ ए॒वास्मा॒ अव॑ रु॒न्द्धे
</details>

<details open><summary>विश्वास-प्रस्तुतिः</summary>

"यत्ते॑ सोम दि॒वि ज्योति॒र्" इत्या॑ह ।
ए॒भ्य ए॒वैनल्ँ लो॒केभ्य॒स् सम्भ॑रति ।[17]   
सोमो॒ वै राजा॒ दिशो॒ऽभ्य॑ध्यायत् ।  
स दिशोऽनु॒ प्रावि॑शत् ।  
"प्रागपा॒गुद॑गध॒राग्" इत्या॑ह ।  
दि॒ग्भ्य ए॒वैन॒ꣳ॒ सम्भ॑र॒त्य् - अथो॒ दिश॑ ए॒वास्मा॒ अव॑ रु॒न्धे ।  
</details>

<details><summary>मूलम्</summary>

"यत्ते॑ सोम दि॒वि ज्योति॒र्" इत्या॑ह ।
ए॒भ्य ए॒वैनल्ँ लो॒केभ्य॒स् सम्भ॑रति ।[17]   
सोमो॒ वै राजा॒ दिशो॒ऽभ्य॑ध्यायत् ।  
स दिशोऽनु॒ प्रावि॑शत् ।  
"प्रागपा॒गुद॑गध॒राग्" इत्या॑ह ।  
दि॒ग्भ्य ए॒वैन॒ꣳ॒ सम्भ॑र॒त्य् - अथो॒ दिश॑ ए॒वास्मा॒ अव॑ रु॒न्धे ।  
</details>

<details><summary>भट्टभास्कर-टीका</summary>

4यत्ते सोमेति राज्ञोभिमन्त्रणम् ॥ एम्य इति । लोकत्रयार्थं राजानं एकत्र संगृह्णाति । सोमो वा इत्यादि । अभ्यध्यायत् अभ्यकामयत । अथ कामयमानो दिशोनुप्राविशत् । तस्मात्प्रागपागिति निग्राहोपायनं दिग्भ्यो राज्ञ इत्येकत्र संभरणाय भवति । अपि च दिशश्चास्मै यजमानाय अवरुन्धे वशीकरोति दिग्वासिनः ॥
</details>

<details><summary>मूलम् (संयुक्तम्)</summary>

ऽम्ब॒ नि ष्व॒रेत्या॑ह॒ कामु॑का एन॒ꣳ॒ स्त्रियो॑ भवन्ति॒ य ए॒वव्ँवेद॒
</details>

<details open><summary>विश्वास-प्रस्तुतिः</summary>

"अम्ब॒ नि ष्व॒र" + इत्या॑ह ।  
कामु॑का एन॒ꣳ॒ स्त्रियो॑ भवन्ति॒ , य ए॒वव्ँ वेद ।  
</details>

<details><summary>मूलम्</summary>

"अम्ब॒ नि ष्व॒र" + इत्या॑ह ।  
कामु॑का एन॒ꣳ॒ स्त्रियो॑ भवन्ति॒ , य ए॒वव्ँ वेद ।  
</details>

<details><summary>भट्टभास्कर-टीका</summary>

5यां भार्यां कामयेत तां मनसा ध्यायेत् - अम्ब निष्वरेति ॥ 'अम्ब मातः' इत्यादीनि स्त्रीणां प्रीतिजननानि पूजावचनानि यैः प्रयुक्तैः एनं कामयन्ते स्त्रियः । अथ एवं वेदितारं सर्वास्स्त्रियः कामुका भवन्ति । स्वस्त्रियश्च विशेषेण । 'लषपत' इत्युकञ्प्रत्ययः, 'न लोकाव्यय' इति षष्ठीप्रतिषेधः ।
</details>

<details><summary>मूलम् (संयुक्तम्)</summary>

यत्ते॑ सो॒मादा᳚भ्य॒न्नाम॒ जागृ॒वीति॑ [18]  
आ॒है॒ष वै सोम॑स्य सोमपी॒थो य ए॒वव्ँवेद॒ न सौ॒म्यामार्ति॒मार्च्छ॑ति॒
</details>

<details open><summary>विश्वास-प्रस्तुतिः</summary>

"यत्ते॑ सो॒मादा᳚भ्य॒न्नाम॒ जागृ॑वि"+ इत्या॑ह ।[18]  
ए॒ष वै सोम॑स्य सोमपी॒थः ।  
य ए॒वव्ँ वेद॒ न सौ॒म्यामार्ति॒मार्च्छ॑ति ।  
</details>

<details><summary>मूलम्</summary>

"यत्ते॑ सो॒मादा᳚भ्य॒न्नाम॒ जागृ॑वि"+ इत्या॑ह ।[18]  
ए॒ष वै सोम॑स्य सोमपी॒थः ।  
य ए॒वव्ँ वेद॒ न सौ॒म्यामार्ति॒मार्च्छ॑ति ।  
</details>

<details><summary>भट्टभास्कर-टीका</summary>

6यत्ते सोमादाभ्यमिति ॥ उपांशुपावमानानामनुसवनं द्वौद्वावंशू महाभिषवेष्वपिसृजति । एष खलु सोमस्यापि सोमपीथः सोमपानम् । सोमोपि सोममपि प्रथममेव पिबति । 'सोमाय स्वाहा' इति च मन्त्रलिङ्गम् । एवं वेदिता सोमनिमित्तामार्तिं न गच्छति ॥
</details>

<details><summary>मूलम् (संयुक्तम्)</summary>

घ्नन्ति॒ वा ए॒तथ्सोम॒य्ँयद॑भिषु॒ण्वन्त्य॒ꣳ॒शूनप॑ गृह्णाति॒ त्राय॑त ए॒वैन॑म्प्रा॒णा वा अ॒ꣳ॒शवᳶ॑ प॒शव॒स्सोमो॒ऽꣳ॒शून्पुन॒रपि॑ सृजति प्रा॒णाने॒व प॒शुषु॑ दधाति॒ द्वौद्वा॒वपि॑ सृजति॒ तस्मा॒द्द्वौद्वौ᳚ प्रा॒णाः ॥ [19]  
</details>

<details open><summary>विश्वास-प्रस्तुतिः</summary>

घ्न॒न्ति॒ वा ए॒तथ्सोम॒य्ँ यद् अ॑भिषु॒ण्वन्ति ।  
अ॒ꣳ॒शूनप॑ गृह्णाति ।  
त्राय॑त ए॒वैन॑म् ।  
प्रा॒णा वा अ॒ꣳ॒शवᳶ॑ प॒शव॒स् सोमः॑ ।   
अ॒ꣳ॒शून् पुन॒रपि॑ सृजति ।  
प्रा॒णाने॒व प॒शुषु॑ दधाति ।  
द्वौद्वा॒वपि॑ सृजति ।  
तस्मा॒द् द्वौद्वौ᳚ प्रा॒णाः ॥ [19]  
</details>

<details><summary>मूलम्</summary>

घ्न॒न्ति॒ वा ए॒तथ्सोम॒य्ँ यद् अ॑भिषु॒ण्वन्ति ।  
अ॒ꣳ॒शूनप॑ गृह्णाति ।  
त्राय॑त ए॒वैन॑म् ।  
प्रा॒णा वा अ॒ꣳ॒शवᳶ॑ प॒शव॒स् सोमः॑ ।   
अ॒ꣳ॒शून् पुन॒रपि॑ सृजति ।  
प्रा॒णाने॒व प॒शुषु॑ दधाति ।  
द्वौद्वा॒वपि॑ सृजति ।  
तस्मा॒द् द्वौद्वौ᳚ प्रा॒णाः ॥ [19]  
</details>

<details><summary>भट्टभास्कर-टीका</summary>

7घ्नन्तीत्यादि ॥ अंशवो लताः । षडंशूनवगृह्णाति संघातादपादत्ते । तेनैतं सोमं त्रायते वधपरिहारेण रक्षति । प्राणा वा इत्यादि । प्राणस्थानीया अंशवः । संघातावयवा लताः पशुस्थानीयाः । संघातात्मा सोमः । तस्मादंशून् महाभिषवेषु पुनरपिसृजति पूर्वमपनीतान् पुनस्संघाते एकीकरोति, प्राणानेव पशुषु स्थापयति । द्वौद्वाविति । द्वौद्वौ संसृष्टौ प्रक्षिपति । तस्माच्चक्षुरादयः प्राणाः द्वौद्वौ संहत्यकारिणौ भवतः ॥

इति षष्ठे चतुर्थे चतुर्थोनुवाकः ॥  
</details>
