+++
title = "०९ देविकाख्यहविषां मन्त्राः"

+++

विश्वेदेवा ऋषय़ः  

<details><summary>मूलम् (संयुक्तम्)</summary>

देवि॑का॒ निर्व॑पेत्प्र॒जाका॑म॒श्छन्दाꣳ॑सि॒ वै देवि॑का॒श्छन्दाꣳ॑सीव॒ खलु॒ वै प्र॒जाश्छन्दो॑भिरे॒वास्मै᳚ प्र॒जाᳶ प्र ज॑नयति प्रथ॒मन्धा॒तार॑ङ्करोति मिथु॒नी ए॒व तेन॑ करो॒त्यन्वे॒वास्मा॒ अनु॑मतिर्मन्यते रा॒ते रा॒का प्र सि॑नीवा॒ली ज॑नयति प्र॒जास्वे॒व प्रजा॑तासु कु॒ह्वा॑ वाच॑न्दधात्ये॒ता ए॒व निर्व॑पेत्प॒शुका॑म॒श्छन्दाꣳ॑सि॒ वै देवि॑का॒श्छन्दाꣳ॑सि [29]  इ॒व॒ खलु॒ वै प॒शव॒श्छन्दो॑भिरे॒वास्मै॑ प॒शून्प्र ज॑नयति
</details>

<details open><summary>विश्वास-प्रस्तुतिः</summary>

देवि॑का॒ निर्व॑पेत्प्र॒जाका॑मः ।  

छन्दाꣳ॑सि॒ वै देवि॑का॒श्छन्दाꣳ॑सीव॒ खलु॒ वै प्र॒जाः  ।  

छन्दो॑भिरे॒वास्मै᳚ प्र॒जाᳶ प्र ज॑नयति ।  
</details>

<details><summary>मूलम्</summary>

देवि॑का॒ निर्व॑पेत्प्र॒जाका॑मः ।  

छन्दाꣳ॑सि॒ वै देवि॑का॒श्छन्दाꣳ॑सीव॒ खलु॒ वै प्र॒जाः  ।  

छन्दो॑भिरे॒वास्मै᳚ प्र॒जाᳶ प्र ज॑नयति ।  
</details>

<details><summary>भट्टभास्कर-टीका</summary>

1सन्ति देविकाहवींषि 'धात्रे पुरोडाशं द्वादशकपालम्' इति प्रदेशान्तरविहितानि । तेषामिह काम्येन भेदेन प्रयोगविशेषान्दर्शयति - देविका निर्वपेत्प्रजाकाम इत्यादिना ॥ सर्वत्र 'शीलिकामि' इत्यादिना णः, पूर्वपदप्रकृतिस्वरत्वम् । 'छन्दांसि वै देविकाः' इत्यादि वक्ष्यति गायत्र्या भावमनुमत्यादीनाम् । यद्वा - छन्दसां प्रजादिसाधनत्वात् तादृशस्वभावानां हविषां तैरभेद उपचर्यते ।
</details>

<details open><summary>विश्वास-प्रस्तुतिः</summary>

प्र॒थ॒मन्धा॒तार॑ङ्करोति ।
</details>

<details><summary>मूलम्</summary>

प्र॒थ॒मन्धा॒तार॑ङ्करोति ।
</details>

<details><summary>भट्टभास्कर-टीका</summary>

प्रथममिति । धातुः द्वादशकपालं प्रजाकामस्य पञ्चानामाद्यं कुर्यादित्यर्थः ।
</details>

<details open><summary>विश्वास-प्रस्तुतिः</summary>

मि॒थु॒नी ए॒व तेन॑ करो॒ति ।  
</details>

<details><summary>मूलम्</summary>

मि॒थु॒नी ए॒व तेन॑ करो॒ति ।  
</details>

<details><summary>भट्टभास्कर-टीका</summary>

तेन धातुः प्राथम्येन मिथुनीकरोति संयोजयति जनयित्रीः प्रजाः । 'अस्य च्वौ' इतीकारः, 'व्यवहिताश्च' इति व्यवहितः प्रयुज्यते । अक्षादित्वात्संहितायां यणादेशाभावः ।
</details>

<details open><summary>विश्वास-प्रस्तुतिः</summary>

अन्वे॒वास्मा॒ अनु॑मतिर्मन्यते ।  
</details>

<details><summary>मूलम्</summary>

अन्वे॒वास्मा॒ अनु॑मतिर्मन्यते ।  
</details>

<details><summary>भट्टभास्कर-टीका</summary>

अनुमतिस्तं मिथुनीभावमनुमन्यते ।
</details>

<details open><summary>विश्वास-प्रस्तुतिः</summary>

रा॒ते रा॒का प्र सि॑नीवा॒ली ज॑नयति ।  
</details>

<details><summary>मूलम्</summary>

रा॒ते रा॒का प्र सि॑नीवा॒ली ज॑नयति ।  
</details>

<details><summary>भट्टभास्कर-टीका</summary>

राका प्रजां राते ददाति । रातेर्व्यत्ययेनात्मनेपदम् । सिनीवाली प्रजनयति प्रजाः ।
</details>

<details open><summary>विश्वास-प्रस्तुतिः</summary>

प्र॒जास्वे॒व प्रजा॑तासु कु॒ह्वा॑ वाच॑न्दधाति ।  

ए॒ता ए॒व निर्व॑पेत्प॒शुका॑मः  ।   

छन्दाꣳ॑सि॒ वै देवि॑काः ।  

छन्दाꣳ॑सि [29]   इ॒व॒ खलु॒ वै  प॒शवः॑ ।

छन्दो॑भिरे॒वास्मै॑ प॒शून्प्र ज॑नयति ।  
</details>

<details><summary>मूलम्</summary>

प्र॒जास्वे॒व प्रजा॑तासु कु॒ह्वा॑ वाच॑न्दधाति ।  

ए॒ता ए॒व निर्व॑पेत्प॒शुका॑मः  ।   

छन्दाꣳ॑सि॒ वै देवि॑काः ।  

छन्दाꣳ॑सि [29]   इ॒व॒ खलु॒ वै  प॒शवः॑ ।

छन्दो॑भिरे॒वास्मै॑ प॒शून्प्र ज॑नयति ।  
</details>

<details><summary>भट्टभास्कर-टीका</summary>

तासु प्रजासु प्रजातासु कुह्वा वाचं दधाति स्थापयति ॥
</details>

<details><summary>मूलम् (संयुक्तम्)</summary>

प्रथ॒मन्धा॒तार॑ङ्करोति॒ प्रैव तेन॑ वापय॒त्यन्वे॒वास्मा॒ अनु॑मतिर्मन्यते रा॒ते रा॒का प्र सि॑नीवा॒ली ज॑नयति प॒शूने॒व प्रजा॑तान्कु॒ह्वा᳚ प्रति॑ ष्ठापयत्ये॒ता ए॒व निर्व॑पे॒द्ग्राम॑काम॒श्छन्दाꣳ॑सि॒ वै देवि॑का॒श्छन्दाꣳ॑सीव॒ खलु॒ वै ग्राम॒श्छन्दो॑भिरे॒वास्मै॒ ग्राम᳚म् [30]  अव॑ रुन्द्धे
</details>

<details open><summary>विश्वास-प्रस्तुतिः</summary>

प्र॒थ॒मन्धा॒तार॑ङ्करोति ।  
प्रैव तेन॑ वापय॒ति ।  
अन्वे॒वास्मा॒ अनु॑मतिर्मन्यते ।  

रा॒ते रा॒का प्र सि॑नीवा॒ली ज॑नयति ।  
प॒शूने॒व प्रजा॑तान्कु॒ह्वा᳚ प्रति॑ ष्ठापयति ।  

ए॒ता ए॒व निर्व॑पे॒द्ग्राम॑कामः ।  

छन्दाꣳ॑सि॒ वै देवि॑काः ,   
छन्दाꣳ॑सीव॒ खलु॒ वै ग्राम॒श्छन्दो॑भिरे॒वास्मै॒ ग्राम᳚म् [30]  अव॑ रुन्द्धे ।  
</details>

<details><summary>मूलम्</summary>

प्र॒थ॒मन्धा॒तार॑ङ्करोति ।  
प्रैव तेन॑ वापय॒ति ।  
अन्वे॒वास्मा॒ अनु॑मतिर्मन्यते ।  

रा॒ते रा॒का प्र सि॑नीवा॒ली ज॑नयति ।  
प॒शूने॒व प्रजा॑तान्कु॒ह्वा᳚ प्रति॑ ष्ठापयति ।  

ए॒ता ए॒व निर्व॑पे॒द्ग्राम॑कामः ।  

छन्दाꣳ॑सि॒ वै देवि॑काः ,   
छन्दाꣳ॑सीव॒ खलु॒ वै ग्राम॒श्छन्दो॑भिरे॒वास्मै॒ ग्राम᳚म् [30]  अव॑ रुन्द्धे ।  
</details>

<details><summary>भट्टभास्कर-टीका</summary>

2पशुकामस्यापि प्रथमो धाता । तेन प्रवापयति निषिञ्चति पशून् । प्रजातान्पशून् कुह्वा प्रतिष्ठापयति ॥
</details>

<details><summary>मूलम् (संयुक्तम्)</summary>

मध्य॒तो धा॒तार॑ङ्करोति मध्य॒त ए॒वैन॒ङ्ग्राम॑स्य दधात्ये॒ता ए॒व निर्व॑पे॒ज्ज्योगा॑मयावी॒ छन्दाꣳ॑सि॒ वै देवि॑का॒श्छन्दाꣳ॑सि॒ खलु॒ वा ए॒तम॒भि म॑न्यन्ते॒ यस्य॒ ज्योगा॒मय॑ति॒ छन्दो॑भिरे॒वैन॑मग॒दङ्क॑रोति मध्य॒तो धा॒तार॑ङ्करोति
</details>

<details open><summary>विश्वास-प्रस्तुतिः</summary>

म॒ध्य॒तो  धा॒तार॑ङ्करोति ।  

म॒ध्य॒त  ए॒वैन॒ङ्ग्राम॑स्य दधाति ।  

ए॒ता ए॒व निर्व॑पेत् ।  

ज्योगा॑मयावी॒ छन्दाꣳ॑सि॒ वै देवि॑काः ।  

छन्दाꣳ॑सि॒ खलु॒ वा ए॒तम॒भि म॑न्यन्ते ।  

यस्य॒ ज्योगा॒मय॑ति॒ छन्दो॑भिरे॒वैन॑मग॒दङ्क॑रोति ।  

म॒ध्य॒तो धा॒तार॑ङ्करोति ।  
</details>

<details><summary>मूलम्</summary>

म॒ध्य॒तो  धा॒तार॑ङ्करोति ।  

म॒ध्य॒त  ए॒वैन॒ङ्ग्राम॑स्य दधाति ।  

ए॒ता ए॒व निर्व॑पेत् ।  

ज्योगा॑मयावी॒ छन्दाꣳ॑सि॒ वै देवि॑काः ।  

छन्दाꣳ॑सि॒ खलु॒ वा ए॒तम॒भि म॑न्यन्ते ।  

यस्य॒ ज्योगा॒मय॑ति॒ छन्दो॑भिरे॒वैन॑मग॒दङ्क॑रोति ।  

म॒ध्य॒तो धा॒तार॑ङ्करोति ।  
</details>

<details><summary>भट्टभास्कर-टीका</summary>

3ग्रामकामस्य मध्यतो धाता । तेन ग्रामस्य मध्ये एनं आधिपत्यै स्थापयति ॥
</details>

<details><summary>मूलम् (संयुक्तम्)</summary>

मध्य॒तो वा ए॒तस्याकॢ॑प्त॒य्ँयस्य॒ ज्योगा॒मय॑ति मध्य॒त ए॒वास्य॒ तेन॑ कल्पयत्ये॒ता ए॒व निः [31]  व॒पे॒द्यय्ँय॒ज्ञो नोप॒नमे॒च्छन्दाꣳ॑सि॒ वै देवि॑का॒श्छन्दाꣳ॑सि॒ खलु॒ वा ए॒तन्नोप॑ नमन्ति
</details>

<details open><summary>विश्वास-प्रस्तुतिः</summary>

म॒ध्य॒तो  वा ए॒तस्याकॢ॑प्त॒य्ँयस्य॒ ज्योगा॒मय॑ति ।  

म॒ध्य॒त ए॒वास्य॒ तेन॑ कल्पयति ।  

ए॒ता ए॒व निर्व॑पेत् ।  

यय्ँय॒ज्ञो नोप॒नमे᳚त् ।  

छन्दाꣳ॑सि॒ वै देवि॑का॒श्छन्दाꣳ॑सि॒ खलु॒ वा ए॒तन्नोप॑ नमन्ति ।
</details>

<details><summary>मूलम्</summary>

म॒ध्य॒तो  वा ए॒तस्याकॢ॑प्त॒य्ँयस्य॒ ज्योगा॒मय॑ति ।  

म॒ध्य॒त ए॒वास्य॒ तेन॑ कल्पयति ।  

ए॒ता ए॒व निर्व॑पेत् ।  

यय्ँय॒ज्ञो नोप॒नमे᳚त् ।  

छन्दाꣳ॑सि॒ वै देवि॑का॒श्छन्दाꣳ॑सि॒ खलु॒ वा ए॒तन्नोप॑ नमन्ति ।
</details>

<details><summary>भट्टभास्कर-टीका</summary>

4ज्योगामयावी दीर्घामयग्रस्तः । अभिमन्यन्ते अभिक्रुध्यन्ति यस्य ज्योगामयत्यामयः । 'रुजार्थानाम्' इति कर्मणि षष्ठी । मध्यतो धाता भवति । मध्यतो हि देहस्य अकॢप्तं असामर्थ्यं एतस्य ज्योगामयाविनः । तेन धातुर्मध्यतः करणेन अस्य मध्यतः कल्पयति सामर्थ्यं जनयति ॥
</details>

<details><summary>मूलम् (संयुक्तम्)</summary>

यय्ँय॒ज्ञो नोप॒नम॑ति प्रथ॒मन्धा॒तार॑ङ्करोति मुख॒त ए॒वास्मै॒ छन्दाꣳ॑सि दधा॒त्युपै॑नय्ँय॒ज्ञो न॑मत्ये॒ता ए॒व निर्व॑पेदीजा॒नश्छन्दाꣳ॑सि॒ वै देवि॑का या॒तया॑मानीव॒ खलु॒ वा ए॒तस्य॒ छन्दाꣳ॑सि
</details>

<details open><summary>विश्वास-प्रस्तुतिः</summary>

यय्ँय॒ज्ञो नोप॒नम॑ति ।  
प्र॒थ॒मन्धा॒तार᳚ङ्करोति  ।  
मु॒ख॒त ए॒वास्मै॒ छन्दाꣳ॑सि दधा॒त्युपै॑नय्ँय॒ज्ञो न॑मति ।

ए॒ता ए॒व निर्व॑पेत् ।   

ई॒जा॒नश्छन्दाꣳ॑सि॒ वै देवि॑काः  ।   

या॒तया॑मानीव॒ खलु॒ वा ए॒तस्य॒ छन्दाꣳ॑सि ।  
</details>

<details><summary>मूलम्</summary>

यय्ँय॒ज्ञो नोप॒नम॑ति ।  
प्र॒थ॒मन्धा॒तार᳚ङ्करोति  ।  
मु॒ख॒त ए॒वास्मै॒ छन्दाꣳ॑सि दधा॒त्युपै॑नय्ँय॒ज्ञो न॑मति ।

ए॒ता ए॒व निर्व॑पेत् ।   

ई॒जा॒नश्छन्दाꣳ॑सि॒ वै देवि॑काः  ।   

या॒तया॑मानीव॒ खलु॒ वा ए॒तस्य॒ छन्दाꣳ॑सि ।  
</details>

<details><summary>भट्टभास्कर-टीका</summary>

5यं यज्ञो नोपनमेत् नोपनमति, स इयक्षुरेता निर्वपेत् । तत्र धातुः प्राथम्येन मुखत एव छन्दांसि धृतानि भवन्ति । ततो यज्ञं एनमुपनमति ॥
</details>

<details><summary>मूलम् (संयुक्तम्)</summary>

य ई॑जा॒न उ॑त्त॒मन्धा॒तार॑ङ्करोति [32]  उ॒परि॑ष्टादे॒वास्मै॒ छन्दा॒ꣳ॒स्यया॑तयामा॒न्यव॑ रुन्द्ध॒ उपै॑न॒मुत्त॑रो य॒ज्ञो न॑मत्ये॒ता ए॒व निर्व॑पे॒द्यम्मे॒धा नोप॒नमे॒च्छन्दाꣳ॑सि॒ वै देवि॑का॒श्छन्दाꣳ॑सि॒ खलु॒ वा ए॒तन्नोप॑ नमन्ति॒ यम्मे॒धा नोप॒नम॑ति प्रथ॒मन्धा॒तार॑ङ्करोति मुख॒त ए॒वास्मै॒ छन्दाꣳ॑सि दधा॒त्युपै॑नम्मे॒धा न॑मत्ये॒ता ए॒व निर्व॑पेत् [33]  
</details>

<details open><summary>विश्वास-प्रस्तुतिः</summary>

य ई॑जा॒न उ॑त्त॒मन्धा॒तार॑ङ्करोति ।  
</details>

<details><summary>मूलम्</summary>

य ई॑जा॒न उ॑त्त॒मन्धा॒तार॑ङ्करोति ।  
</details>

<details><summary>भट्टभास्कर-टीका</summary>

6ईजानः इष्टवान् । य ईजानः एतस्य खलु यातयामानि गतसाराणि छन्दांसि भवन्ति । तत्रोत्तमं धातारं कुर्यात् ।
</details>

<details open><summary>विश्वास-प्रस्तुतिः</summary>

उ॒परि॑ष्टादे॒वास्मै॒ छन्दा॒ꣳ॒स्यया॑तयामा॒न्यव॑ रुन्द्धे ।  

उपै॑न॒मुत्त॑रो य॒ज्ञो न॑मति ।  
ए॒ता ए॒व निर्व॑पेत् ।      

यम्मे॒धा नोप॒नमे᳚त् ।

छन्दाꣳ॑सि॒ वै देवि॑का॒श्छन्दाꣳ॑सि॒ खलु॒ वा ए॒तन्नोप॑ नमन्ति ।  

यम्मे॒धा नोप॒नम॑ति  ।  

प्र॒थ॒मन्धा॒तार᳚ङ्करोति ।  

मु॒ख॒त  ए॒वास्मै॒ छन्दाꣳ॑सि दधाति ।  

उपै॑नम्मे॒धा न॑मति ।  

ए॒ता ए॒व निर्व॑पेत् ।
</details>

<details><summary>मूलम्</summary>

उ॒परि॑ष्टादे॒वास्मै॒ छन्दा॒ꣳ॒स्यया॑तयामा॒न्यव॑ रुन्द्धे ।  

उपै॑न॒मुत्त॑रो य॒ज्ञो न॑मति ।  
ए॒ता ए॒व निर्व॑पेत् ।      

यम्मे॒धा नोप॒नमे᳚त् ।

छन्दाꣳ॑सि॒ वै देवि॑का॒श्छन्दाꣳ॑सि॒ खलु॒ वा ए॒तन्नोप॑ नमन्ति ।  

यम्मे॒धा नोप॒नम॑ति  ।  

प्र॒थ॒मन्धा॒तार᳚ङ्करोति ।  

मु॒ख॒त  ए॒वास्मै॒ छन्दाꣳ॑सि दधाति ।  

उपै॑नम्मे॒धा न॑मति ।  

ए॒ता ए॒व निर्व॑पेत् ।
</details>

<details><summary>भट्टभास्कर-टीका</summary>

उपरिष्टात् यागोत्तरकालं अयातयामान्येव छन्दांस्यवरुन्धे ।

ततश्चैनमुत्तरो यज्ञः उपनमति येन इयक्षते ॥
</details>

<details><summary>मूलम् (संयुक्तम्)</summary>

रुक्का॑म॒श्छन्दाꣳ॑सि॒ वै देवि॑का॒श्छन्दाꣳ॑सीव॒ खलु॒ वै रुक्छन्दो॑भिरे॒वास्मि॒न्रुच॑न्दधाति ख्षी॒रे भ॑वन्ति॒ रुच॑मे॒वास्मि॑न्दधति मध्य॒तो धा॒तार॑ङ्करोति मध्य॒त ए॒वैनꣳ॑ रु॒चो द॑धाति
</details>

<details open><summary>विश्वास-प्रस्तुतिः</summary>

रुक्का॑म॒श्छन्दाꣳ॑सि॒ वै देवि॑का॒श्छन्दाꣳ॑सीव॒ खलु॒ वै रुक्
छन्दो॑भिरे॒वास्मि॒न्रुच॑न्दधाति   ।  
</details>

<details><summary>मूलम्</summary>

रुक्का॑म॒श्छन्दाꣳ॑सि॒ वै देवि॑का॒श्छन्दाꣳ॑सीव॒ खलु॒ वै रुक्
छन्दो॑भिरे॒वास्मि॒न्रुच॑न्दधाति   ।  
</details>

<details><summary>भट्टभास्कर-टीका</summary>

7मेधाकामस्य प्रथमो धाता कार्यः ॥
</details>

<details open><summary>विश्वास-प्रस्तुतिः</summary>

ख्षी॒रे भ॑वन्ति  ।  

रुच॑मे॒वास्मि॑न्दधति    ।  
म॒ध्य॒तो धा॒तार॑ङ्करोति   ।  

म॒ध्य॒त ए॒वैनꣳ॑ रु॒चो द॑धाति   ।  
</details>

<details><summary>मूलम्</summary>

ख्षी॒रे भ॑वन्ति  ।  

रुच॑मे॒वास्मि॑न्दधति    ।  
म॒ध्य॒तो धा॒तार॑ङ्करोति   ।  

म॒ध्य॒त ए॒वैनꣳ॑ रु॒चो द॑धाति   ।  
</details>

<details><summary>भट्टभास्कर-टीका</summary>

8रुक्कामस्य मध्यतः । क्षीरे हवींषि भवन्तीति रुक्कामस्य विशेषः ॥
</details>

<details><summary>मूलम् (संयुक्तम्)</summary>

गाय॒त्री वा अनु॑मतिस्त्रि॒ष्टुग्रा॒का जग॑ती सिनीवा॒ल्य॑नु॒ष्टुप्कु॒हूर्धा॒ता व॑षट्का॒रᳶ पू᳚र्वप॒ख्षो रा॒काऽप॑रप॒ख्षᳵ कु॒हूर॑मावा॒स्या॑ सिनीवा॒ली पौ᳚र्णमा॒स्यनु॑मतिश्च॒न्द्रमा॑ धा॒ता
</details>

<details open><summary>विश्वास-प्रस्तुतिः</summary>

गा॒य॒त्री वा अनु॑मतिः ।  
त्रि॒ष्टुग्रा॒का ।  
जग॑ती सिनीवा॒ली ।  
अ॒नु॒ष्टुप्कु॒हूः ।  

धा॒ता व॑षट्का॒रः  ।  
</details>

<details><summary>मूलम्</summary>

गा॒य॒त्री वा अनु॑मतिः ।  
त्रि॒ष्टुग्रा॒का ।  
जग॑ती सिनीवा॒ली ।  
अ॒नु॒ष्टुप्कु॒हूः ।  

धा॒ता व॑षट्का॒रः  ।  
</details>

<details><summary>भट्टभास्कर-टीका</summary>

9गायत्री वा इत्यादि ॥ अनुमत्यादिधात्रन्ता गायत्र्यादिवषट्कारात्मना रूप्यते तद्वत्प्रजादिसाधनत्वात् । वषट्कारस्य च सर्वप्रवर्तकत्वात् धातृत्वम् ।
</details>

<details open><summary>विश्वास-प्रस्तुतिः</summary>

पू॒र्व॒प॒ख्षो रा॒का ।  
</details>

<details><summary>मूलम्</summary>

पू॒र्व॒प॒ख्षो रा॒का ।  
</details>

<details><summary>भट्टभास्कर-टीका</summary>

पूर्वपक्ष इत्यादि । राका पूर्णमासी पूर्वपक्षत्वेन रूप्यते ।
</details>

<details open><summary>विश्वास-प्रस्तुतिः</summary>

अ॒प॒र॒प॒ख्षᳵ कु॒हूः ।   
</details>

<details><summary>मूलम्</summary>

अ॒प॒र॒प॒ख्षᳵ कु॒हूः ।   
</details>

<details><summary>भट्टभास्कर-टीका</summary>

कुहूरमावास्या अपरपक्षत्वेन रूप्यते ।
</details>

<details open><summary>विश्वास-प्रस्तुतिः</summary>

अ॒मा॒वा॒स्या॑ सिनीवा॒ली ।  
</details>

<details><summary>मूलम्</summary>

अ॒मा॒वा॒स्या॑ सिनीवा॒ली ।  
</details>

<details><summary>भट्टभास्कर-टीका</summary>

सिनीवाली कृष्णपञ्चदशी दृष्टचन्द्रामावास्यारूपेण रूप्यते ।
</details>

<details open><summary>विश्वास-प्रस्तुतिः</summary>

पौ॒र्ण॒मा॒स्यनु॑मतिः ।
</details>

<details><summary>मूलम्</summary>

पौ॒र्ण॒मा॒स्यनु॑मतिः ।
</details>

<details><summary>भट्टभास्कर-टीका</summary>

अनुमतिरूनचन्द्रा शुक्लपञ्चदशी पौर्णमासीरूपेण रूप्यते ।
</details>

<details open><summary>विश्वास-प्रस्तुतिः</summary>

च॒न्द्रमा॑ धा॒ता ।  
</details>

<details><summary>मूलम्</summary>

च॒न्द्रमा॑ धा॒ता ।  
</details>

<details><summary>भट्टभास्कर-टीका</summary>

धाता चन्द्रमस्त्वेन रूप्यते ।

स हि सर्वमिदं पूर्वपक्षादि प्रवर्तयति । पूर्वपक्षादीनामपि प्रजावृद्ध्यादिहेतुत्वात् ताद्रूप्येण रूपणम् ॥
</details>

<details><summary>मूलम् (संयुक्तम्)</summary>

अष्टौ [34]  वस॑वो॒ऽष्टाख्ष॑रा गाय॒त्र्येका॑दश रु॒द्रा एका॑दशाख्षरा त्रि॒ष्टुब्द्वाद॑शादि॒त्या द्वाद॑शाख्षरा॒ जग॑ती प्र॒जाप॑तिरनु॒ष्टुब्धा॒ता व॑षट्का॒र ए॒तद्वै देवि॑का॒स्सर्वा॑णि च॒ छन्दाꣳ॑सि॒ सर्वा᳚श्च दे॒वता॑ वषट्का॒रः
</details>

<details open><summary>विश्वास-प्रस्तुतिः</summary>

अ॒ष्टौ वस॑वः ,अ॒ष्टाख्ष॑रा गाय॒त्री  ।  
एका॑दश रु॒द्राः  , एका॑दशाख्षरा त्रि॒ष्टुप्   ।  
द्वाद॑शादि॒त्या द्वाद॑शाख्षरा॒ जग॑ती  ।  
प्र॒जाप॑तिरनु॒ष्टुप् ।  

धा॒ता व॑षट्का॒रः  ।  
ए॒तद्वै देवि॑का॒स्सर्वा॑णि च॒ छन्दाꣳ॑सि॒ सर्वा᳚श्च दे॒वता॑ वषट्का॒रः  ।  
</details>

<details><summary>मूलम्</summary>

अ॒ष्टौ वस॑वः ,अ॒ष्टाख्ष॑रा गाय॒त्री  ।  
एका॑दश रु॒द्राः  , एका॑दशाख्षरा त्रि॒ष्टुप्   ।  
द्वाद॑शादि॒त्या द्वाद॑शाख्षरा॒ जग॑ती  ।  
प्र॒जाप॑तिरनु॒ष्टुप् ।  

धा॒ता व॑षट्का॒रः  ।  
ए॒तद्वै देवि॑का॒स्सर्वा॑णि च॒ छन्दाꣳ॑सि॒ सर्वा᳚श्च दे॒वता॑ वषट्का॒रः  ।  
</details>

<details><summary>भट्टभास्कर-टीका</summary>

10अष्टौ वसव इत्यादि ॥ गायत्र्यादिरूपेण अनुमत्यादयो रूपिताः । इदानीं ता एव वस्वादिरूपेण रूप्यन्ते - अष्टाक्षरा गायत्र्यात्मिका अनुमतिः अष्टौ वसव इति । एवं सर्वत्र । एतद्वा इत्यादि । एतेन प्रकारेण ॥
</details>

<details><summary>मूलम् (संयुक्तम्)</summary>

ता यथ्स॒ह सर्वा॑ नि॒र्वपे॑दीश्व॒रा ए॑नम्प्र॒दहो॒ द्वे प्र॑थ॒मे नि॒रुप्य॑ धा॒तुस्तृ॒तीय॒न्निर्व॑पे॒त्तथो॑ ए॒वोत्त॑रे॒ निर्व॑पे॒त्तथै॑न॒न्न प्र द॑ह॒न्ति
</details>

<details open><summary>विश्वास-प्रस्तुतिः</summary>

ता यथ्स॒ह सर्वा॑ नि॒र्वपे॑दीश्व॒रा ए॑नम्प्र॒दहः ।  
</details>

<details><summary>मूलम्</summary>

ता यथ्स॒ह सर्वा॑ नि॒र्वपे॑दीश्व॒रा ए॑नम्प्र॒दहः ।  
</details>

<details><summary>भट्टभास्कर-टीका</summary>

11ता यदित्यादि ॥ तास्तादृश्यो देविकाः सर्वाः यत् यदि सह निर्वपेत्, एनं यजमानं प्रदहः प्रकर्षेण दग्धुमीश्वराः समर्थास्स्युः । 'ईश्वरे तोसुन्कसुनौ' इति तोसुन् ।
</details>

<details open><summary>विश्वास-प्रस्तुतिः</summary>

द्वे प्र॑थ॒मे नि॒रुप्य॑ धा॒तुस्तृ॒तीय॒न्निर्व॑पे॒त् ।  
</details>

<details><summary>मूलम्</summary>

द्वे प्र॑थ॒मे नि॒रुप्य॑ धा॒तुस्तृ॒तीय॒न्निर्व॑पे॒त् ।  
</details>

<details><summary>भट्टभास्कर-टीका</summary>

द्वे इत्यादि । गतम् ।
</details>

<details open><summary>विश्वास-प्रस्तुतिः</summary>

तथो॑ ए॒वोत्त॑रेत् ।  
तथै॑न॒न्न प्र द॑ह॒न्ति।  
</details>

<details><summary>मूलम्</summary>

तथो॑ ए॒वोत्त॑रेत् ।  
तथै॑न॒न्न प्र द॑ह॒न्ति।  
</details>

<details><summary>भट्टभास्कर-टीका</summary>

तथा उ तथो - निपातसमुदायात्मको निपातः ॥
</details>

<details open><summary>विश्वास-प्रस्तुतिः</summary>

अथो॒ यस्मै॒ कामा॑य निरु॒प्यन्ते॒ तमे॒वाभि॒रुपा᳚प्नोति ॥  
</details>

<details><summary>मूलम्</summary>

अथो॒ यस्मै॒ कामा॑य निरु॒प्यन्ते॒ तमे॒वाभि॒रुपा᳚प्नोति ॥  
</details>

<details><summary>भट्टभास्कर-टीका</summary>

12अथो इत्यादि ॥ अथो अपि च यस्मै कामाय उक्तेभ्यः प्रजादिकामेभ्यः अन्यस्मा अपि एता निरुप्यन्ते तं काममाभिरेवोपाप्नोति ॥

इति तृतीये चतुर्थे नवमोनुवाकः ॥  
</details>
