+++
title = "०८ राष्ट्रभृन्मन्त्राणां काम्यप्रयोगाः"

+++

विश्वेदेवा ऋषयः
<details><summary>मूलम् (संयुक्तम्)</summary>

रा॒ष्ट्रका॑माय होत॒व्या॑ रा॒ष्ट्रव्ँवै रा᳚ष्ट्र॒भृतो॑ रा॒ष्ट्रेणै॒वास्मै॑ रा॒ष्ट्रमव॑ रुन्द्धे रा॒ष्ट्रमे॒व भ॑वति
</details>

<details open><summary>विश्वास-प्रस्तुतिः</summary>

रा॒ष्ट्रका॑माय होत॒व्याः᳚ ।
</details>

<details><summary>मूलम्</summary>

रा॒ष्ट्रका॑माय होत॒व्याः᳚ ।
</details>

<details><summary>भट्टभास्कर-टीका</summary>

1अथ राष्ट्रभृतां ब्राह्मणं - राष्ट्रकामायेत्यादि ॥ राष्ट्रं प्राप्तुकामो राष्ट्रकामः । 'शीलिकामि ' इत्यादिना णः पूर्वपदप्रकृतिस्वरत्वं च ।
</details>

<details open><summary>विश्वास-प्रस्तुतिः</summary>

रा॒ष्ट्रव्ँवै रा᳚ष्ट्र॒भृतः॑ ।  

रा॒ष्ट्रेणै॒वास्मै॑ रा॒ष्ट्रमव॑ रुन्द्धे, रा॒ष्ट्रमे॒व भ॑वति  ।
</details>

<details><summary>मूलम्</summary>

रा॒ष्ट्रव्ँवै रा᳚ष्ट्र॒भृतः॑ ।  

रा॒ष्ट्रेणै॒वास्मै॑ रा॒ष्ट्रमव॑ रुन्द्धे रा॒ष्ट्रमे॒व भ॑वति  ।
</details>

<details><summary>भट्टभास्कर-टीका</summary>

राष्ट्रं वा इति । तत्साधनत्वात्ताच्छब्द्यम् । अस्मै यजमानाय राष्ट्रमवरुन्धे परिगृह्णात्यध्वर्युः । ततो यजमानो राष्ट्रं भवति । स्वस्वामिनोरभेदोपचारः विधेयत्वातिशयप्रदर्शनार्थः ॥
</details>

<details><summary>मूलम् (संयुक्तम्)</summary>

आ॒त्मने॑ होत॒व्या॑ रा॒ष्ट्रव्ँवै रा᳚ष्ट्र॒भृतो॑ रा॒ष्ट्रम्प्र॒जा रा॒ष्ट्रम्प॒शवो॑ रा॒ष्ट्रय्ँयच्छ्रेष्ठो॒ भव॑ति रा॒ष्ट्रेणै॒व रा॒ष्ट्रमव॑ रुन्द्धे॒ वसि॑ष्ठस्समा॒नाना᳚म्भवति
</details>

<details open><summary>विश्वास-प्रस्तुतिः</summary>

आ॒त्मने॑ होत॒व्याः᳚ ।  
रा॒ष्ट्रव्ँवै रा᳚ष्ट्र॒भृतः॑ ।   
रा॒ष्ट्रम्प्र॒जा रा॒ष्ट्रम्प॒शवो॑ रा॒ष्ट्रय्ँयच्छ्रेष्ठो॒ भव॑ति  ।   
रा॒ष्ट्रेणै॒व रा॒ष्ट्रमव॑ रुन्द्धे ।  
</details>

<details><summary>मूलम्</summary>

आ॒त्मने॑ होत॒व्याः᳚ ।  
रा॒ष्ट्रव्ँवै रा᳚ष्ट्र॒भृतः॑ ।   
रा॒ष्ट्रम्प्र॒जा रा॒ष्ट्रम्प॒शवो॑ रा॒ष्ट्रय्ँयच्छ्रेष्ठो॒ भव॑ति  ।   
रा॒ष्ट्रेणै॒व रा॒ष्ट्रमव॑ रुन्द्धे ।  
</details>

<details><summary>भट्टभास्कर-टीका</summary>

2आत्मन इति ॥ प्रजादिसमृद्ध्या यच्छ्रैष्ठ्यं तत्पुरुषस्यात्मा । राष्ट्रं प्रजा; राष्ट्रहेतुत्वाद्बलहेतुत्वाद्वा । राष्ट्रं पशवः ; तत एव हेतोः यच्छ्रेष्ठः सर्वेषां प्रशस्यतमो भवति तदपि राष्ट्रतुल्यम् ।
</details>

<details open><summary>विश्वास-प्रस्तुतिः</summary>

वसि॑ष्ठस्समा॒नाना᳚म्भवति ।  
</details>

<details><summary>मूलम्</summary>

वसि॑ष्ठस्समा॒नाना᳚म्भवति ।  
</details>

<details><summary>भट्टभास्कर-टीका</summary>

वसिष्ठः वसुमत्तमः समानानां मध्ये भवति । प्रजादि धनं वसु । विन्मतोर्लुक्, 'टेः' इति टिलोपः ॥
</details>

<details><summary>मूलम् (संयुक्तम्)</summary>

ग्राम॑कामाय होत॒व्या॑ रा॒ष्ट्रव्ँवै रा᳚ष्ट्र॒भृतो॑ रा॒ष्ट्रꣳ स॑जा॒ता रा॒ष्ट्रेणै॒वास्मै॑ रा॒ष्ट्रꣳ स॑जा॒तानव॑ रुन्द्धे ग्रा॒मी [22]  ए॒व भ॑वति
</details>

<details open><summary>विश्वास-प्रस्तुतिः</summary>

ग्राम॑कामाय  होत॒व्याः᳚ ।   
रा॒ष्ट्रव्ँवै रा᳚ष्ट्र॒भृतः॑ ।  

रा॒ष्ट्रꣳ स॑जा॒ता रा॒ष्ट्रेणै॒वास्मै॑ रा॒ष्ट्रꣳ स॑जा॒तानव॑ रुन्द्धे ।  
ग्रा॒म्ये॑व  भ॑वति  ।  
</details>

<details><summary>मूलम्</summary>

ग्राम॑कामाय  होत॒व्याः᳚ ।   
रा॒ष्ट्रव्ँवै रा᳚ष्ट्र॒भृतः॑ ।  

रा॒ष्ट्रꣳ स॑जा॒ता रा॒ष्ट्रेणै॒वास्मै॑ रा॒ष्ट्रꣳ स॑जा॒तानव॑ रुन्द्धे ।  
ग्रा॒म्ये॑व  भ॑वति  ।  
</details>

<details><summary>भट्टभास्कर-टीका</summary>

3ग्रामकामायेति ॥ सजातसमवायो ग्रामः । सजाताः समानजन्मानः । पूर्ववत्ताच्छब्द्यम् । 'वा दान्त' इत्युत्तरपदान्तोदात्तत्वम् ॥
</details>

<details><summary>मूलम् (संयुक्तम्)</summary>

अधि॒देव॑ने जुहोत्यधि॒देव॑न ए॒वास्मै॑ सजा॒तानव॑ रुन्द्धे॒ त ए॑न॒मव॑रुद्धा॒ उप॑ तिष्ठन्ते
</details>

<details open><summary>विश्वास-प्रस्तुतिः</summary>

अ॒धि॒देव॑ने जुहोति ।  
अ॒धि॒देव॑न ए॒वास्मै॑ सजा॒तानव॑ रुन्द्धे ।  

त ए॑न॒मव॑रुद्धा॒ उप॑ तिष्ठन्ते ।  
</details>

<details><summary>मूलम्</summary>

अ॒धि॒देव॑ने जुहोति ।  
अ॒धि॒देव॑न ए॒वास्मै॑ सजा॒तानव॑ रुन्द्धे ।  

त ए॑न॒मव॑रुद्धा॒ उप॑ तिष्ठन्ते ।  
</details>

<details><summary>भट्टभास्कर-टीका</summary>

4अधि देवन इति ॥ अधि दीव्यत्यस्मिन्निति अधिदेवनं देवनस्थानं, तत्र प्रधानाग्निमुपसमाधाय निशायां जुहोति ॥
</details>

<details><summary>मूलम् (संयुक्तम्)</summary>

रथमु॒ख ओज॑स्कामस्य होत॒व्या॑ ओजो॒ वै रा᳚ष्ट्र॒भृत॒ ओजो॒ रथ॒ ओज॑सै॒वास्मा॒ ओजोऽव॑ रुन्द्ध ओज॒स्व्ये॑व भ॑वति
</details>

<details open><summary>विश्वास-प्रस्तुतिः</summary>

र॒थ॒मु॒ख ओज॑स्कामस्य होत॒व्याः᳚ ।   
</details>

<details><summary>मूलम्</summary>

र॒थ॒मु॒ख ओज॑स्कामस्य होत॒व्याः᳚ ।   
</details>

<details><summary>भट्टभास्कर-टीका</summary>

5रथमुख इति ॥ उपर्यग्नेः रथमुखं प्रगृह्य जुहुयात् ।
</details>

<details open><summary>विश्वास-प्रस्तुतिः</summary>

ओजो॒ वै रा᳚ष्ट्र॒भृतः॑ ।   
ओजो॒ रथ॒ ओज॑सै॒वास्मा॒ ओजोऽव॑ रुन्द्धे ।  
ओ॒ज॒स्व्ये॑व  भ॑वति  ।  
</details>

<details><summary>मूलम्</summary>

ओजो॒ वै रा᳚ष्ट्र॒भृतः॑ ।   
ओजो॒ रथ॒ ओज॑सै॒वास्मा॒ ओजोऽव॑ रुन्द्धे ।  
ओ॒ज॒स्व्ये॑व  भ॑वति  ।  
</details>

<details><summary>भट्टभास्कर-टीका</summary>

ओजो वा इत्यादि । गतम् । पूर्ववत्ताच्छब्द्यम् ॥
</details>

<details><summary>मूलम् (संयुक्तम्)</summary>

यो रा॒ष्ट्रादप॑भूत॒स्स्यात्तस्मै॑ होत॒व्या॑ याव॑न्तोऽस्य॒ रथा॒स्स्युस्तान्ब्रू॑याद्यु॒ङ्ग्ध्वमिति॑ रा॒ष्ट्रमे॒वास्मै॑ युनक्ति [23]  
</details>

<details open><summary>विश्वास-प्रस्तुतिः</summary>

यो रा॒ष्ट्रादप॑भूत॒स्स्यात्तस्मै॑ होत॒व्याः᳚ ।  

याव॑न्तोऽस्य॒ रथा॒स्स्युस्तान्ब्रू॑याद्यु॒ङ्ग्ध्वमिति॑ ।  
</details>

<details><summary>मूलम्</summary>

यो रा॒ष्ट्रादप॑भूत॒स्स्यात्तस्मै॑ होत॒व्याः᳚ ।  

याव॑न्तोऽस्य॒ रथा॒स्स्युस्तान्ब्रू॑याद्यु॒ङ्ग्ध्वमिति॑ ।  
</details>

<details><summary>भट्टभास्कर-टीका</summary>

6यो राष्ट्रादित्यादि ॥ अपभूतः अपरुष्टः । पूर्ववद्गतेः प्रकृतिस्वरत्वम् । हुत्वा यावन्तोस्य राष्ट्रप्रेप्सोः रथाः भवन्ति तान् सर्वान् 'युङ्ध्वम्' इति प्रैषं ब्रूयात् ।
</details>

<details open><summary>विश्वास-प्रस्तुतिः</summary>

रा॒ष्ट्रमे॒वास्मै॑ युनक्ति  ।  
</details>

<details><summary>मूलम्</summary>

रा॒ष्ट्रमे॒वास्मै॑ युनक्ति  ।  
</details>

<details><summary>भट्टभास्कर-टीका</summary>

तेनास्मै राष्ट्रमेव युनक्ति ततो[न]पभूतो भवतीति । तिङः परत्वाद्युङ्ध्वमिति न निहन्यते ॥
</details>

<details><summary>मूलम् (संयुक्तम्)</summary>

आहु॑तयो॒ वा ए॒तस्याकॢ॑प्ता॒ यस्य॑ रा॒ष्ट्रन्न कल्प॑ते स्वर॒थस्य॒ दख्षि॑णञ्च॒क्रम्प्र॒वृह्य॑ ना॒डीम॒भि जु॑हुया॒दाहु॑तीरे॒वास्य॑ कल्पयति॒ ता अ॑स्य॒ कल्प॑माना रा॒ष्ट्रमनु॑ कल्पते
</details>

<details open><summary>विश्वास-प्रस्तुतिः</summary>

आहु॑तयो॒ वा ए॒तस्याकॢ॑प्ताः  ।   
यस्य॑ रा॒ष्ट्रन्न कल्प॑ते   ।  
स्व॒र॒थस्य॒ दख्षि॑णञ्च॒क्रम्प्र॒वृह्य॑ ना॒डीम॒भि जु॑हुयात् ।  
</details>

<details><summary>मूलम्</summary>

आहु॑तयो॒ वा ए॒तस्याकॢ॑प्ताः  ।   
यस्य॑ रा॒ष्ट्रन्न कल्प॑ते   ।  
स्व॒र॒थस्य॒ दख्षि॑णञ्च॒क्रम्प्र॒वृह्य॑ ना॒डीम॒भि जु॑हुयात् ।  
</details>

<details><summary>भट्टभास्कर-टीका</summary>

7आहुतय इत्यादि ॥ अकॢप्ताः स्वस्वकार्यकरणे असमर्था यस्य राष्ट्रं न कल्पते नेष्टसाधनसमर्थं भवति, स्वरथस्य दक्षिणं चक्रं प्रवृह्य उपर्यग्नौ रथचक्रस्य नाडीं रन्ध्रं प्रगृह्य निशायां राष्ट्रभृतो जुहोति ।
</details>

<details open><summary>विश्वास-प्रस्तुतिः</summary>

आहु॑तीरे॒वास्य॑ कल्पयति ।  
</details>

<details><summary>मूलम्</summary>

आहु॑तीरे॒वास्य॑ कल्पयति ।  
</details>

<details><summary>भट्टभास्कर-टीका</summary>

तेनाहुतीरस्य कल्पयति ।
</details>

<details open><summary>विश्वास-प्रस्तुतिः</summary>

ता अ॑स्य॒ कल्प॑माना रा॒ष्ट्रमनु॑ कल्पते ।
</details>

<details><summary>मूलम्</summary>

ता अ॑स्य॒ कल्प॑माना रा॒ष्ट्रमनु॑ कल्पते ।
</details>

<details><summary>भट्टभास्कर-टीका</summary>

ताश्च कल्पमानाः अनु अस्य राष्ट्रं कल्पते । लक्षणे अनोः कर्मप्रवचनीयत्वम् ॥
</details>

<details><summary>मूलम् (संयुक्तम्)</summary>

सङ्ग्रा॒मे सय्ँय॑त्ते होत॒व्या॑ रा॒ष्ट्रव्ँवै रा᳚ष्ट्र॒भृतो॑ रा॒ष्ट्रे खलु॒ वा ए॒ते व्याय॑च्छन्ते॒ ये स॑ङ्ग्रा॒मꣳ स॒य्ँयन्ति॒ यस्य॒ पूर्व॑स्य॒ जुह्व॑ति॒ स ए॒व भ॑वति॒ जय॑ति॒ तं स॑ङ्ग्रा॒मम्मा᳚न्धु॒क इ॒ध्मः [24]  भ॒व॒त्यङ्गा॑रा ए॒व प्र॑ति॒वेष्ट॑माना अ॒मित्रा॑णामस्य॒ सेना॒म्प्रति॑ वेष्टयन्ति
</details>

<details open><summary>विश्वास-प्रस्तुतिः</summary>

स॒ङ्ग्रा॒मे सय्ँय॑त्ते होत॒व्याः᳚ ।   
रा॒ष्ट्रव्ँवै रा᳚ष्ट्र॒भृतो॑ रा॒ष्ट्रे खलु॒ वा ए॒ते व्याय॑च्छन्ते ।  
</details>

<details><summary>मूलम्</summary>

स॒ङ्ग्रा॒मे सय्ँय॑त्ते होत॒व्याः᳚ ।   
रा॒ष्ट्रव्ँवै रा᳚ष्ट्र॒भृतो॑ रा॒ष्ट्रे खलु॒ वा ए॒ते व्याय॑च्छन्ते ।  
</details>

<details><summary>भट्टभास्कर-टीका</summary>

8संग्रामे संयत्ते इत्यादि ॥ संग्रामे संयत्ते प्रक्रान्ते तज्जयार्थिनो होतव्याः ।
</details>

<details open><summary>विश्वास-प्रस्तुतिः</summary>

ये स॑ङ्ग्रा॒मꣳ स॒य्ँयन्ति।  
यस्य॒ पूर्व॑स्य॒ जुह्व॑ति ।  
स ए॒व भ॑वति  ।   
जय॑ति॒ तं स॑ङ्ग्रा॒मम्  ।  
</details>

<details><summary>मूलम्</summary>

ये स॑ङ्ग्रा॒मꣳ स॒य्ँयन्ति।  
यस्य॒ पूर्व॑स्य॒ जुह्व॑ति ।  
स ए॒व भ॑वति  ।   
जय॑ति॒ तं स॑ङ्ग्रा॒मम्  ।  
</details>

<details><summary>भट्टभास्कर-टीका</summary>

राष्ट्रार्थं खल्वेते व्यायच्छन्ते व्यायामं कुर्वन्ति, ये संग्रामं संयन्ति प्राप्नुवन्ति ।

तस्माद्यस्य पूर्वर्स्य प्रथमभाजिन एव जुहोति स एव भवति आत्मवान् संपद्यते तेन इतरं जयति च तं संग्रामं स एव ।
</details>

<details><summary>मूलम् (संयुक्तम्)</summary>

मा᳚न्धु॒क इ॒ध्मः [24]  भ॒व॒ति ।  
</details>

<details open><summary>विश्वास-प्रस्तुतिः</summary>

मा᳚न्धु॒क इ॒ध्मो भ॑वति ।
</details>

<details><summary>मूलम्</summary>

मा᳚न्धु॒क इ॒ध्मो भ॑वति ।
</details>

<details><summary>भट्टभास्कर-टीका</summary>

अत्र विशेषमाह - मान्धुक इति । मान्धुकशब्दोधिक्रियन्ते? । बन्धूकविकार इत्येके । वृक्षान्तरमित्यन्ये । 'कोपधाच्च' इत्यण् । तत्रत्यं मित्रमग्निमुपसमाधाय मान्धुकमिध्ममभ्यज्य स्वाहाकारेणाभ्याधाय निशायामेतं जुहोति ।
</details>

<details open><summary>विश्वास-प्रस्तुतिः</summary>

अङ्गा॑रा ए॒व प्र॑ति॒वेष्ट॑माना अ॒मित्रा॑णामस्य॒ सेना॒म्प्रति॑ वेष्टयन्ति ।
</details>

<details><summary>मूलम्</summary>

अङ्गा॑रा ए॒व प्र॑ति॒वेष्ट॑माना अ॒मित्रा॑णामस्य॒ सेना॒म्प्रति॑ वेष्टयन्ति ।
</details>

<details><summary>भट्टभास्कर-टीका</summary>

त एवाङ्गाराः प्रतिवेष्टमानाः संहत्य ज्वलन्तः अस्यामित्राणां सेनाः प्रतिवेष्टयन्ति प्रतिवेष्ट्य दहन्ति । 'अमेरित्रः' इतीत्रप्रत्ययः ॥
</details>

<details><summary>मूलम् (संयुक्तम्)</summary>

य उ॒न्माद्ये॒त्तस्मै॑ होत॒व्या॑ गन्धर्वाफ्स॒रसो॒ वा ए॒तमुन्मा॑दयन्ति॒ य उ॒न्माद्य॑त्ये॒ते खलु॒ वै ग॑न्धर्वाफ्स॒रसो॒ यद्रा᳚ष्ट्र॒भृत॒स्तस्मै॒ स्वाहा॒ ताभ्य॒स्स्वाहेति॑ जुहोति॒ तेनै॒वैना᳚ञ्छमयति॒ नैय॑ग्रोध॒ औदु॑म्बर॒ आश्व॑त्थ॒ᳶ प्लाख्ष॒ इती॒ध्मो भ॑वत्ये॒ते वै ग॑न्धर्वाफ्स॒रसा᳚ङ्गृ॒हास्स्व ए॒वैनान्॑ [25]  आ॒यत॑ने शमयति
</details>

<details open><summary>विश्वास-प्रस्तुतिः</summary>

य उ॒न्माद्ये᳚त् ।  
तस्मै॑ होत॒व्याः᳚ ।   
ग॒न्ध॒र्वा॒फ्स॒रसो॒ वा ए॒तमुन्मा॑दयन्ति ।  

य उ॒न्माद्य॑त्ये॒ते खलु॒ वै ग॑न्धर्वाफ्स॒रसो॒ यद्रा᳚ष्ट्र॒भृतः॑ ।  
</details>

<details><summary>मूलम्</summary>

य उ॒न्माद्ये᳚त् ।  
तस्मै॑ होत॒व्याः᳚ ।   
ग॒न्ध॒र्वा॒फ्स॒रसो॒ वा ए॒तमुन्मा॑दयन्ति ।  

य उ॒न्माद्य॑त्ये॒ते खलु॒ वै ग॑न्धर्वाफ्स॒रसो॒ यद्रा᳚ष्ट्र॒भृतः॑ ।  
</details>

<details><summary>भट्टभास्कर-टीका</summary>

9य उन्माद्येदित्यादि ॥ गतम् । एते खल्विति । तेषां प्रतिपादकत्वात्ताच्छब्द्यम् ।
</details>

<details open><summary>विश्वास-प्रस्तुतिः</summary>

तस्मै॒ स्वाहा॒ ताभ्य॒स्स्वाहेति॑ जुहोति ।  

तेनै॒वैना᳚ञ्छमयति ।  
</details>

<details><summary>मूलम्</summary>

तस्मै॒ स्वाहा॒ ताभ्य॒स्स्वाहेति॑ जुहोति ।  

तेनै॒वैना᳚ञ्छमयति ।  
</details>

<details><summary>भट्टभास्कर-टीका</summary>

तस्मा इत्यादि ॥ गन्धर्वाप्सरोभ्यः पृथक्स्वाहाकृत्य होमेन एनान् शमयति शान्ताननुन्मादयितॄन् करोति ।
</details>

<details open><summary>विश्वास-प्रस्तुतिः</summary>

नैय॑ग्रोध॒ औदु॑म्बर॒ आश्व॑त्थ॒ᳶ प्लाख्ष॒ इती॒ध्मो भ॑वति  ।  
</details>

<details><summary>मूलम्</summary>

नैय॑ग्रोध॒ औदु॑म्बर॒ आश्व॑त्थ॒ᳶ प्लाख्ष॒ इती॒ध्मो भ॑वति  ।  
</details>

<details><summary>भट्टभास्कर-टीका</summary>

अत्र विशेषमाह - नैयग्रोध इत्यादि । एषामन्यतम इध्मो भवतीत्येके । एतच्चतुष्टयवानेक इध्म इत्यन्ये । 'अनुदात्तादेश्च' इति विकारे न्यग्रोधादिभ्योञ् ।
</details>

<details><summary>मूलम् (संयुक्तम्)</summary>

ए॒ते वै ग॑न्धर्वाफ्स॒रसा᳚ङ्गृ॒हास्स्व ए॒वैनान्॑ [25]  आ॒यत॑ने शमयति ।  
</details>

<details open><summary>विश्वास-प्रस्तुतिः</summary>

ए॒ते वै ग॑न्धर्वाफ्स॒रसा᳚ङ्गृ॒हाः ।  
</details>

<details><summary>मूलम्</summary>

ए॒ते वै ग॑न्धर्वाफ्स॒रसा᳚ङ्गृ॒हाः ।  
</details>

<details><summary>भट्टभास्कर-टीका</summary>

एत इत्यादि ॥ एते न्यग्रोधादयः गन्धर्वाप्सरसां ग्रहवत्प्रीतिहेतवः ।
</details>

<details open><summary>विश्वास-प्रस्तुतिः</summary>

स्व ए॒वैना॒ना॒यत॑ने शमयति ।  
</details>

<details><summary>मूलम्</summary>

स्व ए॒वैना॒ना॒यत॑ने शमयति ।  
</details>

<details><summary>भट्टभास्कर-टीका</summary>

तस्मादेवं कुर्वन् स्वस्मिन्नेवायतनेऽवस्थितानेतान् शमयति शान्ताननुन्मादयितॄन् करोति ॥
</details>

<details><summary>मूलम् (संयुक्तम्)</summary>

अभि॒चर॑ता प्रतिलो॒मꣳ हो॑त॒व्याः᳚ प्रा॒णाने॒वास्य॑ प्र॒तीच॒ᳶ प्रति॑ यौति॒ तन्ततो॒ येन॒ केन॑ च स्तृणुते॒ स्वकृ॑त॒ इरि॑णे जुहोति प्रद॒रे वै॒तद्वा अ॒स्यै निर्ऋ॑तिगृहीत॒न्निर्ऋ॑तिगृहीत ए॒वैन॒न्निर्ऋ॑त्या ग्राहयति॒ यद्वा॒चᳵ क्रू॒रन्तेन॒ वष॑ट्करोति वा॒च ए॒वैन॑ङ्क्रू॒रेण॒ प्र वृ॑श्चति ता॒जगार्ति॒मार्च्छ॑ति
</details>

<details open><summary>विश्वास-प्रस्तुतिः</summary>

अ॒भि॒चर॑ता  प्रतिलो॒मꣳ हो॑त॒व्याः᳚ ।  

प्रा॒णाने॒वास्य॑ प्र॒तीच॒ᳶ प्रति॑ यौति ।  
</details>

<details><summary>मूलम्</summary>

अ॒भि॒चर॑ता  प्रतिलो॒मꣳ हो॑त॒व्याः᳚ ।  

प्रा॒णाने॒वास्य॑ प्र॒तीच॒ᳶ प्रति॑ यौति ।  
</details>

<details><summary>भट्टभास्कर-टीका</summary>

10अभिचरतेति ॥ प्रतिलोमं अन्त्यादारभ्य अस्याभिचर्यमाणस्य प्रतीचः प्रतिलोमान् प्रतियौति प्रातिकूल्येन प्रवर्तयति । 'चौ' इति पूर्वपदस्यान्तोदात्तत्वम् दीर्घश्च ।
</details>

<details open><summary>विश्वास-प्रस्तुतिः</summary>

तन्ततो॒ येन॒ केन॑ च स्तृणुते ।  
</details>

<details><summary>मूलम्</summary>

तन्ततो॒ येन॒ केन॑ च स्तृणुते ।  
</details>

<details><summary>भट्टभास्कर-टीका</summary>

ततस्तं प्रातिकूल्यप्राणं [कारिणं] येन केन च आयुधादिं विना येन केन च स्तृणुते विनाशयितुं शक्नुयात् ।
</details>

<details open><summary>विश्वास-प्रस्तुतिः</summary>

स्वकृ॑त॒ इरि॑णे जुहोति ।  
</details>

<details><summary>मूलम्</summary>

स्वकृ॑त॒ इरि॑णे जुहोति ।  
</details>

<details><summary>भट्टभास्कर-टीका</summary>

स्वकृते स्वाभाविके, इरिणे ऊषरे प्रदरे भूविवरे वा जुहोति । स्वेनैव कृतं, 'तृतीया कर्मणि' इति पूर्वपदप्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

प्र॒द॒रे वै॒तद्वा अ॒स्यै निर्ऋ॑तिगृहीत॒न्निर्ऋ॑तिगृहीत ए॒वैन॒न्निर्ऋ॑त्या ग्राहयति ।  
</details>

<details><summary>मूलम्</summary>

प्र॒द॒रे वै॒तद्वा अ॒स्यै निर्ऋ॑तिगृहीत॒न्निर्ऋ॑तिगृहीत ए॒वैन॒न्निर्ऋ॑त्या ग्राहयति ।  
</details>

<details><summary>भट्टभास्कर-टीका</summary>

प्रकर्षेण दीर्यते इति प्रदरः, 'ऋदोरप्' थाथादिनोत्तरपदान्तोदात्तत्वम् ।
अस्यै पृथिव्याः एतस्मिन् निरृतिगृहीतं निरृत्या अलक्ष्म्या समाश्रितम् । पूर्ववत्स्वरः । तस्मान्निरृतिगृहीते स्थाने होमादेनं निरृत्या ग्राहयति ।
</details>

<details open><summary>विश्वास-प्रस्तुतिः</summary>

यद्वा॒चᳵ क्रू॒रन्तेन॒ वष॑ट्करोति ।  
</details>

<details><summary>मूलम्</summary>

यद्वा॒चᳵ क्रू॒रन्तेन॒ वष॑ट्करोति ।  
</details>

<details><summary>भट्टभास्कर-टीका</summary>

यद्वाचः क्रूरं तेन वाचः क्रूरेण एनं प्रकर्षेण वृश्चति ।
</details>

<details open><summary>विश्वास-प्रस्तुतिः</summary>

वा॒च ए॒वैन॑ङ्क्रू॒रेण॒ प्र वृ॑श्चति ।  

ता॒जगार्ति॒मार्च्छ॑ति ।  
</details>

<details><summary>मूलम्</summary>

वा॒च ए॒वैन॑ङ्क्रू॒रेण॒ प्र वृ॑श्चति ।  

ता॒जगार्ति॒मार्च्छ॑ति ।  
</details>

<details><summary>भट्टभास्कर-टीका</summary>

ततः ताजक् तदानीमेव स आर्तिं गच्छति ॥
</details>

<details><summary>मूलम् (संयुक्तम्)</summary>

यस्य॑ का॒मये॑ता॒न्नाद्य᳚म् [26]  आ द॑दी॒येति॒ तस्य॑ स॒भाया॑मुत्ता॒नो नि॒पद्य॒ भुव॑नस्य पत॒ इति॒ तृणा॑नि॒ सङ्गृ॑ह्णीयात्प्र॒जाप॑ति॒र्वै भुव॑नस्य॒ पतिᳶ॑ प्र॒जाप॑तिनै॒वास्या॒न्नाद्य॒मा द॑त्ते
</details>

<details open><summary>विश्वास-प्रस्तुतिः</summary>

यस्य॑ का॒मये॑ता॒न्नाद्य᳚म् [26] आ द॑दी॒येति॑ ।  
</details>

<details><summary>मूलम्</summary>

यस्य॑ का॒मये॑ता॒न्नाद्य᳚म् [26] आ द॑दी॒येति॑ ।  
</details>

<details><summary>भट्टभास्कर-टीका</summary>

11यस्व कामयेतेत्यादि ॥ अन्नमेवात्तव्यमन्नाद्यम्, छान्दसो यत् ।
</details>

<details open><summary>विश्वास-प्रस्तुतिः</summary>

तस्य॑ स॒भाया॑मुत्ता॒नो नि॒पद्य॒ भुव॑नस्य पत॒ इति॒ तृणा॑नि॒ सङ्गृ॑ह्णीयात् ।  

प्र॒जाप॑ति॒र्वै भुव॑नस्य॒ पतिᳶ॑ प्र॒जाप॑तिनै॒वास्या॒न्नाद्य॒मा द॑त्ते  ।
</details>

<details><summary>मूलम्</summary>

तस्य॑ स॒भाया॑मुत्ता॒नो नि॒पद्य॒ भुव॑नस्य पत॒ इति॒ तृणा॑नि॒ सङ्गृ॑ह्णीयात् ।  

प्र॒जाप॑ति॒र्वै भुव॑नस्य॒ पतिᳶ॑ प्र॒जाप॑तिनै॒वास्या॒न्नाद्य॒मा द॑त्ते  ।
</details>

<details><summary>भट्टभास्कर-टीका</summary>

उत्तानो निपद्य निपतितशरीरस्सन् 'भुवनस्य पते' इति मन्त्रेण तृणानि संगृह्णीयात् ॥
</details>

<details><summary>मूलम् (संयुक्तम्)</summary>

इ॒दम॒हम॒मुष्या॑मुष्याय॒णस्या॒न्नाद्यꣳ॑ हरा॒मीत्या॑हा॒न्नाद्य॑मे॒वास्य॑ हरति ष॒ड्भिर्ह॑रति॒ षड्वा ऋ॒तवᳶ॑ प्र॒जाप॑तिनै॒वास्या॒न्नाद्य॑मा॒दाय॒र्तवो᳚ऽस्मा॒ अनु॒ प्र य॑च्छन्ति [27]  
</details>

<details open><summary>विश्वास-प्रस्तुतिः</summary>

इ॒दम॒हम॒मुष्या॑मुष्याय॒णस्या॒न्नाद्यꣳ॑ हरा॒मीत्या॑ह ।  
अ॒न्नाद्य॑मे॒वास्य॑ हरति  ।  
</details>

<details><summary>मूलम्</summary>

इ॒दम॒हम॒मुष्या॑मुष्याय॒णस्या॒न्नाद्यꣳ॑ हरा॒मीत्या॑ह ।  
अ॒न्नाद्य॑मे॒वास्य॑ हरति  ।  
</details>

<details><summary>भट्टभास्कर-टीका</summary>

12इदमहमित्यादि ॥ अदश्शब्दान्नडादित्वात्फक् । इदं तृणान्यादाय इदमहं नारायणस्य गोविन्दसूनोरन्नाद्यमाहरामीत्याहरन् आहरत्येवास्यान्नाद्यम् ।
</details>

<details open><summary>विश्वास-प्रस्तुतिः</summary>

ष॒ड्भिर्ह॑रति॒ षड्वा  ऋ॒तवः॑ ।
</details>

<details><summary>मूलम्</summary>

ष॒ड्भिर्ह॑रति॒ षड्वा  ऋ॒तवः॑ ।
</details>

<details><summary>भट्टभास्कर-टीका</summary>

षड्भिरित्यादि । 'भुवनस्य' इत्यादि 'स नो भुवनस्य' इत्यन्तैः ।  
एतानि तृणानि स्वस्यां वा सभायां स्वेषु वा अमात्येष्वपि सृजति ।
</details>

<details open><summary>विश्वास-प्रस्तुतिः</summary>

प्र॒जाप॑तिनै॒वास्या॒न्नाद्य॑मा॒दाय॒र्तवो᳚ऽस्मा॒ अनु॒ प्र य॑च्छन्ति [27]  ।  
</details>

<details><summary>मूलम्</summary>

प्र॒जाप॑तिनै॒वास्या॒न्नाद्य॑मा॒दाय॒र्तवो᳚ऽस्मा॒ अनु॒ प्र य॑च्छन्ति [27]  ।  
</details>

<details><summary>भट्टभास्कर-टीका</summary>

प्रजापतिनेत्यादि । गतम् ॥
</details>

<details><summary>मूलम् (संयुक्तम्)</summary>

यो ज्ये॒ष्ठब॑न्धु॒रप॑भूत॒स्स्यात्तꣵ स्थले॑ऽव॒साय्य॑ ब्रह्मौद॒नञ्चतु॑श्शरावम्प॒क्त्वा तस्मै॑ होत॒व्या॑ वर्ष्म॒ वै रा᳚ष्ट्र॒भृतो॒ वर्ष्म॒ स्थल॒व्ँवर्ष्म॑णै॒वैन॒व्ँवर्ष्म॑ समा॒नाना᳚ङ्गमयति॒ चतु॑श्शरावो भवति दि॒ख्ष्वे॑व प्रति॑ तिष्ठति ख्षी॒रे भ॑वति॒ रुच॑मे॒वास्मि॑न्दधा॒त्युद्ध॑रति शृत॒त्वाय॑ स॒र्पिष्वा᳚न्भवति मेध्य॒त्वाय॑ च॒त्वार॑ आर्षे॒याᳶ प्राश्ञ॑न्ति दि॒शामे॒व ज्योति॑षि जुहोति ॥ [28]  
</details>

<details open><summary>विश्वास-प्रस्तुतिः</summary>

यो ज्ये॒ष्ठब॑न्धु॒रप॑भूत॒स्स्यात्  ।  
</details>

<details><summary>मूलम्</summary>

यो ज्ये॒ष्ठब॑न्धु॒रप॑भूत॒स्स्यात्  ।  
</details>

<details><summary>भट्टभास्कर-टीका</summary>

13यो ज्येष्ठबन्धुरित्यादि ॥ ज्येष्ठबन्धुरुच्छ्रितबन्धुः अपभूतः न्यक्कृतः ।
</details>

<details open><summary>विश्वास-प्रस्तुतिः</summary>

तꣵ स्थले॑ऽव॒साय्य॑ ब्रह्मौद॒नञ्चतु॑श्शरावम्प॒क्त्वा तस्मै॑ होत॒व्याः᳚ ।  
</details>

<details><summary>मूलम्</summary>

तꣵ स्थले॑ऽव॒साय्य॑ ब्रह्मौद॒नञ्चतु॑श्शरावम्प॒क्त्वा तस्मै॑ होत॒व्याः᳚ ।  
</details>

<details><summary>भट्टभास्कर-टीका</summary>

स्थले उच्छ्रिते भूप्रदेशे अवस्थाप्य ।
</details>

<details open><summary>विश्वास-प्रस्तुतिः</summary>

वर्ष्म॒ वै रा᳚ष्ट्र॒भृतो॒ वर्ष्म॒ स्थल॒व्ँवर्ष्म॑णै॒वैन॒व्ँवर्ष्म॑ समा॒नाना᳚ङ्गमयति ।  
</details>

<details><summary>मूलम्</summary>

वर्ष्म॒ वै रा᳚ष्ट्र॒भृतो॒ वर्ष्म॒ स्थल॒व्ँवर्ष्म॑णै॒वैन॒व्ँवर्ष्म॑ समा॒नाना᳚ङ्गमयति ।  
</details>

<details><summary>भट्टभास्कर-टीका</summary>

चतुश्शरावमिति । चत्वारश्शरावाः परिमाणमस्येति । आर्हीयस्य 'अध्यर्थपूर्वद्विगोः' इति लुक्, 'इगन्तकाल' इति पूर्वपदप्रकृतिस्वरत्वम् ।   

वर्ष्म उच्च्छ्रायः ।
</details>

<details open><summary>विश्वास-प्रस्तुतिः</summary>

चतु॑श्शरावो भवति ।  

दि॒ख्ष्वे॑व प्रति॑ तिष्ठति   ।  

ख्षी॒रे भ॑वति ।  

रुच॑मे॒वास्मि॑न्दधा॒त्युद्ध॑रति शृत॒त्वाय॑ ।  

स॒र्पिष्वा᳚न्भवति मेध्य॒त्वाय॑  ।  

च॒त्वार॑ आर्षे॒याᳶ प्राश्ञ॑न्ति ।  
</details>

<details><summary>मूलम्</summary>

चतु॑श्शरावो भवति ।  

दि॒ख्ष्वे॑व प्रति॑ तिष्ठति   ।  

ख्षी॒रे भ॑वति ।  

रुच॑मे॒वास्मि॑न्दधा॒त्युद्ध॑रति शृत॒त्वाय॑ ।  

स॒र्पिष्वा᳚न्भवति मेध्य॒त्वाय॑  ।  

च॒त्वार॑ आर्षे॒याᳶ प्राश्ञ॑न्ति ।  
</details>

<details><summary>भट्टभास्कर-टीका</summary>

उद्धरति पात्रान्तरे शृतत्वाय अभिव्यक्तये ।
आर्षेयाः भवन्ति । अथवा शुश्रुवांसस्स्युः ।
</details>

<details open><summary>विश्वास-प्रस्तुतिः</summary>

दि॒शामे॒व ज्योति॑षि जुहोति ॥  
</details>

<details><summary>मूलम्</summary>

दि॒शामे॒व ज्योति॑षि जुहोति ॥  
</details>

<details><summary>भट्टभास्कर-टीका</summary>

दिशां सम्बन्धिनि ज्योतिषि अग्नौ हुतं भवति तैः प्राशितम् ॥


इति तृतीये चतुर्थे अष्टमोनुवाकः ॥
</details>
