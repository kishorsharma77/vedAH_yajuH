+++
title = "०२ सोमोपस्थानमन्त्राः अध्वर्युकर्तव्यविधयश्च"

+++

विश्वेदेवा ऋषयः।

<details><summary>मूलम् (संयुक्तम्)</summary>

ए॒ष ते॑ गाय॒त्रो भा॒ग इति॑ मे॒ सोमा॑य ब्रूतादे॒ष ते॒ त्रैष्टु॑भो॒ जाग॑तो भा॒ग इति॑ मे॒ सोमा॑य ब्रूताच्छन्दो॒माना॒ꣳ॒ साम्रा᳚ज्यङ्ग॒च्छेति॑ मे॒ सोमा॑य ब्रूतात्
</details>

<details open><summary>विश्वास-प्रस्तुतिः</summary>

ए॒ष ते॑ गाय॒त्रो भा॒ग इति॑ मे॒ सोमा॑य ब्रूतात् ।  
ए॒ष ते॒ त्रैष्टु॑भो॒ +++(भा॒ग इति॑ मे॒ सोमा॑य ब्रूतात् ।  )+++।

+++(ए॒ष ते)+++ जाग॑तो भा॒ग इति॑ मे॒ सोमा॑य ब्रूतात् ।  
</details>

<details><summary>मूलम्</summary>

ए॒ष ते॑ गाय॒त्रो भा॒ग इति॑ मे॒ सोमा॑य ब्रूतात् ।  
ए॒ष ते॒ त्रैष्टु॑भो॒ +++(भा॒ग इति॑ मे॒ सोमा॑य ब्रूतात् ।  )+++।

+++(ए॒ष ते)+++ जाग॑तो भा॒ग इति॑ मे॒ सोमा॑य ब्रूतात् ।  
</details>

<details><summary>भट्टभास्कर-टीका</summary>

1-4पुरस्तात्सेोमस्य क्रयाद्राजानमभिमन्त्रयते । एष वल्लीसोमस्तव गायत्रो भागः अंशः । 'कर्षात्त्वतः' इत्यन्तोदात्तत्वम् । एतदुक्तं भवति - गायत्रीविषयं यत्तव साम्राज्यं तस्येदं स्थानं इममधिष्ठाय तत्साम्राज्यं कुरुष्वेति । इत्थं मे मदर्थं मदीयं वा सोमं सोमाय राज्ञे ब्रूतात् ब्रूत । हे छन्दांसि । यद्वा - हे देवाः 'तस्य तात्' इति तादादेशः । एवं 'एष ते त्रैष्टुभः एष ते जागतः' इत्येतयोरपि वेदितव्यम् । भाग इत्युभयत्राप्यनुषज्यते । त्रिष्टुप्जगतीशब्दाभ्यामुत्सादित्वात्प्राग्दीव्यतीयोऽण् । छन्दांसि प्रधानानि वा । गायत्रीत्रिष्टुप्जगत्येतद्विषयं तत्संबन्धि यत्तव साम्राज्यादिकं तदेतेन वल्लीसोमेन गच्छ कुर्वित्यर्थः । एवं त्वां साम्राज्यं गमयामः अनेनाभिमन्त्रणेनेति भावः । शिष्टं स्पष्टम् ।  
</details>

<details open><summary>विश्वास-प्रस्तुतिः</summary>

छ॒न्दो॒माना॒ꣳ॒ साम्रा᳚ज्यङ्ग॒च्छेति॑ मे॒ सोमा॑य ब्रूतात् ।   
</details>

<details><summary>मूलम्</summary>

छ॒न्दो॒माना॒ꣳ॒ साम्रा᳚ज्यङ्ग॒च्छेति॑ मे॒ सोमा॑य ब्रूतात् ।   
</details>

<details><summary>भट्टभास्कर-टीका</summary>

सम्यग्राजत इति सम्राट्, क्विप् 'मो राजिसमः क्वौ' इति मः । तस्य भावः साम्राज्यं गुणवचनत्वात् ष्यञ् । छन्दोविषयं तवैश्वर्यमित्यर्थः ॥
</details>

<details><summary>मूलम् (संयुक्तम्)</summary>

यो वै सोम॒ꣳ॒ राजा॑न॒ꣳ॒ साम्रा᳚ज्यल्ँलो॒कङ्ग॑मयि॒त्वा क्री॒णाति॒ गच्छ॑ति॒ स्वाना॒ꣳ॒ साम्रा᳚ज्य॒ञ्छन्दाꣳ॑सि॒ खलु॒ वै सोम॑स्य॒ राज्ञ॒स्साम्रा᳚ज्यो लो॒कᳶ पु॒रस्ता॒थ्सोम॑स्य क्र॒यादे॒वम॒भि म॑न्त्रयेत॒ साम्रा᳚ज्यमे॒व [5]  ए॒न॒ल्ँलो॒कङ्ग॑मयि॒त्वा क्री॑णति॒ गच्छ॑ति॒ स्वाना॒ꣳ॒ साम्रा᳚ज्यँ
</details>

<details open><summary>विश्वास-प्रस्तुतिः</summary>

यो वै सोम॒ꣳ राजा॑न॒ꣳ॒ साम्रा᳚ज्ल्लो॒कङ्ग॑मयि॒त्वा क्री॒णाति ।  
 ।  
</details>

<details><summary>मूलम्</summary>

यो वै सोम॒ꣳ राजा॑न॒ꣳ॒ साम्रा᳚ज्ल्लो॒कङ्ग॑मयि॒त्वा क्री॒णाति ।  
 ।  
</details>

<details><summary>भट्टभास्कर-टीका</summary>

5अथैतेषां मन्त्राणां ब्राह्मणम् - यो वै सोममिति ॥ लोकः प्रकाशः ।
</details>

<details open><summary>विश्वास-प्रस्तुतिः</summary>

गच्छ॑ति॒ स्वाना॒ꣳ॒ साम्रा᳚ज्यम् ।  
</details>

<details><summary>मूलम्</summary>

गच्छ॑ति॒ स्वाना॒ꣳ॒ साम्रा᳚ज्यम् ।  
</details>

<details><summary>भट्टभास्कर-टीका</summary>

साम्राज्यलक्षणं लोकं गमयित्वा यस्सोमं क्रीणाति स स्वानामात्मीयानां साम्राज्यं गच्छति । तिङः परत्वान्न निहन्यते । समानवाक्ये वा पदात्परत्वाभावात् ।
</details>

<details open><summary>विश्वास-प्रस्तुतिः</summary>

छन्दाꣳ॑सि॒ खलु॒ वै सोम॑स्य॒ राज्ञ॒स्साम्रा᳚ज्यो लो॒कः
</details>

<details><summary>मूलम्</summary>

छन्दाꣳ॑सि॒ खलु॒ वै सोम॑स्य॒ राज्ञ॒स्साम्रा᳚ज्यो लो॒कः
</details>

<details><summary>भट्टभास्कर-टीका</summary>

कः पुनः साम्राज्यलक्षणो लोकः इत्याह - छन्दांसीत्यादि । साम्राज्यस्य छन्दोवीषयत्वात् ताच्छब्द्यमुपचर्यते, व्यत्ययेन पुल्लिङ्गता ।
</details>

<details open><summary>विश्वास-प्रस्तुतिः</summary>

पु॒रस्ता॒थ्सोम॑स्य क्र॒यादे॒वम॒भि म॑न्त्रयेत ।  
</details>

<details><summary>मूलम्</summary>

पु॒रस्ता॒थ्सोम॑स्य क्र॒यादे॒वम॒भि म॑न्त्रयेत ।  
</details>

<details><summary>भट्टभास्कर-टीका</summary>

कथंपुनस्तत्सोमो गमयितव्य इत्यत आह - पुरस्तादित्यादि । पुरस्तात् पूर्वस्मिन् काले । 'दिक्शब्देभ्यः ' इत्यादिना अस्तातिः, 'अस्ताति च' इति पुरादेशः । एवमिति 'एष ते गायत्रः' इत्यादिभिर्मन्त्रैरित्यर्थः ।
</details>

<details open><summary>विश्वास-प्रस्तुतिः</summary>

साम्रा᳚ज्यमे॒व [5] ए॒न॒ल्ँलो॒कङ्ग॑मयि॒त्वा क्री॑णाति ।  
गच्छ॑ति॒ स्वाना॒ꣳ॒ साम्रा᳚ज्यम्  ।  
</details>

<details><summary>मूलम्</summary>

साम्रा᳚ज्यमे॒व [5] ए॒न॒ल्ँलो॒कङ्ग॑मयि॒त्वा क्री॑णाति ।  
गच्छ॑ति॒ स्वाना॒ꣳ॒ साम्रा᳚ज्यम्  ।  
</details>

<details><summary>भट्टभास्कर-टीका</summary>

इष्टसिद्धिसमर्थनेन निगमयति - साम्राज्यमेवेत्यादि । एवं कुर्वन् साम्राज्यं लोकं गमयित्वैव एनं सो क्रीणाति, स्वयं च स्वानां साम्राज्यं गच्छति ॥
</details>

<details open><summary>विश्वास-प्रस्तुतिः</summary>

यो वै ता॑नून॒प्त्रस्य॑ प्रति॒ष्ठाव्ँवेद॒ प्रत्ये॒व ति॑ष्ठति ।  
</details>

<details><summary>मूलम्</summary>

यो वै ता॑नून॒प्त्रस्य॑ प्रति॒ष्ठाव्ँवेद॒ प्रत्ये॒व ति॑ष्ठति ।  
</details>

<details><summary>भट्टभास्कर-टीका</summary>

6अथ तानूनप्त्रस्यावघ्राणं विधास्यन्नाह - यो वै तानूनप्त्रस्येत्यादि ॥ तनूनामपां नप्ता चतुर्थस्तनूनपात् शरीरस्थोग्निः, तस्मै यद्गृह्यते आज्यं तत्तानूनप्त्रम् । यद्यपि 'आपतये त्वा गृह्णामि' इत्याद्यापत्यादिभ्यः प्राणादिभ्यो ह्येतद्गृह्यते । तथाऽपि प्राधान्यात्तानूनप्त्रा व्यपदिश्यते । तस्य यः प्रतिष्ठां वेद स प्रतितिष्ठत्येव ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ न प्रा॒श्ञन्ति॒ न जु॑ह्व॒त्यथ॒ क्व॑ तानून॒प्त्रम्प्रति॑ तिष्ठ॒तीति॑
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति ।   
न प्रा॒श्ञन्ति॑ ।    
न जु॑ह्वति ।  
अथ॒ क्व॑ तानून॒प्त्रम्प्रति॑ तिष्ठ॒तीति॑  ।
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।   
न प्रा॒श्ञन्ति॑ ।    
न जु॑ह्वति ।  
अथ॒ क्व॑ तानून॒प्त्रम्प्रति॑ तिष्ठ॒तीति॑  ।
</details>

<details><summary>भट्टभास्कर-टीका</summary>

7अधुना ब्रह्मवादिभिः पर्यनुयोजयति - ब्रह्मवादिन इत्यादि ॥ ब्रह्म वेदः तदर्थं वदितुं शीलमेषां ते ब्रह्मवादिनः । 'ब्रह्मणि वदः' इति णिनिः । वदन्ति प्रश्नं कुर्वन्ति - नेदं तानूनप्त्रं प्राश्नन्ति, न चेदं जुह्वति प्राशनेन वा होमेन वा नास्य प्रतिष्ठेति ॥
</details>

<details open><summary>विश्वास-प्रस्तुतिः</summary>

प्र॒जाप॑तौ॒ मन॒सीति॑ ब्रूयात् ।  
</details>

<details><summary>मूलम्</summary>

प्र॒जाप॑तौ॒ मन॒सीति॑ ब्रूयात् ।  
</details>

<details><summary>भट्टभास्कर-टीका</summary>

8अथेदानीं तानूनप्त्रं क्व प्रति तिष्ठति, काऽस्य प्रतिपत्तिरिति इदानीं तेभ्य उत्तरं अन्येनैव दापयति - प्रजापताविति ॥ प्राजापत्यात्मनि प्रजानां वा पालके मनसि अस्य प्रतिष्ठेति ब्रूयात् ॥
</details>

<details><summary>मूलम् (संयुक्तम्)</summary>

त्रिरव॑ जिघ्रेत्प्र॒जाप॑तौ त्वा॒ मन॑सि जुहो॒मीत्ये॒षा वै ता॑नून॒प्त्रस्य॑ प्रति॒ष्ठा य ए॒वव्ँवेद॒ प्रत्ये॒व ति॑ष्ठति
</details>

<details open><summary>विश्वास-प्रस्तुतिः</summary>

त्रिरव॑ जिघ्रेत् ।  
</details>

<details><summary>मूलम्</summary>

त्रिरव॑ जिघ्रेत् ।  
</details>

<details><summary>भट्टभास्कर-टीका</summary>

9कः पुनस्तस्य प्रकार इत्यत्राह - त्रिरव जिघ्रेदिति ॥
</details>

<details open><summary>विश्वास-प्रस्तुतिः</summary>

प्र॒जाप॑तौ त्वा॒ मन॑सि जुहो॒मीति॑ ।  
ए॒षा वै ता॑नून॒प्त्रस्य॑ प्रति॒ष्ठा ।  
य ए॒वव्ँवेद॒ प्रत्ये॒व ति॑ष्ठति ।  
</details>

<details><summary>मूलम्</summary>

प्र॒जाप॑तौ त्वा॒ मन॑सि जुहो॒मीति॑ ।  
ए॒षा वै ता॑नून॒प्त्रस्य॑ प्रति॒ष्ठा ।  
य ए॒वव्ँवेद॒ प्रत्ये॒व ति॑ष्ठति ।  
</details>

<details><summary>भट्टभास्कर-टीका</summary>

मन्त्रमाह - प्रजापतावित्यादि ॥ गतम् ॥
</details>

<details open><summary>विश्वास-प्रस्तुतिः</summary>

ए॒षा वै ता॑नून॒प्त्रस्य॑ प्रति॒ष्ठा य ए॒वव्ँवेद॒ प्रत्ये॒व ति॑ष्ठति ।  
</details>

<details><summary>मूलम्</summary>

ए॒षा वै ता॑नून॒प्त्रस्य॑ प्रति॒ष्ठा य ए॒वव्ँवेद॒ प्रत्ये॒व ति॑ष्ठति ।  
</details>

<details><summary>भट्टभास्कर-टीका</summary>

10एषा वा इत्यादि प्राजापत्यात्मब्राह्मणम् ॥ गतमेव ॥
</details>

<details><summary>मूलम् (संयुक्तम्)</summary>

यः [6] वा अ॑ध्व॒र्योᳶ प्र॑ति॒ष्ठाव्ँवेद॒ प्रत्ये॒व ति॑ष्ठति॒ यतो॒ मन्ये॒तान॑भिक्रम्य होष्या॒मीति॒ तत्तिष्ठ॒न्ना श्रा॑वयेदे॒षा वा अ॑ध्व॒र्योᳶ प्र॑ति॒ष्ठा
</details>

<details open><summary>विश्वास-प्रस्तुतिः</summary>

यो वा अ॑ध्व॒र्योᳶ प्र॑ति॒ष्ठाव्ँवेद॑ ।  
प्रत्ये॒व ति॑ष्ठति ।  
यतो॒ मन्ये॒तान॑भिक्रम्य होष्या॒मीति॑ ।  
तत्तिष्ठ॒न्ना श्रा॑वयेत् ।  
ए॒षा वा अ॑ध्व॒र्योᳶ प्र॑ति॒ष्ठा ।   
</details>

<details><summary>मूलम्</summary>

यो वा अ॑ध्व॒र्योᳶ प्र॑ति॒ष्ठाव्ँवेद॑ ।  
प्रत्ये॒व ति॑ष्ठति ।  
यतो॒ मन्ये॒तान॑भिक्रम्य होष्या॒मीति॑ ।  
तत्तिष्ठ॒न्ना श्रा॑वयेत् ।  
ए॒षा वा अ॑ध्व॒र्योᳶ प्र॑ति॒ष्ठा ।   
</details>

<details><summary>भट्टभास्कर-टीका</summary>

11यो वा अध्वर्योः प्रतिष्ठामित्यादि ॥ अतीत्यावस्थानमभिक्रमणम् । यतोनभिक्रम्य होष्यामीति तत्तत्र तिष्ठन्नाश्रावयेत् ततो होष्यन्नाक्रामेदिति । एवमनुष्ठानं अध्वर्योः प्रतिष्ठाहेतुत्वात्प्रतिष्ठा ॥
</details>

<details open><summary>विश्वास-प्रस्तुतिः</summary>

य ए॒वव्ँवेद॒ प्रत्ये॒व ति॑ष्ठति ।  
</details>

<details><summary>मूलम्</summary>

य ए॒वव्ँवेद॒ प्रत्ये॒व ति॑ष्ठति ।  
</details>

<details><summary>भट्टभास्कर-टीका</summary>

12य एवमित्यादि ॥ गतम् ॥
</details>

<details><summary>मूलम् (संयुक्तम्)</summary>

यद॑भि॒क्रम्य॑ जुहु॒यात्प्र॑ति॒ष्ठाया॑ इया॒त्तस्मा᳚थ्समा॒नत्र॒ तिष्ठ॑ता होत॒व्य॑म्प्रति॑ष्ठित्यै
</details>

<details open><summary>विश्वास-प्रस्तुतिः</summary>

यद॑भि॒क्रम्य॑ जुहु॒यात् ।  
प्र॒ति॒ष्ठाया॑ इयात्  ।  
</details>

<details><summary>मूलम्</summary>

यद॑भि॒क्रम्य॑ जुहु॒यात् ।  
प्र॒ति॒ष्ठाया॑ इयात्  ।  
</details>

<details><summary>भट्टभास्कर-टीका</summary>

13विपर्यये दोषमाह - यदभिक्रम्येत्यादि ॥ यद्याश्रावणस्थानादभिक्रम्य जुहुयात् प्रतिष्ठाया इयात् च्यवेत ।
</details>

<details open><summary>विश्वास-प्रस्तुतिः</summary>

तस्मा᳚थ्समा॒नत्र॒ तिष्ठ॑ता होत॒व्य॑म्प्रति॑ष्ठित्यै ।  
</details>

<details><summary>मूलम्</summary>

तस्मा᳚थ्समा॒नत्र॒ तिष्ठ॑ता होत॒व्य॑म्प्रति॑ष्ठित्यै ।  
</details>

<details><summary>भट्टभास्कर-टीका</summary>

तस्मात्समानत्र समानदेशे तिष्ठता होतव्यं आश्रावणदेश एवेत्यर्थः । प्रतिष्ठित्यै भवति । तदेतदन्यत्र हविर्यज्ञेभ्योऽभिक्रामं जुहोति हविर्यज्ञेषु भवतीति ॥
</details>

<details><summary>मूलम् (संयुक्तम्)</summary>

यो वा अ॑ध्व॒र्योस्स्वव्ँवेद॒ स्ववा॑ने॒व भ॑वति॒ स्रुग्वा अ॑स्य॒ स्वव्ँवा॑य॒व्य॑मस्य [7]  स्वञ्च॑म॒सो᳚ऽस्य॒ स्वय्ँयद्वा॑य॒व्य॑व्ँवा चम॒सव्ँवाऽन॑न्वारभ्याश्रा॒वये॒थ्स्वादि॑या॒त्तस्मा॑दन्वा॒रभ्या॒श्राव्य॒ꣵ॒ स्वादे॒व नैति
</details>

<details open><summary>विश्वास-प्रस्तुतिः</summary>

यो वा अ॑ध्व॒र्योस्स्वव्ँवेद ।  
स्ववा॑ने॒व भ॑वति ।  
स्रुग्वा अ॑स्य॒ स्वँव्,  वा॑य॒व्य॑मस्य [7]  स्वञ्, च॑म॒सो᳚ऽस्य॒ स्वँय्,  
यद्वा॑य॒व्य॑व्ँवा चम॒सव्ँवाऽन॑न्वारभ्याश्रा॒वये॒थ् स्वादि॑यात् ।  
</details>

<details><summary>मूलम्</summary>

यो वा अ॑ध्व॒र्योस्स्वव्ँवेद ।  
स्ववा॑ने॒व भ॑वति ।  
स्रुग्वा अ॑स्य॒ स्वँव्,  वा॑य॒व्य॑मस्य [7]  स्वञ्, च॑म॒सो᳚ऽस्य॒ स्वँय्,  
यद्वा॑य॒व्य॑व्ँवा चम॒सव्ँवाऽन॑न्वारभ्याश्रा॒वये॒थ् स्वादि॑यात् ।  
</details>

<details><summary>भट्टभास्कर-टीका</summary>

14यो वा अध्वर्योस्स्वं वेदेत्यादि ॥ स्रुगादयः अध्वर्योस्स्वानि धनानि । तत्र सोमविषयत्वादनुवाकस्य वायव्यचमसयोरेव ग्रहणम् । यद्वायव्यं वा चमसं वेति ।
</details>

<details open><summary>विश्वास-प्रस्तुतिः</summary>

तस्मा॑दन्वा॒रभ्या॒श्राव्य॒ꣵ॒ स्वादे॒व नैति॑ ।  
</details>

<details><summary>मूलम्</summary>

तस्मा॑दन्वा॒रभ्या॒श्राव्य॒ꣵ॒ स्वादे॒व नैति॑ ।  
</details>

<details><summary>भट्टभास्कर-टीका</summary>

तस्मादित्यादि । वायव्यं वा चमसं वा हस्तेऽन्वारभ्य हस्ते गृहीत्वा आश्राव्यमेवं कुर्वन् स्वादेव नैति ॥
</details>

<details><summary>मूलम् (संयुक्तम्)</summary>

यो वै सोम॒मप्र॑तिष्ठाप्य स्तो॒त्रमु॑पाक॒रोत्यप्र॑तिष्ठित॒स्सोमो॒ भव॒त्यप्र॑तिष्ठित॒स्स्तोमोऽप्र॑तिष्ठितान्यु॒क्थान्यप्र॑तिष्ठितो॒ यज॑मा॒नोऽप्र॑तिष्ठितोऽध्व॒र्युः
</details>

<details open><summary>विश्वास-प्रस्तुतिः</summary>

यो वै सोम॒मप्र॑तिष्ठाप्य स्तो॒त्रमु॑पाक॒रोति ।  
अप्र॑तिष्ठित॒स्सोमो॒ भव॒ति + अप्र॑तिष्ठित॒स्स्तोमः॑  ।
</details>

<details><summary>मूलम्</summary>

यो वै सोम॒मप्र॑तिष्ठाप्य स्तो॒त्रमु॑पाक॒रोति ।  
अप्र॑तिष्ठित॒स्सोमो॒ भव॒ति + अप्र॑तिष्ठित॒स्स्तोमः॑  ।
</details>

<details><summary>भट्टभास्कर-टीका</summary>

15यो वै सोममप्रतिष्ठाप्येत्यादि ॥ सोममप्रतिष्ठाय अप्रतिष्ठां गमयित्वा यः स्तोत्रमुपाकरोति तस्य सोमादयोप्रतिष्ठिताः स्वकार्यकरणे असमर्थाः भवेयुः ।
</details>

<details open><summary>विश्वास-प्रस्तुतिः</summary>

अप्र॑तिष्ठितान्यु॒क्थान्यप्र॑तिष्ठितो॒ यज॑मा॒नोऽप्र॑तिष्ठितोऽध्व॒र्युः ।  
</details>

<details><summary>मूलम्</summary>

अप्र॑तिष्ठितान्यु॒क्थान्यप्र॑तिष्ठितो॒ यज॑मा॒नोऽप्र॑तिष्ठितोऽध्व॒र्युः ।  
</details>

<details><summary>भट्टभास्कर-टीका</summary>

उक्थानि शस्त्राणि ॥
</details>

<details><summary>मूलम् (संयुक्तम्)</summary>

वा॑य॒व्य॑व्ँवै सोम॑स्य प्रति॒ष्ठा च॑म॒सो᳚ऽस्य प्रति॒ष्ठा सोम॒स्स्तोम॑स्य॒ स्तोम॑ उ॒क्थाना॒ङ्ग्रह॑व्ँवा गृही॒त्वा च॑म॒सव्ँवो॒न्नीय॑ स्तो॒त्रमु॒पाकु॑र्या॒त्प्रत्ये॒व सोमꣵ॑ स्था॒पय॑ति॒ प्रति॒ स्तोम॒म्प्रत्यु॒क्थानि॒ प्रति॒ यज॑मान॒स्तिष्ठ॑ति॒ प्रत्य॑ध्व॒र्युः ॥ [8]
</details>

<details open><summary>विश्वास-प्रस्तुतिः</summary>

वा॒य॒व्य॑व्ँवै  सोम॑स्य प्रति॒ष्ठा ।  
च॒म॒सो᳚ऽस्य प्रति॒ष्ठा।  
सोम॒स्स्तोम॑स्य॒ +++(प्रतिष्ठा)+++स्तोम॑ उ॒क्थानाम् +++(प्रतिष्ठा )+++।  
</details>

<details><summary>मूलम्</summary>

वा॒य॒व्य॑व्ँवै  सोम॑स्य प्रति॒ष्ठा ।  
च॒म॒सो᳚ऽस्य प्रति॒ष्ठा।  
सोम॒स्स्तोम॑स्य॒ +++(प्रतिष्ठा)+++स्तोम॑ उ॒क्थानाम् +++(प्रतिष्ठा )+++।  
</details>

<details><summary>भट्टभास्कर-टीका</summary>

16कदा पुनः प्रतितिष्ठतीत्याह - वायव्यं वा इत्यादि ॥ वायव्यं पात्रविशेषः । यत्र ग्रहा गृह्यन्ते तत्र सोमस्य प्रतिष्ठा तत्र सोमः प्रतितिष्ठतीति । चमसो वायव्यस्य प्रतिष्ठा तत्र वायव्यं प्रतितिष्ठतीति मुख्ये चमसे संपातमवनयतीति ।   
अस्य सोमस्य प्रतिष्ठाभूतस्यापि वायव्यस्य चमसः प्रतिष्ठेति प्राधान्येन निर्दिष्टस्य वायव्यस्यापि अन्वादेशत्वादस्येत्यनुदात्तत्वम् ।

प्रत्येव सोममित्यादि । +++(प्रत्येव सोममिति मन्त्रभाग उत्तरत्रोच्यते)+++ तेषामेव प्रस्तुतत्वात् चमसोस्य सोमस्य प्रतिष्ठेति ॥
</details>

<details open><summary>विश्वास-प्रस्तुतिः</summary>

ग्रह॑व्ँवा गृही॒त्वा च॑म॒सव्ँवो॒न्नीय॑ स्तो॒त्रमु॒पाकु॑र्यात् ।    
</details>

<details><summary>मूलम्</summary>

ग्रह॑व्ँवा गृही॒त्वा च॑म॒सव्ँवो॒न्नीय॑ स्तो॒त्रमु॒पाकु॑र्यात् ।    
</details>

<details><summary>भट्टभास्कर-टीका</summary>

17कथं पुनः सोमः प्रतिष्ठां गमयितव्य इत्याह - ग्रहं वेत्यादि ॥ ग्रहचमसशब्दाभ्यां विशिष्टाधारवर्तिसोम उच्यते । तत्र ग्रहणं ग्रहस्योन्नयनम् । उन्नयनमेव चमसस्य ग्रहणम् । तस्मादुच्यते ग्रहं वा गृहीत्वा चमसं वोन्नीयेति ॥
</details>

<details><summary>मूलम् (संयुक्तम्)</summary>

प्रत्ये॒व सोमꣵ॑ स्था॒पय॑ति॒ प्रति॒ स्तोम॒म्प्रत्यु॒क्थानि॒ प्रति॒ यज॑मान॒स्तिष्ठ॑ति॒ प्रत्य॑ध्व॒र्युः ॥ [8]
</details>

<details open><summary>विश्वास-प्रस्तुतिः</summary>

प्रत्ये॒व सोमꣵ॑ स्था॒पय॑ति ।  
प्रति॒ स्तोम॒म्प्रत्यु॒क्थानि॒ प्रति॒ यज॑मान॒स्तिष्ठ॑ति॒ प्रत्य॑ध्व॒र्युः ॥ [8]
</details>

<details><summary>मूलम्</summary>

प्रत्ये॒व सोमꣵ॑ स्था॒पय॑ति ।  
प्रति॒ स्तोम॒म्प्रत्यु॒क्थानि॒ प्रति॒ यज॑मान॒स्तिष्ठ॑ति॒ प्रत्य॑ध्व॒र्युः ॥ [8]
</details>

<details><summary>भट्टभास्कर-टीका</summary>

18एवं हि सोमः प्रतिष्ठां गमित एवेत्याह - प्रत्येव सोममित्यादि ॥ ग्रहचमसशब्दाभ्यां स्तोत्रोपाकरणं कृतं भवति । ग्रहप्रतिष्ठात्वात् सोमस्य, तस्य चमसप्रतिष्ठात्वात् । ततश्च सोमादीन् प्रतिष्ठापयैति, यजमानश्च प्रतितिष्ठति, अध्वर्युश्च प्रति तिष्ठतीत्येव ॥

इति तृतीये प्रथमे द्वितीयोनुवाकः ॥
</details>
