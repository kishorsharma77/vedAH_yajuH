+++
title = "०५ द्वादशाहविशेषाः पृष्निग्रहाख्या उन्मानविशेषाः"

+++

विश्वेदेवा ऋषयः
<details open><summary>विश्वास-प्रस्तुतिः</summary>

वा॒युर॑सि प्रा॒णो नाम॑ सवि॒तुराधि॑पत्येऽपा॒नम्मे॑ दाः।  
</details>

<details><summary>मूलम्</summary>

वा॒युर॑सि प्रा॒णो नाम॑ सवि॒तुराधि॑पत्येऽपा॒नम्मे॑ दाः।  
</details>

<details><summary>भट्टभास्कर-टीका</summary>

1अथ पृश्नीनां ग्रहणं - संतृप्तं राजानं दशधा व्यूह्याभिमृशति - वायुरसि प्राणो नामेत्यादिभिः दश भागान्, ते एते संवत्सरसाक्षीये[ध्ये]ष्वहस्सु गृह्यन्ते । यत्र क्वचैवैतान् गृह्णीयादित्येतदपरम् । तत्रादितः पञ्च यजूंषि, उत्तराः पञ्च एकपदा गायत्र्यः 'ऋतस्य त्वा व्योमने' इत्यादयः ॥ हे सोम वायुरसि बहिः प्राणो नामासि पीतस्त्वमेव । यज्ञद्वारेण वृष्ट्यादिक्रमेण च सर्वं त्वया प्रेर्यते । स त्वं सवितुराधिपत्ये स्थित्वा अपानं अपानादिं मे मह्यं दाः देहि । सर्वप्राणवृत्तीनामुपलक्षणतया प्रधानयोरुपादानम् । ब्राह्मणं च भवति 'प्राणापानावेवावरुन्धे' इति । पीतः स त्वं मम प्राणादीन् सम्यक्प्रेरयसि । ददातेर्लेटि शपो लुक् । अधिपतिशब्दाद्ब्राह्मणादित्वात् ष्यञ् ॥
</details>

<details open><summary>विश्वास-प्रस्तुतिः</summary>

चख्षु॑रसि॒ श्रोत्र॒न्नाम॑ धा॒तुराधि॑पत्य॒ आयु॑र्मे दाः ।  
</details>

<details><summary>मूलम्</summary>

चख्षु॑रसि॒ श्रोत्र॒न्नाम॑ धा॒तुराधि॑पत्य॒ आयु॑र्मे दाः ।  
</details>

<details><summary>भट्टभास्कर-टीका</summary>

2चक्षुरसि श्रोत्रादिकं च त्वमेव नामासि पीतः तत्सामर्थ्योत्पादनात् । स त्वं धातुः सर्वस्य विधातुरारिधपत्ये स्थित्वा आयुर्मे मह्यं देहि सर्वेन्द्रियसामर्थ्योपेतं दीर्घमायुर्मे देहि ॥
</details>

<details open><summary>विश्वास-प्रस्तुतिः</summary>

रू॒पम॑सि॒ वर्णो॒ नाम॒ बृह॒स्पते॒राधि॑पत्ये प्र॒जाम्मे॑ दाः ।  
</details>

<details><summary>मूलम्</summary>

रू॒पम॑सि॒ वर्णो॒ नाम॒ बृह॒स्पते॒राधि॑पत्ये प्र॒जाम्मे॑ दाः ।  
</details>

<details><summary>भट्टभास्कर-टीका</summary>

3रूपमसि शोभनं वर्णो मृजा च त्वमेवासि पीतः । स त्वं रूपादिसमृद्धिकारिणः बृहस्पतेराधिपत्ये स्थित्वा प्रजां प्रजननशक्तिं रूपादिसमृद्धिं पुत्रादिपोषं मे देहि ॥
</details>

<details open><summary>विश्वास-प्रस्तुतिः</summary>

ऋ॒तम॑सि स॒त्यन्नामेन्द्र॒स्याधि॑पत्ये ख्ष॒त्रम्मे॑ दाः ।  
</details>

<details><summary>मूलम्</summary>

ऋ॒तम॑सि स॒त्यन्नामेन्द्र॒स्याधि॑पत्ये ख्ष॒त्रम्मे॑ दाः ।  
</details>

<details><summary>भट्टभास्कर-टीका</summary>

4ऋतमसि सत्यं त्वमेवासि । मानसं तथ्यमृतं, वाचिकं सत्यं, तदुभयमपि त्वत्पानाद्भवति । स त्वमिन्द्रस्य सत्यात्मनः आधिपत्ये स्थित्वा क्षत्रं बलं सत्यहेतुकं मे देहि ॥
</details>

<details open><summary>विश्वास-प्रस्तुतिः</summary>

भू॒तम॑सि॒ भव्य॒न्नाम॑ पितृ॒णामाधि॑पत्ये॒ऽपामोष॑धीना॒ङ्गर्भ॑न्धाः ।  
</details>

<details><summary>मूलम्</summary>

भू॒तम॑सि॒ भव्य॒न्नाम॑ पितृ॒णामाधि॑पत्ये॒ऽपामोष॑धीना॒ङ्गर्भ॑न्धाः ।  
</details>

<details><summary>भट्टभास्कर-टीका</summary>

5भूतमसि, भव्यं वर्तमानं, उपलक्षणत्वाच्च भविष्यच्च त्वमेवासि त्रैकाल्यवर्ती त्वमेव सः यज्ञद्वारेण जनयसि, स त्वं पितॄणां जनयितॄणाम् ॥
</details>

<details open><summary>विश्वास-प्रस्तुतिः</summary>

ऋ॒तस्य॑ त्वा॒ व्यो॑मने +++(गृण्हामि)+++।  
</details>

<details><summary>मूलम्</summary>

ऋ॒तस्य॑ त्वा॒ व्यो॑मने +++(गृण्हामि)+++।  
</details>

<details><summary>भट्टभास्कर-टीका</summary>

6ऋतस्य व्योम पृथिवी । ब्राह्मणं च भवति 'द्यावापृथिव्योर्हि यज्ञः' इति, 'इयं वा ऋतस्य व्योम' इति च । पृथिवीजयार्थं त्वां गृह्णामीति । तादर्थ्ये चतुर्थी । अवतेर्मनिन्प्रत्यये 'ज्वरत्वर' इत्यादिना ऊठि गुणः, उपधालोपाभावश्छान्दसः, विविधं ओम व्योम इति प्रादिसमासे अव्ययपूर्वपदप्रकृतिस्वरत्वम्; 'उदात्तस्वरितयोर्यणः' इत्योकारस्स्वर्यते ॥
</details>

<details open><summary>विश्वास-प्रस्तुतिः</summary>

ऋ॒तस्य॑ [11]  त्वा॒ विभू॑मने +++(गृण्हामि)+++।  
</details>

<details><summary>मूलम्</summary>

ऋ॒तस्य॑ [11]  त्वा॒ विभू॑मने +++(गृण्हामि)+++।  
</details>

<details><summary>भट्टभास्कर-टीका</summary>

7ऋतस्य विभूम विविधं भावयितृ अवकाशप्रदानादिना अन्तरिक्षम्, ब्राह्मणं च - 'अन्तरिक्षं वा ऋतस्य विभूम' इति, 'अन्तरिक्षे हि यज्ञः' इति च । अन्तरिक्षस्य जयार्थं त्वां गृह्णामीति । सर्वत्र पूर्ववत्प्रत्ययस्स्वरश्च, गुणाभावश्छान्दसः ॥
</details>

<details open><summary>विश्वास-प्रस्तुतिः</summary>

ऋ॒तस्य॑ त्वा॒ विध॑र्मणे +++(गृण्हामि)+++।  
</details>

<details><summary>मूलम्</summary>

ऋ॒तस्य॑ त्वा॒ विध॑र्मणे +++(गृण्हामि)+++।  
</details>

<details><summary>भट्टभास्कर-टीका</summary>

8ऋतस्य विधर्म विविधं धारयितृ वृष्ट्यादिना द्यौः देवलोकः । 'द्यौर्वा ऋतस्य विधर्म' इत्यादि ब्राह्मणम् । प्रत्ययादि पूर्ववत् ॥
</details>

<details open><summary>विश्वास-प्रस्तुतिः</summary>

ऋ॒तस्य॑ त्वा स॒त्याय॑ +++(गृण्हामि)+++ ।  
</details>

<details><summary>मूलम्</summary>

ऋ॒तस्य॑ त्वा स॒त्याय॑ +++(गृण्हामि)+++ ।  
</details>

<details><summary>भट्टभास्कर-टीका</summary>

9ऋतस्य सत्यं अविनाशित्वं, तत्कारिण्यो दिशः । दिक्षु हि विस्तीर्णे नश्यतीति । यद्वा - ऋतस्य सत्यं सद्भावः तच्च प्रागादिदिशाम् । ब्राह्मणं च - 'दिशो वा ऋतस्य सत्यम्' इति ॥
</details>

<details open><summary>विश्वास-प्रस्तुतिः</summary>

ऋ॒तस्य॑ त्वा॒ ज्योति॑षे +++(गृण्हामि)+++ ।  
</details>

<details><summary>मूलम्</summary>

ऋ॒तस्य॑ त्वा॒ ज्योति॑षे +++(गृण्हामि)+++ ।  
</details>

<details><summary>भट्टभास्कर-टीका</summary>

10ऋतस्य ज्योतिः सुवर्गः सुखैकरूपः, तत्र हि यज्ञो द्योतते फलसंपत्त्या विराजते । ब्राह्मणं च 'सुवर्गो वै लोक ऋतस्य ज्योतिः' इति ॥
</details>

<details><summary>मूलम् (संयुक्तम्)</summary>

प्र॒जाप॑तिर्वि॒राज॑मपश्य॒त्तया॑ भू॒तञ्च॒ भव्य॑ञ्चासृजत॒ तामृषि॑भ्यस्ति॒रो॑ऽदधा॒त्ताञ्ज॒मद॑ग्नि॒स्तप॑साऽपश्य॒त्तया॒ वै स पृश्ञी॒न्कामा॑नसृजत॒ तत्पृ॑श्ञीनाम्पृश्ञि॒त्वम्यत्पृश्ञ॑यो गृ॒ह्यन्ते॒ पृश्ञी॑ने॒व तैᳵ कामा॒न्यज॑मा॒नोऽव॑ रुन्द्धे
</details>

<details open><summary>विश्वास-प्रस्तुतिः</summary>

प्र॒जाप॑तिर्वि॒राज॑मपश्यत् ।  
तया॑ भू॒तञ्च॒ भव्य॑ञ्चासृजत ।  
तामृषि॑भ्यस्ति॒रो॑ऽदधात् ।  
</details>

<details><summary>मूलम्</summary>

प्र॒जाप॑तिर्वि॒राज॑मपश्यत् ।  
तया॑ भू॒तञ्च॒ भव्य॑ञ्चासृजत ।  
तामृषि॑भ्यस्ति॒रो॑ऽदधात् ।  
</details>

<details><summary>भट्टभास्कर-टीका</summary>

11अथैतेषां पृश्नीनामेव ब्राह्मणं - प्रजापतिरित्यादि ॥ विराड्दशाक्षरा, गौर्वा । ऋषिभ्यस्तिरोदधात् तिरोहितामकरोत् ।
</details>

<details open><summary>विश्वास-प्रस्तुतिः</summary>

ताञ्ज॒मद॑ग्नि॒स्तप॑साऽपश्यत् ।  
तया॒ वै स पृश्ञी॒न्कामा॑नसृजत ।  
</details>

<details><summary>मूलम्</summary>

ताञ्ज॒मद॑ग्नि॒स्तप॑साऽपश्यत् ।  
तया॒ वै स पृश्ञी॒न्कामा॑नसृजत ।  
</details>

<details><summary>भट्टभास्कर-टीका</summary>

जमदग्निस्तां दृष्ट्वा विराजं पृश्नीन् कामहेतुभूतान् अत एव कामान् सर्वैः काम्यमानान् प्राणादिकामधुक्त्वात् 'वायुरसि प्राणो नाम' इत्यादिकान् ग्रहान् असृजत,
</details>

<details open><summary>विश्वास-प्रस्तुतिः</summary>

तत्पृ॑श्ञीनाम्पृश्ञि॒त्वम् ।   
यत्पृश्ञ॑यो गृ॒ह्यन्ते ।  
पृश्ञी॑ने॒व तैᳵ कामा॒न्यज॑मा॒नोऽव॑ रुन्द्धे ।  
</details>

<details><summary>मूलम्</summary>

तत्पृ॑श्ञीनाम्पृश्ञि॒त्वम् ।   
यत्पृश्ञ॑यो गृ॒ह्यन्ते ।  
पृश्ञी॑ने॒व तैᳵ कामा॒न्यज॑मा॒नोऽव॑ रुन्द्धे ।  
</details>

<details><summary>भट्टभास्कर-टीका</summary>

तत्पृश्निग्रहाणां पृश्नित्वम्, पृश्निस्थान्कामान् प्राणादीन् दश यजमानोवरुन्धे ।
</details>

<details><summary>मूलम् (संयुक्तम्)</summary>

वा॒युर॑सि प्रा॒णः [12]  नामेत्या॑ह प्राणापा॒नावे॒वाव॑ रुन्द्धे॒
</details>

<details open><summary>विश्वास-प्रस्तुतिः</summary>

वा॒युर॑सि प्रा॒णो नामेत्या॑ह ।  
प्रा॒णा॒पा॒नावे॒वाव॑ रुन्द्धे ।
</details>

<details><summary>मूलम्</summary>

वा॒युर॑सि प्रा॒णो नामेत्या॑ह ।  
प्रा॒णा॒पा॒नावे॒वाव॑ रुन्द्धे ।
</details>

<details><summary>भट्टभास्कर-टीका</summary>

अधुना ग्रहान् तांश्च क्रमेण दर्शयति वायुरसीत्यादि । सर्वप्राणतृप्त्युपलक्षणं प्राणापानग्रहणम् ॥
</details>

<details open><summary>विश्वास-प्रस्तुतिः</summary>

चख्षु॑रसि॒ श्रोत्र॒न्नामेत्या॑ह ।  
आयु॑रे॒वाव॑ रुन्द्धे ।  
</details>

<details><summary>मूलम्</summary>

चख्षु॑रसि॒ श्रोत्र॒न्नामेत्या॑ह ।  
आयु॑रे॒वाव॑ रुन्द्धे ।  
</details>

<details><summary>भट्टभास्कर-टीका</summary>

12आयुरेवेति चक्षुराद्युपेतम् ॥
</details>

<details open><summary>विश्वास-प्रस्तुतिः</summary>

रू॒पम॑सि॒ वर्णो॒ नामेत्या॑ह प्र॒जामे॒वाव॑ रुन्द्धे ।  
</details>

<details><summary>मूलम्</summary>

रू॒पम॑सि॒ वर्णो॒ नामेत्या॑ह प्र॒जामे॒वाव॑ रुन्द्धे ।  
</details>

<details><summary>भट्टभास्कर-टीका</summary>

13रूपं प्रजां रूपवर्णोपेतम् ॥
</details>

<details open><summary>विश्वास-प्रस्तुतिः</summary>

ऋ॒तम॑सि स॒त्यन्नामेत्या॑ह ख्ष॒त्रमे॒वाव॑ रुन्द्धे ।  
भू॒तम॑सि॒ भव्य॒न्नामेत्या॑ह ।  
</details>

<details><summary>मूलम्</summary>

ऋ॒तम॑सि स॒त्यन्नामेत्या॑ह ख्ष॒त्रमे॒वाव॑ रुन्द्धे ।  
भू॒तम॑सि॒ भव्य॒न्नामेत्या॑ह ।  
</details>

<details><summary>भट्टभास्कर-टीका</summary>

14क्षत्रमिति ॥ बलं सत्यहेतुकम् ॥
</details>

<details><summary>मूलम् (संयुक्तम्)</summary>

प॒शवो॒ वा अ॒पामोष॑धीना॒ङ्गर्भᳶ॑ प॒शूने॒व [13]  
अव॑ रुन्द्ध ए॒ताव॒द्वै पुरु॑षम्प॒रित॒स्तदे॒वाव॑ रुन्द्ध ऋ॒तस्य॑ त्वा॒ व्यो॑मन॒ इत्या॑ह
</details>

<details open><summary>विश्वास-प्रस्तुतिः</summary>

प॒शवो॒ वा अ॒पामोष॑धीना॒ङ्गर्भः॑ ।   
प॒शूने॒वाऽव॑ रुन्द्धे ।  
</details>

<details><summary>मूलम्</summary>

प॒शवो॒ वा अ॒पामोष॑धीना॒ङ्गर्भः॑ ।   
प॒शूने॒वाऽव॑ रुन्द्धे ।  
</details>

<details><summary>भट्टभास्कर-टीका</summary>

15पशवो वा इति ॥ परम्परया अबादिप्रभवत्वात् ।
</details>

<details open><summary>विश्वास-प्रस्तुतिः</summary>

ए॒ताव॒द्वै पुरु॑षम्प॒रित॒स्तदे॒वाव॑ रुन्द्धे ।   
ऋ॒तस्य॑ त्वा॒ व्यो॑मन॒ इत्या॑ह ।  
</details>

<details><summary>मूलम्</summary>

ए॒ताव॒द्वै पुरु॑षम्प॒रित॒स्तदे॒वाव॑ रुन्द्धे ।   
ऋ॒तस्य॑ त्वा॒ व्यो॑मन॒ इत्या॑ह ।  
</details>

<details><summary>भट्टभास्कर-टीका</summary>

एतावदिति । पुरुषस्य परिकरवत् प्रत्यासज्ज्य स्थितं एतावत्प्राणादि पश्वन्तमेतत्सर्वमवरुन्धे एभिः पृश्निभिः दशभिः । 'अभितःपरितः' इति द्वितीया ॥
</details>

<details><summary>मूलम् (संयुक्तम्)</summary>

इ॒यव्ँवा ऋ॒तस्य॒ व्यो॑मे॒मामे॒वाभि ज॑यत्यृ॒तस्य॑ त्वा॒ विभू॑मन॒ इत्या॑हा॒न्तरि॑ख्ष॒व्ँवा ऋ॒तस्य॒ विभू॑मा॒न्तरि॑ख्षमे॒वाभि ज॑यत्यृ॒तस्य॑ त्वा॒ विध॑र्मण॒ इत्या॑ह॒ द्यौर्वा ऋ॒तस्य॒ विध॑र्म॒ दिव॑मे॒वाभि ज॑यत्यृ॒तस्य॑ [14]  त्वा॒ स॒त्यायेत्या॑ह
</details>

<details open><summary>विश्वास-प्रस्तुतिः</summary>

इ॒यव्ँवा ऋ॒तस्य॒ व्यो॑मे॒मामे॒वाभि ज॑यति ।   
ऋ॒तस्य॑ त्वा॒ विभू॑मन॒ इत्या॑ह ।    
अ॒न्तरि॑ख्ष॒व्ँवा ऋ॒तस्य॒ विभू॑मा॒न्तरि॑ख्षमे॒वाभि ज॑यति ।  
ऋ॒तस्य॑ त्वा॒ विध॑र्मण॒ इत्या॑ह ।  
द्यौर्वा ऋ॒तस्य॒ विध॑र्म॒ दिव॑मे॒वाभि ज॑यति ।  
ऋ॒तस्य॑ त्वा॒ स॒त्यायेत्या॑ह ।  
</details>

<details><summary>मूलम्</summary>

इ॒यव्ँवा ऋ॒तस्य॒ व्यो॑मे॒मामे॒वाभि ज॑यति ।   
ऋ॒तस्य॑ त्वा॒ विभू॑मन॒ इत्या॑ह ।    
अ॒न्तरि॑ख्ष॒व्ँवा ऋ॒तस्य॒ विभू॑मा॒न्तरि॑ख्षमे॒वाभि ज॑यति ।  
ऋ॒तस्य॑ त्वा॒ विध॑र्मण॒ इत्या॑ह ।  
द्यौर्वा ऋ॒तस्य॒ विध॑र्म॒ दिव॑मे॒वाभि ज॑यति ।  
ऋ॒तस्य॑ त्वा॒ स॒त्यायेत्या॑ह ।  
</details>

<details><summary>भट्टभास्कर-टीका</summary>

16-18इयं वा इति ॥ पृथिवी यज्ञश्च विविधं रक्षितौ 'द्यावापृथिव्योर्हि यज्ञः' इति । तस्मात् षष्ठेन पृश्निना पृथिवीमेवाभिजयति । एवमुत्तरेषु द्रष्टव्यम् ॥
</details>

<details><summary>मूलम् (संयुक्तम्)</summary>

दिशो॒ वा ऋ॒तस्य॑ स॒त्यन्दिश॑ ए॒वाभि ज॑यत्यृ॒तस्य॑ त्वा॒ ज्योति॑ष॒ इत्या॑ह  
</details>

<details open><summary>विश्वास-प्रस्तुतिः</summary>

दिशो॒ वा ऋ॒तस्य॑ स॒त्यन्दिश॑ ए॒वाभि ज॑यति ।  
ऋ॒तस्य॑ त्वा॒ ज्योति॑ष॒ इत्या॑ह ।   
</details>

<details><summary>मूलम्</summary>

दिशो॒ वा ऋ॒तस्य॑ स॒त्यन्दिश॑ ए॒वाभि ज॑यति ।  
ऋ॒तस्य॑ त्वा॒ ज्योति॑ष॒ इत्या॑ह ।   
</details>

<details><summary>भट्टभास्कर-टीका</summary>

19दिशो वा इति ॥ यज्ञस्य सत्यत्वस्य दिगधीनत्वाद्दिक्षु हि विस्तीर्णं अनपायं भवतीति ॥
</details>

<details><summary>मूलम् (संयुक्तम्)</summary>

सुव॒र्गो वै लो॒क ऋ॒तस्य॒ ज्योति॑स्सुव॒र्गमे॒व लो॒कम॒भि ज॑यत्ये॒ताव॑न्तो॒ वै दे॑वलो॒कास्ताने॒वाभि ज॑यति॒ दश॒ सम्प॑द्यन्ते॒ दशा᳚ख्षरा वि॒राडन्न॑व्ँवि॒राड्वि॒राज्ये॒वान्नाद्ये॒ प्रति॑ तिष्ठति ॥[15]   
</details>

<details open><summary>विश्वास-प्रस्तुतिः</summary>

सु॒व॒र्गो वै लो॒क ऋ॒तस्य॒ ज्योति॑स्सुव॒र्गमे॒व लो॒कम॒भि ज॑यति ।  
ए॒ताव॑न्तो॒ वै दे॑वलो॒कास्ताने॒वाभि ज॑यति ।  
</details>

<details><summary>मूलम्</summary>

सु॒व॒र्गो वै लो॒क ऋ॒तस्य॒ ज्योति॑स्सुव॒र्गमे॒व लो॒कम॒भि ज॑यति ।  
ए॒ताव॑न्तो॒ वै दे॑वलो॒कास्ताने॒वाभि ज॑यति ।  
</details>

<details><summary>भट्टभास्कर-टीका</summary>

20सुवर्ग इति ॥ यज्ञस्य द्योतनस्थानं स्वर्गः, तत्र हि यज्ञो द्योतते फलाविर्भावेन । एतावन्त इत्यादि । पृथिव्यादिस्वर्गान्ता देवलोकाः यज्ञाधिकरणत्वेन देवस्थानानि, तान् सर्वानभिजयत्येतेन पञ्चाभिः पृश्निभिः ।
</details>

<details open><summary>विश्वास-प्रस्तुतिः</summary>

दश॒ सम्प॑द्यन्ते ।
दशा᳚ख्षरा वि॒राडन्न॑व्ँवि॒राड्वि॒राज्ये॒वान्नाद्ये॒ प्रति॑ तिष्ठति ॥   
</details>

<details><summary>मूलम्</summary>

दश॒ सम्प॑द्यन्ते ।
दशा᳚ख्षरा वि॒राडन्न॑व्ँवि॒राड्वि॒राज्ये॒वान्नाद्ये॒ प्रति॑ तिष्ठति ॥   
</details>

<details><summary>भट्टभास्कर-टीका</summary>

दश सम्पद्यन्ते इत्यादि । गतम् । विराजमानेऽन्नाद्ये प्रतितिष्ठति । अन्नस्यादनमन्नाद्यं छान्दसो यत् ॥


इति तृतीये तृतीये पञ्चमोनुवाकः ॥  
</details>
