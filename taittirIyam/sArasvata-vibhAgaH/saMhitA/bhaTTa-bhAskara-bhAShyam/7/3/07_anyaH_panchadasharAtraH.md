+++
title = "०७ अन्यः पञ्चदशरात्रः"

+++
विश्वेदेवा ऋषयः

<details><summary>मूलम् (संयुक्तम्)</summary>

इन्द्रो॒ वै शि॑थि॒ल इ॒वाप्र॑तिष्ठित आसी॒थ्सोऽसु॑रेभ्योऽबिभे॒थ्स प्र॒जाप॑ति॒मुपा॑धाव॒त्तस्मा॑ ए॒तम्प॑ञ्चदशरा॒त्रव्ँवज्र॒म्प्राय॑च्छ॒त्तेनासु॑रान्परा॒भाव्य॑ वि॒जित्य॒ श्रिय॑मगच्छद्...
</details>

<details open><summary>विश्वास-प्रस्तुतिः</summary>

इन्द्रो॒ वै शि॑थि॒ल इ॒वाप्र॑तिष्ठित आसीत् । सोऽसु॑रेभ्योऽबिभेत् । स प्र॒जाप॑ति॒मुपा॑धावत् ।
</details>

<details><summary>मूलम्</summary>

इन्द्रो॒ वै शि॑थि॒ल इ॒वाप्र॑तिष्ठित आसीत् । सोऽसु॑रेभ्योऽबिभेत् । स प्र॒जाप॑ति॒मुपा॑धावत् ।
</details>

<details><summary>भट्टभास्कर-टीका</summary>

1अथ छन्दोमवान् पञ्चदशरात्रयोरेकतरः पृष्ठावृत्तिमानितरः त्र्यहावृत्तिमान् । तयोर्द्वितीयं विदधाति - इन्द्रो वै शिथिल इवेत्यादि ॥ इन्द्रः शिथिल इव वित्तेन दुर्बल इवासीत् । हेतुमाह - अप्रतिष्ठितः हतराज्यः । सोसुरेभ्य इत्यादि । गतम् ।
</details>

<details open><summary>विश्वास-प्रस्तुतिः</summary>

तस्मा॑ ए॒तम् प॑ञ्चदशरा॒त्रव्ँ वज्र॒म् प्राय॑च्छत् ।  
तेनासु॑रान् परा॒भाव्य॑ वि॒जित्य॒ श्रिय॑मगच्छत् ।
</details>

<details><summary>मूलम्</summary>

तस्मा॑ ए॒तम् प॑ञ्चदशरा॒त्रव्ँ वज्र॒म् प्राय॑च्छत् ।  
तेनासु॑रान् परा॒भाव्य॑ वि॒जित्य॒ श्रिय॑मगच्छत् ।
</details>

<details><summary>भट्टभास्कर-टीका</summary>

पञ्चदशरात्रं वज्रमिति । वज्रसादृश्यमसुराणां मारणत्वात् । तेन असुरान् पराभाव्य अभिभूय विजित्य सेनादिकमपहृत्य तच्छ्रियं राज्यमपि तेषामगच्छत् प्राप्नोत् ॥
</details>

<details><summary>मूलम् (संयुक्तम्)</summary>

अग्नि॒ष्टुता॑ पा॒प्मान॒न्निर॑दहत पञ्चदशरा॒त्रेणौजो॒ बल॑मिन्द्रि॒यव्ँवी॒र्य॑मा॒त्मन्न॑धत्त॒ य ए॒वव्ँवि॒द्वाꣳसᳶ॑ पञ्चदशरा॒त्रमास॑ते॒ भ्रातृ॑व्याने॒व प॑रा॒भाव्य॑ वि॒जित्य॒ श्रिय॑ङ्गच्छन्त्यग्नि॒ष्टुता॑ पा॒प्मान॒न्निः [16]  
द॒ह॒न्ते॒ प॒ञ्च॒द॒श॒रा॒त्रेणौजो॒ बल॑मिन्द्रि॒यव्ँवी॒र्य॑मा॒त्मन्द॑धत ए॒ता ए॒व प॑श॒व्याः᳚
</details>

<details open><summary>विश्वास-प्रस्तुतिः</summary>

अ॒ग्नि॒ष्टुता॑ पा॒प्मान॒न्निर॑दहत ।
प॒ञ्च॒द॒श॒रा॒त्रेणौजो॑ बल॑मिन्द्रि॒यव्ँ वी॒र्य॑मा॒त्मन्न॑धत्त ।  
य ए॒वव्ँ वि॒द्वाꣳसᳶ॑ पञ्चदशरा॒त्रमास॑ते,
भ्रातृ॑व्याने॒व प॑रा॒भाव्य॑ वि॒जित्य॒ श्रिय॑ङ्गच्छन्ति ।  
अग्नि॒ष्टुता॑ पा॒प्मान॒न्निर्द॑हन्ते [16] ।
प॒ञ्च॒द॒श॒रा॒त्रेणौजो॒, बल॑मिन्द्रि॒यव्ँ वी॒र्य॑मा॒त्मन्द॑धते ।  
ए॒ता ए॒व प॑श॒व्याः᳚ ।
</details>

<details><summary>मूलम्</summary>

अ॒ग्नि॒ष्टुता॑ पा॒प्मान॒न्निर॑दहत ।
प॒ञ्च॒द॒श॒रा॒त्रेणौजो॑ बल॑मिन्द्रि॒यव्ँ वी॒र्य॑मा॒त्मन्न॑धत्त ।  
य ए॒वव्ँ वि॒द्वाꣳसᳶ॑ पञ्चदशरा॒त्रमास॑ते,
भ्रातृ॑व्याने॒व प॑रा॒भाव्य॑ वि॒जित्य॒ श्रिय॑ङ्गच्छन्ति ।  
अग्नि॒ष्टुता॑ पा॒प्मान॒न्निर्द॑हन्ते [16] ।
प॒ञ्च॒द॒श॒रा॒त्रेणौजो॒, बल॑मिन्द्रि॒यव्ँ वी॒र्य॑मा॒त्मन्द॑धते ।  
ए॒ता ए॒व प॑श॒व्याः᳚ ।
</details>

<details><summary>भट्टभास्कर-टीका</summary>

2अग्निष्टुतेति ॥ सर्वाग्नेयस्त्रिवृदेकाहविशेषो अग्निष्टुत् । तेन द्वितीयेनाह्ना पाप्मानं निरदहत् । पञ्चदशरात्रोण समुदायेन तत्सहितेन ओजआदिचतुष्टयं आत्मन्यधत्त अधारयत् । य एवमित्यादि । गतम् । एता एव पशव्याः इत्यादि । एताः पञ्चदशरात्रयः ओजआदिप्रदत्वात् पशव्याः पशुभ्यो हिता भवन्ति । गवादिभ्यो यत् । यद्वा - पशूनां प्राप्तिनिमित्तानि । 'गोद्व्यचः' इति यत् ॥
</details>

<details><summary>मूलम् (संयुक्तम्)</summary>

पञ्च॑दश॒ वा अ॑र्धमा॒सस्य॒ रात्र॑योऽर्धमास॒शस्स॑व्ँवथ्स॒र आ᳚प्यते सव्ँवथ्स॒रम्प॒शवोऽनु॒ प्र जा॑यन्ते॒ तस्मा᳚त्पश॒व्या॑ ए॒ता ए॒व सु॑व॒र्ग्याः᳚ पञ्च॑दश॒ वा अ॑र्धमा॒सस्य॒ रात्र॑योऽर्धमास॒शस्स॑व्ँवथ्स॒र आ᳚प्यते सव्ँवथ्स॒रस्सु॑व॒र्गो लो॒कस्तस्मा᳚थ्सुव॒र्ग्या᳚ ज्योति॒र्गौरायु॒रिति॑ त्र्य॒हो भ॑वती॒यव्ँवाव ज्योति॑र॒न्तरि॑ख्षम् [17]  
गौर॒सावायु॑रि॒माने॒व लो॒कान॒भ्यारो॑हन्ति॒
</details>

<details open><summary>विश्वास-प्रस्तुतिः</summary>

पञ्च॑दश॒ वा अ॑र्धमा॒सस्य॒ रात्र॑यः ।
अ॒र्ध॒मा॒स॒शस्स॑व्ँवथ्स॒र आ᳚प्यते ।  
स॒व्ँव॒थ्स॒र॒म्प॒शवोऽनु॒ प्र जा॑यन्ते ।
तस्मा᳚त्पश॒व्या᳚ । ए॒ता ए॒व सु॑व॒र्ग्याः᳚ ।  
पञ्च॑दश॒ वा अ॑र्धमा॒सस्य॒ रात्र॑यः । अ॒र्ध॒मा॒स॒शस्स॑व्ँवथ्स॒र आ᳚प्यते ।  
स॒व्ँव॒थ्स॒रस् सु॑व॒र्गो लो॒कः । तस्मा᳚थ्सुव॒र्ग्याः᳚ ।
ज्योति॒र् गौरायु॒रिति॑ , त्र्य॒हो भ॑वति ।
इयव्ँ वाव ज्योति॑र॒न्तरि॑ख्षम् [17]  ।  
गौर॒सावायुः॑ ।
इ॒माने॒व लो॒कान॒भ्यारो॑हन्ति ।
</details>

<details><summary>मूलम्</summary>

पञ्च॑दश॒ वा अ॑र्धमा॒सस्य॒ रात्र॑यः ।
अ॒र्ध॒मा॒स॒शस्स॑व्ँवथ्स॒र आ᳚प्यते ।  
स॒व्ँव॒थ्स॒र॒म्प॒शवोऽनु॒ प्र जा॑यन्ते ।
तस्मा᳚त्पश॒व्या᳚ । ए॒ता ए॒व सु॑व॒र्ग्याः᳚ ।  
पञ्च॑दश॒ वा अ॑र्धमा॒सस्य॒ रात्र॑यः । अ॒र्ध॒मा॒स॒शस्स॑व्ँवथ्स॒र आ᳚प्यते ।  
स॒व्ँव॒थ्स॒रस् सु॑व॒र्गो लो॒कः । तस्मा᳚थ्सुव॒र्ग्याः᳚ ।
ज्योति॒र् गौरायु॒रिति॑ , त्र्य॒हो भ॑वति ।
इयव्ँ वाव ज्योति॑र॒न्तरि॑ख्षम् [17]  ।  
गौर॒सावायुः॑ ।
इ॒माने॒व लो॒कान॒भ्यारो॑हन्ति ।
</details>

<details><summary>भट्टभास्कर-टीका</summary>

3इदानीं सङ्ख्यातोपि स्तौति - पञ्चदशेत्यादि ॥ अर्धमासशः अर्धमासेनार्धमासेन । 'सङ्ख्यैकवचनाच्च' इति शस् । सुवर्ग्याः सुवर्गाय हिताः स्वर्गप्राप्तेर्वा निमित्तानि एताः पञ्चदश रात्रयः त्रिपृदादयः । पूर्ववत् । ज्योतिरित्यादि । व्याख्यातम् । अत्रेयमहःकॢप्तिः - अतिरात्रस्त्रिवृदग्निष्टुत् ज्योतिर्गौरायुः पृष्ठ्यष्षडहः प्रत्यङ् त्र्यहः आयुर्गौर्ज्योतिरतिरात्र इति ॥
</details>

<details><summary>मूलम् (संयुक्तम्)</summary>

यद॒न्यतᳶ॑ पृ॒ष्ठानि॒ स्युर्विवि॑वधꣵ स्या॒न्मध्ये॑ पृ॒ष्ठानि॑ भवन्ति सविवध॒त्वायौजो॒ वै वी॒र्य॑म्पृ॒ष्ठान्योज॑ ए॒व वी॒र्य॑म्मध्य॒तो द॑धते
</details>

<details open><summary>विश्वास-प्रस्तुतिः</summary>

यद॒न्यतᳶ॑ पृ॒ष्ठानि॒ स्युर् , विवि॑वधꣵ स्यात् ।  
मध्ये॑ पृ॒ष्ठानि॑ भवन्ति, सविवध॒त्वाय॑ ।  
ओजो॒ वै वी॒र्य॑म्पृ॒ष्ठानि॑ ।
ओज॑ ए॒व वी॒र्य॑म् मध्य॒तो द॑धते ।
</details>

<details><summary>मूलम्</summary>

यद॒न्यतᳶ॑ पृ॒ष्ठानि॒ स्युर् , विवि॑वधꣵ स्यात् ।  
मध्ये॑ पृ॒ष्ठानि॑ भवन्ति, सविवध॒त्वाय॑ ।  
ओजो॒ वै वी॒र्य॑म्पृ॒ष्ठानि॑ ।
ओज॑ ए॒व वी॒र्य॑म् मध्य॒तो द॑धते ।
</details>

<details><summary>भट्टभास्कर-टीका</summary>

4यदन्यत इत्यादि ॥ तस्मात् त्र्यहयोर्मध्ये पृष्ठ्यष्षडहः ॥
</details>

<details><summary>मूलम् (संयुक्तम्)</summary>

बृहद्रथन्त॒राभ्या᳚य्ँयन्ती॒यव्ँवाव र॑थन्त॒रम॒सौ बृ॒हदा॒भ्यामे॒व य॒न्त्यथो॑ अ॒नयो॑रे॒व प्रति॑ तिष्ठन्त्ये॒ते वै य॒ज्ञस्या᳚ञ्ज॒साय॑नी स्रु॒ती ताभ्या॑मे॒व सु॑व॒र्गल्ँलो॒कम् [18]  
य॒न्ति॒
</details>

<details open><summary>विश्वास-प्रस्तुतिः</summary>

बृ॒ह॒द्र॒थ॒न्त॒राभ्या᳚य्ँ यन्ति ।  
इ॒यव्ँ वाव र॑थन्त॒रम॒सौ बृ॒हत् । आ॒भ्यामे॒व य॑न्ति ।  

अथो॑ अ॒नयो॑रे॒व प्रति॑ तिष्ठन्ति ।  
ए॒ते वै य॒ज्ञस्या᳚ञ्ज॒साय॑नी स्रु॒ती ।  
ताभ्या॑मे॒व सु॑व॒र्गल्ँलो॒कय्ँ य॑न्ति। [18]  
</details>

<details><summary>मूलम्</summary>

बृ॒ह॒द्र॒थ॒न्त॒राभ्या᳚य्ँ यन्ति ।  
इ॒यव्ँ वाव र॑थन्त॒रम॒सौ बृ॒हत् । आ॒भ्यामे॒व य॑न्ति ।  

अथो॑ अ॒नयो॑रे॒व प्रति॑ तिष्ठन्ति ।  
ए॒ते वै य॒ज्ञस्या᳚ञ्ज॒साय॑नी स्रु॒ती ।  
ताभ्या॑मे॒व सु॑व॒र्गल्ँलो॒कय्ँ य॑न्ति। [18]  
</details>

<details><summary>भट्टभास्कर-टीका</summary>

5बृहद्रथन्तराभ्यामित्यादि ॥ व्याख्यातम् ॥ +++(व्याख्यानमन्यत्र मृग्यम्)+++

-  बृहद्रथन्त॒राभ्या᳚य्ँ यन्ति ।
इ॒यव्ँ वाव र॑थन्त॒रम् ,अ॒सौ बृ॒हत् +++(चास्ति)+++। आ॒भ्यामे॒व य॒न्ति ।

अथो॑ अ॒नयो॑रे॒व प्रति॑ तिष्ठन्ति ।
ए॒ते वै य॒ज्ञस्या᳚ञ्ज॒साय॑नी स्रु॒ती ।
ताभ्या॑मे॒व सु॑व॒र्गल्ँ लो॒कय्ँ य॑न्ति ।
</details>

<details><summary>भट्टभास्कर-टीका</summary>

अथ बृहद्रथन्तराभ्यामिति । द्वितीयत्वेऽपि अल्पाच्तरत्वाद्वृहतः पूर्वनिपातः । अत्रायं षडहोतिरात्रोहीनः, तत्रान्त्येऽहनि बृहद्रथन्तराभ्यां यन्ति गच्छन्ति यागं निर्वर्तयन्ति । पूर्वेषु त्वहस्सु 'प्रत्यक्षं ह्येतानि' इति वचनात् वैरूपादीन्यपि यथायथं वर्तन्ते । इयमित्यादि । गतम् ।
अपिचानयोर्द्यावापृथिव्योः प्रतिष्ठिता भवन्ति । यावदिमे तावत् स्थास्यन्ति । 'त्यदादीनां यद्यत्परम्' इतीदमश्शेषः । एते बृहद्रथन्तरे यज्ञस्याञ्जसा आर्जवेन अपरिहारेण गमनसाधने स्रुती मार्गौ 'अञ्जस उपसंख्यानम्' इत्यलुक् ॥
</details>

<details><summary>मूलम् (संयुक्तम्)</summary>

परा᳚ञ्चो॒ वा ए॒ते सु॑व॒र्गल्ँलो॒कम॒भ्यारो॑हन्ति॒ ये प॑रा॒चीना॑नि पृ॒ष्ठान्यु॑प॒यन्ति॑ प्र॒त्यङ्त्र्य॒हो भ॑वति प्र॒त्यव॑रूढ्या॒ अथो॒ प्रति॑ष्ठित्या उ॒भयो᳚र्लो॒कयोर्॑ऋ॒द्ध्वोत्ति॑ष्ठन्ति॒
</details>

<details open><summary>विश्वास-प्रस्तुतिः</summary>

परा᳚ञ्चो॒ वा ए॒ते सु॑व॒र्गल्ँलो॒कम् अ॒भ्यारो॑हन्ति ।  
ये प॑रा॒चीना॑नि पृ॒ष्ठान्यु॑प॒यन्ति॑ ।
प्र॒त्यङ्त्र्य॒हो भ॑वति, प्र॒त्यव॑रूढ्यै ।  
अथो॒ प्रति॑ष्ठित्यै । उ॒भयो᳚र्लो॒कयोर्॑ऋ॒द्ध्वोत्ति॑ष्ठन्ति ।
</details>

<details><summary>मूलम्</summary>

परा᳚ञ्चो॒ वा ए॒ते सु॑व॒र्गल्ँलो॒कम् अ॒भ्यारो॑हन्ति ।  
ये प॑रा॒चीना॑नि पृ॒ष्ठान्यु॑प॒यन्ति॑ ।
प्र॒त्यङ्त्र्य॒हो भ॑वति, प्र॒त्यव॑रूढ्यै ।  
अथो॒ प्रति॑ष्ठित्यै । उ॒भयो᳚र्लो॒कयोर्॑ऋ॒द्ध्वोत्ति॑ष्ठन्ति ।
</details>

<details><summary>भट्टभास्कर-टीका</summary>

6पराञ्च इत्यादि ॥ द्वितीयस्य त्र्यहस्य प्रत्यक्त्वविधानं. व्याख्यातमेव18 ॥ +++( व्याख्यानमन्यत्र मृग्यम्)+++।
</details>

<details><summary>मूलम् (संयुक्तम्)</summary>

पञ्च॑दशै॒तास्तासा॒य्ँया दश॒ दशा᳚ख्षरा वि॒राडन्न॑व्ँवि॒राड्वि॒राजै॒वान्नाद्य॒मव॑ रुन्धते॒ याᳶ पञ्च॒ पञ्च॒ दिशो॑ दि॒ख्ष्वे॑व प्रति॑ तिष्ठन्त्यतिरा॒त्राव॒भितो॑ भवत इन्द्रि॒यस्य॑ वी॒र्य॑स्य प्र॒जायै॑ पशू॒नाम्परि॑गृहीत्यै ॥ [19]  
</details>

<details open><summary>विश्वास-प्रस्तुतिः</summary>

पञ्च॑दशै॒ताः।
तासा॒य्ँया दश॒ दशा᳚ख्षरा वि॒राडन्न॑व्ँ वि॒राड् , वि॒राजै॒वान्नाद्य॒मव॑ रुन्धते ।  
याᳶ पञ्च॒ पञ्च॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्रा॒व॒भितो॑ भवत इन्द्रि॒यस्य॑ वी॒र्य॑स्य प्र॒जायै॑ पशू॒नाम् परि॑गृहीत्यै ॥ [19]
</details>

<details><summary>मूलम्</summary>

पञ्च॑दशै॒ताः।
तासा॒य्ँया दश॒ दशा᳚ख्षरा वि॒राडन्न॑व्ँ वि॒राड् , वि॒राजै॒वान्नाद्य॒मव॑ रुन्धते ।  
याᳶ पञ्च॒ पञ्च॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्रा॒व॒भितो॑ भवत इन्द्रि॒यस्य॑ वी॒र्य॑स्य प्र॒जायै॑ पशू॒नाम् परि॑गृहीत्यै ॥ [19]
</details>

<details><summary>भट्टभास्कर-टीका</summary>

7पञ्चदशैता इत्यादि ॥ इदानीं संख्याविशेषान्वयेन अवयवस्तुतिः । पञ्च दिश इत्यादि । ऊर्ध्वया सह । अतिरात्रावभितो भवतः इन्द्रियादिचतुष्टयस्य लाभाय भवतः ॥

इति सप्तमे तृतीये सप्तमोनुवाकः ॥
</details>
