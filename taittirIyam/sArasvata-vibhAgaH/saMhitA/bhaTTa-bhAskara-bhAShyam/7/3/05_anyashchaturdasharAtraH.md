+++
title = "०५ अन्यश्चतुर्दशरात्रः"

+++
विश्वेदेवा ऋषयः

<details><summary>मूलम् (संयुक्तम्)</summary>

प्र॒जाप॑तिस्सुव॒र्गल्ँलो॒कमै॒त्तन्दे॒वा अन्वा॑य॒न्ताना॑दि॒त्याश्च॑ प॒शव॒श्चान्वा॑य॒न्ते दे॒वा अ॑ब्रुव॒न्यान्प॒शूनु॒पाजी॑विष्म॒ त इ॒मे᳚ऽन्वाग्म॒न्निति॒ तेभ्य॑ ए॒तञ्च॑तुर्दशरा॒त्रम्प्रत्यौ॑ह॒न्त आ॑दि॒त्याᳶ पृ॒ष्ठैस्सु॑व॒र्गल्ँलो॒कमारो॑हन्त्र्य॒हाभ्या॑म॒स्मिल्ँ लो॒के प॒शून्प्रत्यौ॑हन्पृ॒ष्ठैरा॑दि॒त्या अ॒मुष्मि॑ल्ँलो॒क आर्ध्नु॑वन्त्र्य॒हाभ्या॑म॒स्मिन् [11]  
लो॒के प॒शवो॒
</details>

<details open><summary>विश्वास-प्रस्तुतिः</summary>

प्र॒जाप॑तिस्सुव॒र्गल्ँलो॒कमै᳚त् ।  
तन्दे॒वा अन्वा॑यन् ।  
ताना॑दि॒त्याश्च॑ प॒शव॒श्चान्वा॑यन् ।
</details>

<details><summary>मूलम्</summary>

प्र॒जाप॑तिस्सुव॒र्गल्ँलो॒कमै᳚त् ।  
तन्दे॒वा अन्वा॑यन् ।  
ताना॑दि॒त्याश्च॑ प॒शव॒श्चान्वा॑यन् ।
</details>

<details><summary>भट्टभास्कर-टीका</summary>

1अथ द्वितीयश्चतुर्दशरात्रो विधीयते - प्रजातिरित्यादि ॥ अत्रेयमहःकॢप्तिः - अतिरात्रो ज्योतिर्गौरायुः । पृष्ठ्यष्षडहः, आयुर्गौर्ज्योतिरतिरात्र इति । प्रजापतिः स्वर्गमगच्छत् । तं देवा आदित्याः पशवश्चान्वगच्छन् ।
</details>

<details open><summary>विश्वास-प्रस्तुतिः</summary>

ते दे॒वा अ॑ब्रुव॒न् ,  
यान् प॒शूनु॒पाजी॑विष्म॒ त इ॒मे᳚ऽन्वाग्म॒न्निति॑ ।  
तेभ्य॑ ए॒तञ् च॑तुर्दशरा॒त्रम् प्रत्यौ॑हन् ।
</details>

<details><summary>मूलम्</summary>

ते दे॒वा अ॑ब्रुव॒न् ,  
यान् प॒शूनु॒पाजी॑विष्म॒ त इ॒मे᳚ऽन्वाग्म॒न्निति॑ ।  
तेभ्य॑ ए॒तञ् च॑तुर्दशरा॒त्रम् प्रत्यौ॑हन् ।
</details>

<details><summary>भट्टभास्कर-टीका</summary>

ते देवा अब्रुवन् यान् पशूनुपाजीविष्म तेऽप्यमी अस्मानन्वाग्मन् अन्वागच्छन्ति । छान्दसे लुङि 'मन्त्रे घस' इति च्लेर्लुक् । 'गतिर्गतौ' इति निघाताभावः, समासश्च । तत्रादित्याः स्वर्गं गच्छन्तु इमे तु पशवः सर्वभूतोपजीव्या अस्मिन्नेव लोके ऋद्धिमन्तः कार्याः । अत्र पृष्ठवानेव चतुर्दशरात्र आदित्यानां स्वर्गगमनहेतुः, पश्वर्थे तु यतितव्यमिति कृताध्यवसाया देवाः तेभ्यः पशुभ्यः चतुर्दशरात्रं प्रत्यौहन् प्रत्यावृत्य गतिमकुर्वन्, प्रथमत्रिरात्रं कृत्वा ततः पृष्ठानन्तरं भूयोपि तत्रैव त्रिरात्रे प्रत्यवरोहणं प्रत्यूहः । ततश्चतुर्दशरात्रमकुर्वन् पशूनां प्रत्यवरोहणाय । अवयवधर्मेण समुदायव्यपदेशः यथा अवयवव्यूढतया द्वादशाहो व्यूढः ।
</details>

<details open><summary>विश्वास-प्रस्तुतिः</summary>

त आ॑दि॒त्याᳶ पृ॒ष्ठैस् सु॑व॒र्गल्ँ लो॒कमारो॑हन् , त्र्य॒हाभ्या॑म् अ॒स्मिल्ँ लो॒के प॒शून् प्रत्यौ॑हन् ।  
पृ॒ष्ठैरा॑दि॒त्या अ॒मुष्मि॑ल्ँलो॒क आर्ध्नु॑वन् , त्र्य॒हाभ्या॑म॒स्मिन् लो॒के प॒शवः॑ । [11] ।
</details>

<details><summary>मूलम्</summary>

त आ॑दि॒त्याᳶ पृ॒ष्ठैस् सु॑व॒र्गल्ँ लो॒कमारो॑हन् , त्र्य॒हाभ्या॑म् अ॒स्मिल्ँ लो॒के प॒शून् प्रत्यौ॑हन् ।  
पृ॒ष्ठैरा॑दि॒त्या अ॒मुष्मि॑ल्ँलो॒क आर्ध्नु॑वन् , त्र्य॒हाभ्या॑म॒स्मिन् लो॒के प॒शवः॑ । [11] ।
</details>

<details><summary>भट्टभास्कर-टीका</summary>

तत्रादित्याः देवसकाशं समासादितचतुर्दशरात्राः ष्टष्ठैरेव पृष्ठवत्तयैव स्वर्गमारोहन् । पशूंस्तु अस्मिन्नेव लोके त्र्यहाभ्यां प्रत्यावृत्य अस्मान्देवाः प्रत्यौहन् प्रत्यावर्तयन् । पृष्ठैरेवादित्या अमुष्मिन् आर्ध्नुवन् । त्र्यहाभ्यां यथोक्तलक्षणाभ्यां अस्मिन्पशव अर्ध्नुवन्नित्येव ॥
</details>

<details><summary>मूलम् (संयुक्तम्)</summary>

य ए॒वव्ँवि॒द्वाꣳस॑श्चतुर्दशरा॒त्रमास॑त उ॒भयो॑रे॒व लो॒कयोर्॑ऋध्नुवन्त्य॒स्मिꣵश्चा॒मुष्मिꣵ॑श्च पृ॒ष्ठैरे॒वामुष्मि॑ल्ँलो॒क ऋ॑ध्नु॒वन्ति॑ त्र्य॒हाभ्या॑म॒स्मिल्ँ लो॒के
</details>

<details open><summary>विश्वास-प्रस्तुतिः</summary>

य ए॒वव्ँ वि॒द्वाꣳस॑श्चतुर्दशरा॒त्रमास॑त ,
उ॒भयो॑रे॒व लो॒कयोर्॑ ऋध्नुवन्त्य् अ॒स्मिꣵश्चा॒मुष्मिꣵ॑श्च ।  
पृ॒ष्ठैर् ए॒वामुष्मि॑ल्ँलो॒क ऋ॑ध्नु॒वन्ति॑ ,
त्र्य॒हाभ्या॑म् अ॒स्मिल्ँ लो॒के ।
</details>

<details><summary>मूलम्</summary>

य ए॒वव्ँ वि॒द्वाꣳस॑श्चतुर्दशरा॒त्रमास॑त ,
उ॒भयो॑रे॒व लो॒कयोर्॑ ऋध्नुवन्त्य् अ॒स्मिꣵश्चा॒मुष्मिꣵ॑श्च ।  
पृ॒ष्ठैर् ए॒वामुष्मि॑ल्ँलो॒क ऋ॑ध्नु॒वन्ति॑ ,
त्र्य॒हाभ्या॑म् अ॒स्मिल्ँ लो॒के ।
</details>

<details><summary>भट्टभास्कर-टीका</summary>

2य एवमित्यादि ॥ गतम् ॥
+++(विस्तृतं व्याख्यानमन्यत्र मृग्यम्)+++।
</details>

<details><summary>मूलम् (संयुक्तम्)</summary>

ज्योति॒र्गौरायु॒रिति॑ त्र्य॒हो भ॑वति
</details>

<details open><summary>विश्वास-प्रस्तुतिः</summary>

ज्योति॒र् गौरायु॒रिति॑ त्र्य॒हो भ॑वति ।
</details>

<details><summary>मूलम्</summary>

ज्योति॒र् गौरायु॒रिति॑ त्र्य॒हो भ॑वति ।
</details>

<details><summary>भट्टभास्कर-टीका</summary>

3कः पुनरसौ त्र्यह इत्याह - ज्योतिरित्यादि ॥
+++( विस्तृतव्याख्यानमन्यत्र मृग्यम्)+++।
</details>

<details><summary>मूलम् (संयुक्तम्)</summary>

इ॒यव्ँवाव ज्योति॑र॒न्तरि॑ख्ष॒ङ्गौर॒सावायु॑रि॒माने॒व लो॒कान॒भ्यारो॑हन्ति॒ यद॒न्यतᳶ॑ पृ॒ष्ठानि॒ स्युर्विवि॑वधꣵ स्या॒न्मध्ये॑ पृ॒ष्ठानि॑ भवन्ति सविवध॒त्वाय॑ [12]  
ओजो॒ वै वी॒र्य॑म्पृ॒ष्ठान्योज॑ ए॒व वी॒र्य॑म्मध्य॒तो द॑धते
</details>

<details open><summary>विश्वास-प्रस्तुतिः</summary>

इ॒यव्ँवाव ज्योति॑र॒न्तरि॑ख्ष॒ङ् गौर॒सावायुः॑ ।
इ॒माने॒व लो॒कान॒भ्यारो॑हन्ति ।  
यद॒न्यतᳶ॑ पृ॒ष्ठानि॒ स्युर्विवि॑वधꣵ स्यात् ।  
मध्ये॑ पृ॒ष्ठानि॑ भवन्ति सविवध॒त्वाय॑ [12]।  
ओजो॒ वै वी॒र्य॑म्पृ॒ष्ठानि॑ ।
ओज॑ ए॒व वी॒र्य॑म् मध्य॒तो द॑धते ।
</details>

<details><summary>मूलम्</summary>

इ॒यव्ँवाव ज्योति॑र॒न्तरि॑ख्ष॒ङ् गौर॒सावायुः॑ ।
इ॒माने॒व लो॒कान॒भ्यारो॑हन्ति ।  
यद॒न्यतᳶ॑ पृ॒ष्ठानि॒ स्युर्विवि॑वधꣵ स्यात् ।  
मध्ये॑ पृ॒ष्ठानि॑ भवन्ति सविवध॒त्वाय॑ [12]।  
ओजो॒ वै वी॒र्य॑म्पृ॒ष्ठानि॑ ।
ओज॑ ए॒व वी॒र्य॑म् मध्य॒तो द॑धते ।
</details>

<details><summary>भट्टभास्कर-टीका</summary>

4कः पुनरस्य विशेष इत्याह - इयं वावेत्यादि ॥ इमानिति इममन्तरिक्षं अमुं च प्रत्यूहेन पुनरिमां प्राप्य ऋद्धा भवन्ति । यदन्यत इत्यादि । यदन्यतः एकतः पृष्ठानि स्युः सामर्थ्यादेकतस्त्र्यहाविति गम्यते । तद्विविवधं स्यात् । उभयतोवलम्बक्षीरादिवहनयन्त्रविशेषो विवधः; तद्विरुद्धं स्यात् विषमं स्यात् एकतोल्पं भारं एकतो महाभारमिति । तस्मान्मध्ये पृष्ठानि भवन्ति सामर्थ्यादभितस्त्र्यहाविति गम्यते । सविवधत्वाय विवधसदृशत्वाय समभारत्वायेति यावत् । सहशब्दस्य सादृश्येऽव्य यीभावः । 'अव्ययीभावे चाकाले' इति सभावः । ओघो वा इत्यादि । गतम् ॥
</details>

<details><summary>मूलम् (संयुक्तम्)</summary>

बृहद्रथन्त॒राभ्या᳚य्ँयन्ती॒यव्ँवाव र॑थन्त॒रम॒सौ बृ॒हदा॒भ्यामे॒व य॒न्त्यथो॑ अ॒नयो॑रे॒व प्रति॑ तिष्ठन्त्ये॒ते वै य॒ज्ञस्या᳚ञ्ज॒साय॑नी स्रु॒ती ताभ्या॑मे॒व सु॑व॒र्गल्ँलो॒कय्ँय॑न्ति॒ परा᳚ञ्चो॒ वा ए॒ते सु॑व॒र्गल्ँलो॒कम॒भ्यारो॑हन्ति॒ ये प॑रा॒चीना॑नि पृ॒ष्ठान्यु॑प॒यन्ति॑ प्र॒त्यङ्त्र्य॒हो भ॑वति प्र॒त्यव॑रूढ्या॒ अथो॒ प्रति॑ष्ठित्या उ॒भयो᳚र्लो॒कयोर्॑ऋ॒द्ध्वोत्ति॑ष्ठन्ति॒
</details>

<details open><summary>विश्वास-प्रस्तुतिः</summary>

बृ॒ह॒द्र॒थ॒न्त॒राभ्या᳚य्ँ यन्ति ।  
इ॒यव्ँवाव र॑थन्त॒रम॒सौ बृ॒हत् । आ॒भ्यामे॒व य॒न्ति ।  
अथो॑ अ॒नयो॑रे॒व प्रति॑ तिष्ठन्ति ।
ए॒ते वै य॒ज्ञस्या᳚ञ्ज॒साय॑नी स्रु॒ती ।
ताभ्या॑मे॒व सु॑व॒र्गल्ँलो॒कय्ँय॑न्ति ।  
परा᳚ञ्चो॒ वा ए॒ते सु॑व॒र्गल्ँलो॒कम॒भ्यारो॑हन्ति॒,
ये प॑रा॒चीना॑नि पृ॒ष्ठान्यु॑प॒यन्ति॑ ।  
प्र॒त्यङ्त्र्य॒हो भ॑वति प्र॒त्यव॑रूढ्यै ।
अथो॒ प्रति॑ष्ठित्यै । उ॒भयो᳚र्लो॒कयोर्॑ऋ॒द्ध्वोत्ति॑ष्ठन्ति ।
</details>

<details><summary>मूलम्</summary>

बृ॒ह॒द्र॒थ॒न्त॒राभ्या᳚य्ँ यन्ति ।  
इ॒यव्ँवाव र॑थन्त॒रम॒सौ बृ॒हत् । आ॒भ्यामे॒व य॒न्ति ।  
अथो॑ अ॒नयो॑रे॒व प्रति॑ तिष्ठन्ति ।
ए॒ते वै य॒ज्ञस्या᳚ञ्ज॒साय॑नी स्रु॒ती ।
ताभ्या॑मे॒व सु॑व॒र्गल्ँलो॒कय्ँय॑न्ति ।  
परा᳚ञ्चो॒ वा ए॒ते सु॑व॒र्गल्ँलो॒कम॒भ्यारो॑हन्ति॒,
ये प॑रा॒चीना॑नि पृ॒ष्ठान्यु॑प॒यन्ति॑ ।  
प्र॒त्यङ्त्र्य॒हो भ॑वति प्र॒त्यव॑रूढ्यै ।
अथो॒ प्रति॑ष्ठित्यै । उ॒भयो᳚र्लो॒कयोर्॑ऋ॒द्ध्वोत्ति॑ष्ठन्ति ।
</details>

<details><summary>भट्टभास्कर-टीका</summary>

5बृहद्रथन्तराभ्यामित्यादि ॥ दिवसेषु एकान्तराभ्यां यन्ति । गतमन्यत् । पराञ्च इत्यादि । अपुनरावृत्ता एव स्वर्गं गच्छन्ति, पराचीनपृष्ठोपयानात् । 'विभाषाञ्चेरदिक्स्त्रियाम्, इति खः । तस्मात्प्रत्यङ् प्रतीचीनगतिः द्वितीयस्त्र्यहो भवति, आयुर्गौर्ज्योतिरिति । प्रत्यवरूढ्यै प्रत्यवरोहणाय आत्मनो भवति । पृथिव्यामवरोहणाय प्रतिष्ठार्थं च भवति । उभयत्र 'तादौ च' इति गतेः प्रकृतिस्वरत्वम् । एवमुभयोर्लोकयोः ऋद्धिं प्राप्य उत्तिष्ठन्ति ॥
</details>

<details><summary>मूलम् (संयुक्तम्)</summary>

चतु॑र्दशै॒तास्तासा॒य्ँया दश॒ दशा᳚ख्षरा वि॒राडन्न॑व्ँवि॒राड्वि॒राजै॒वान्नाद्य॒मव॑ रुन्धते॒ याश्चत॑स्र॒श्चत॑स्रो॒ दिशो॑ दि॒ख्ष्वे॑व प्रति॑ तिष्ठन्त्यतिरा॒त्राव॒भितो॑ भवत॒ᳶ परि॑गृहीत्यै ॥ [13]  
</details>

<details open><summary>विश्वास-प्रस्तुतिः</summary>

चतु॑र्दशै॒ताः ।  
तासा॒य्ँया दश॒ दशा᳚ख्षरा वि॒राट् । अन्न॑व्ँ वि॒राट् ।  
वि॒राजै॒वान्नाद्य॒मव॑ रुन्धते ।  
याश्चत॑स्र॒श्  - चत॑स्रो॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्राव॒भितो॑ भवत॒ᳶ परि॑गृहीत्यै ॥ [13]
</details>

<details><summary>मूलम्</summary>

चतु॑र्दशै॒ताः ।  
तासा॒य्ँया दश॒ दशा᳚ख्षरा वि॒राट् । अन्न॑व्ँ वि॒राट् ।  
वि॒राजै॒वान्नाद्य॒मव॑ रुन्धते ।  
याश्चत॑स्र॒श्  - चत॑स्रो॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्राव॒भितो॑ भवत॒ᳶ परि॑गृहीत्यै ॥ [13]
</details>

<details><summary>भट्टभास्कर-टीका</summary>

6चतुर्दशैता इत्यादि ॥ एताश्चतुर्दशरात्र्यः तासां मध्ये या दश ताभिः दशत्वान्वयात् विराडात्मकान्नलाभः । यारततः पराश्चतस्रः ताभिश्चतुष्ट्वान्वयात् दिक्षु प्रतिष्ठिता भवन्ति । अतिरात्रावभितो भवतः उभयलोकवेदिभिः परिग्रहाय ॥

इति सप्तमे तृतीये पञ्चमोनुवाकः ॥  
</details>
