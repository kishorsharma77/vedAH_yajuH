+++
title = "१० तदीयकतिपयगुणविधयः (द्वादशाहः दीक्षाविशेषश्च)"

+++

विश्वेदेवा ऋषयः
<details><summary>मूलम् (संयुक्तम्)</summary>

न वा ए॒षो᳚ऽन्यतो॑वैश्वानरस्सुव॒र्गाय॑ लो॒काय॒ प्राभ॑वदू॒र्ध्वो ह॒ वा ए॒ष आत॑त आसी॒त्ते दे॒वा ए॒तव्ँवै᳚श्वान॒रम्पर्यौ॑हन्थ्सुव॒र्गस्य॑ लो॒कस्य॒ प्रभू᳚त्यै
</details>

<details open><summary>विश्वास-प्रस्तुतिः</summary>

न वा ए॒षो᳚ऽन्यतो॑वैश्वानरस् सुव॒र्गाय॑ लो॒काय॒ प्राभ॑वत् ।  
ऊ॒र्ध्वो ह॒ वा ए॒ष आत॑त आसीत् ।  
</details>

<details><summary>मूलम्</summary>

न वा ए॒षो᳚ऽन्यतो॑वैश्वानरस् सुव॒र्गाय॑ लो॒काय॒ प्राभ॑वत् ।  
ऊ॒र्ध्वो ह॒ वा ए॒ष आत॑त आसीत् ।  
</details>

<details><summary>भट्टभास्कर-टीका</summary>

1पुनरपि द्वादशाह एव गुणविधयः क्रियन्ते - न वा एष इत्यादि ॥ एष द्वादशाहः अन्यतो वैश्वानरः, एकतोऽतिरात्रः । आदावेवातिरात्रवान् सुवर्गाय लोकाय न प्राभवत् स्वर्गं प्रापयितुं न समर्थोऽभवत् । कुत इत्याह - एष हि स्वर्गः ऊर्ध्व आततः विस्तीर्णः आस्तर्णिः आसीत् तस्माद्यावत्स्वर्गप्रापणाय पर्याप्तो नाभवत् ।
</details>

<details open><summary>विश्वास-प्रस्तुतिः</summary>

ते दे॒वा ए॒तव्ँ वै᳚श्वान॒रम् पर्यौ॑हन्थ् ,
सुव॒र्गस्य॑ लो॒कस्य॒ प्रभू᳚त्यै ।  
</details>

<details><summary>मूलम्</summary>

ते दे॒वा ए॒तव्ँ वै᳚श्वान॒रम् पर्यौ॑हन्थ् ,
सुव॒र्गस्य॑ लो॒कस्य॒ प्रभू᳚त्यै ।  
</details>

<details><summary>भट्टभास्कर-टीका</summary>

ततः ते देवाः द्वादशाहं तथा दृष्टवन्तः । एतमेव वैश्वानरं पर्यौहन् परित आदावन्ते चानयन् । ततोसौ महत्त्वात् स्वर्गस्य प्रभूत्यै प्रभूतये यावत्स्वर्गं प्रापयितुं प्रभुरभवत् ॥
</details>

<details><summary>मूलम् (संयुक्तम्)</summary>

ऋ॒तवो॒ वा ए॒तेन॑ प्र॒जाप॑तिमयाजय॒न्तेष्वा᳚र्ध्नो॒दधि॒ तत्...
</details>

<details open><summary>विश्वास-प्रस्तुतिः</summary>

ऋ॒तवो॒ वा ए॒तेन॑ प्र॒जाप॑तिमयाजयन् ।  
तेष्वा᳚र्ध्नो॒दधि॒ तत् ।  
</details>

<details><summary>मूलम्</summary>

ऋ॒तवो॒ वा ए॒तेन॑ प्र॒जाप॑तिमयाजयन् ।  
तेष्वा᳚र्ध्नो॒दधि॒ तत् ।  
</details>

<details><summary>भट्टभास्कर-टीका</summary>

2ऋतवो वा इत्यादि ॥ एतेन द्वादशाहेन पूर्वं ऋतवः ऋत्विजो भूत्वा प्रजापतिमयाजयन् । ततः तत्तस्मात् तेन कर्मणा वा तेषु निमित्तभूतेषु प्रजापतिरधिकं आर्ध्नोत् ॥
</details>

<details><summary>मूलम् (संयुक्तम्)</summary>

ऋ॒ध्नोति॑ ह॒ वा ऋ॒त्विख्षु॒ य ए॒वव्ँवि॒द्वान्द्वा॑दशा॒हेन॒ यज॑ते॒
</details>

<details open><summary>विश्वास-प्रस्तुतिः</summary>

ऋ॒ध्नोति॑ ह॒ वा ऋ॒त्विख्षु॒ ,
य ए॒वव्ँ वि॒द्वान् द्वा॑दशा॒हेन॒ यज॑ते ।  
</details>

<details><summary>मूलम्</summary>

ऋ॒ध्नोति॑ ह॒ वा ऋ॒त्विख्षु॒ ,
य ए॒वव्ँ वि॒द्वान् द्वा॑दशा॒हेन॒ यज॑ते ।  
</details>

<details><summary>भट्टभास्कर-टीका</summary>

3ऋध्नोतीत्यादि ॥ तस्मादेवं विदित्वा द्वादशाहेन यष्टा ऋत्विक्षु निमित्तेषु ऋध्नोत्येव ॥
</details>

<details><summary>मूलम् (संयुक्तम्)</summary>

ते᳚ऽस्मिन्नैच्छन्त॒ स रस॒मह॑ वस॒न्ताय॒ प्राय॑च्छत् [37]  
यव॑ङ्ग्री॒ष्मायौष॑धीर्व॒र्षाभ्यो᳚ व्री॒हीञ्छ॒रदे॑ माषति॒लौ हे॑मन्तशिशि॒राभ्या॒न्...
</details>

<details open><summary>विश्वास-प्रस्तुतिः</summary>

ते᳚ऽस्मिन्नैच्छन्त ।  
स रस॒मह॑ वस॒न्ताय॒ प्राय॑च्छत् [37] ।  
यव॑ङ्ग्री॒ष्मायौष॑धीर् व॒र्षाभ्यो᳚ , व्री॒हीञ्छ॒रदे॑, माषति॒लौ हे॑मन्तशिशि॒राभ्या᳚म्।
</details>

<details><summary>मूलम्</summary>

ते᳚ऽस्मिन्नैच्छन्त ।  
स रस॒मह॑ वस॒न्ताय॒ प्राय॑च्छत् [37] ।  
यव॑ङ्ग्री॒ष्मायौष॑धीर् व॒र्षाभ्यो᳚ , व्री॒हीञ्छ॒रदे॑, माषति॒लौ हे॑मन्तशिशि॒राभ्या᳚म्।
</details>

<details><summary>भट्टभास्कर-टीका</summary>

4त इत्यादि ॥ ततस्ते ऋतवः अस्मिन् प्रजापतौ ऐच्छन्त दक्षिणामलिप्सन्त । स च प्रजापतिः अनन्तरं वसन्ताय रसं मध्वादि प्रायच्छत् पुष्पादिसम्बन्धेन मधुमानभूत् वसन्त: । यवं ग्रीष्मायेत्यादि । गतम् ॥
</details>

<details><summary>मूलम् (संयुक्तम्)</summary>

तेनेन्द्र॑म्प्र॒जाप॑तिरयाजय॒त्ततो॒ वा इन्द्र॒ इन्द्रो॑ऽभव॒त्तस्मा॑दाहुरानुजाव॒रस्य॑ य॒ज्ञ इति॒ स ह्ये॑तेनाग्रेऽय॑जत...
</details>

<details open><summary>विश्वास-प्रस्तुतिः</summary>

तेनेन्द्र॑म् प्र॒जाप॑तिरयाजयत् ।  
ततो॒ वा इन्द्र॒ इन्द्रो॑ऽभवत् ।  
तस्मा॑दाहुर् - "आ॒नुजाव॒रस्य॑ य॒ज्ञ" इति॑ ।  
स ह्ये॑तेनाग्रे ऽय॑जत ।  
</details>

<details><summary>मूलम्</summary>

तेनेन्द्र॑म् प्र॒जाप॑तिरयाजयत् ।  
ततो॒ वा इन्द्र॒ इन्द्रो॑ऽभवत् ।  
तस्मा॑दाहुर् - "आ॒नुजाव॒रस्य॑ य॒ज्ञ" इति॑ ।  
स ह्ये॑तेनाग्रे ऽय॑जत ।  
</details>

<details><summary>भट्टभास्कर-टीका</summary>

5तेनेन्द्रमित्यादि ॥ इन्द्रमनुजावरं प्रजापतिरयाजयत्, तत इन्द्र इन्द्रोऽभवत् अनुजावरत्वमपास्य प्रागिवेश्वरोऽभवत् । तस्मादाहुः आनुजावरस्य यज्ञ इति । य उत्कृष्टस्सन् अवरभावं गतः स एतेन यजेतेति, यस्मात्स तादृश इन्द्र एतेनाग्रे प्रथममयजत अनुजावरत्वनिवृत्तये, ईश्वरश्च संपन्न इति ॥
</details>

<details><summary>मूलम् (संयुक्तम्)</summary>

ए॒ष ह॒ वै कु॒णप॑मत्ति॒ यस्स॒त्त्रे प्र॑तिगृ॒ह्णाति॑ पुरुषकुण॒पम॑श्वकुण॒पङ्गौर्वा अन्न॒य्ँयेन॒ पात्रे॒णान्न॒म्बिभ्र॑ति॒ यत्तन्न नि॒र्णेनि॑जति॒ ततोऽधि॑ [38]  
मल॑ञ्जायत॒
</details>

<details open><summary>विश्वास-प्रस्तुतिः</summary>

ए॒ष ह॒ वै कु॒णप॑म् अत्ति॒,
यस् स॒त्त्रे प्र॑तिगृ॒ह्णाति॑ ।  
</details>

<details><summary>मूलम्</summary>

ए॒ष ह॒ वै कु॒णप॑म् अत्ति॒,
यस् स॒त्त्रे प्र॑तिगृ॒ह्णाति॑ ।  
</details>

<details><summary>भट्टभास्कर-टीका</summary>

6संप्रति अहीनयाजकदूषणेन अहीनमेव दूषयितुमाह- एष ह वा इत्यादि ॥ कुणपमत्ति मांसमत्ति, अकार्यं करोतीति यावत् यस्सत्रे अहस्समूहे प्रतिगृह्णाति याजयित्वा ।
</details>

<details open><summary>विश्वास-प्रस्तुतिः</summary>

पु॒रु॒ष॒कु॒ण॒पम् अ॑श्वकुण॒पम् ।  
गौर्वा अन्न᳚म् ।  
</details>

<details><summary>मूलम्</summary>

पु॒रु॒ष॒कु॒ण॒पम् अ॑श्वकुण॒पम् ।  
गौर्वा अन्न᳚म् ।  
</details>

<details><summary>भट्टभास्कर-टीका</summary>

कुणपं विशिनष्टि - पुरुषकुणपमित्यादि । पुरुषादिग्रहणेनाभक्ष्यत्वं दर्शयति । न मांसमात्रं, अपि तु पुरुषादिमांसमेवाभक्ष्यमत्तीति । गौर्वा अन्नमिति । गोशब्देन दक्षिणोच्यते । अन्नस्थानीया दक्षिणा, प्रतिग्रहीता तु पात्रस्थानीयः ।
</details>

<details open><summary>विश्वास-प्रस्तुतिः</summary>

येन॒ पात्रे॒णान्न॒म् बिभ्र॑ति॒, यत् तन्न नि॒र्णेनि॑जति॒, ततोऽधि॒ मल॑ञ्जायते ।[38]  
</details>

<details><summary>मूलम्</summary>

येन॒ पात्रे॒णान्न॒म् बिभ्र॑ति॒, यत् तन्न नि॒र्णेनि॑जति॒, ततोऽधि॒ मल॑ञ्जायते ।[38]  
</details>

<details><summary>भट्टभास्कर-टीका</summary>

तत्र येन पात्रोणान्नं बिभ्रति यदि तत्पात्रं न निर्णेनिजति न शोधयति । 'निजां त्रयाणां गुणः' इत्यभ्यासस्य गुणः । ततोधि मलं जायते तस्मात्पात्रस्थानीयः प्रतिग्रहीता अन्नस्थानीयया दक्षिणया मलिनो भवति । प्रतिग्राह्यविशेषेण पुरुषो दुष्यति अन्नविशेषेणेव पात्रं । तस्मात् नाहीने प्रतिग्राह्यमिति अहीनस्यैव निषेधः सत्रम प्रतिषिद्धमेवेति ।
</details>

<details><summary>मूलम् (संयुक्तम्)</summary>

एक॑ ए॒व य॑जे॒तैको॒ हि प्र॒जाप॑ति॒रार्ध्नो॒द्...
</details>

<details open><summary>विश्वास-प्रस्तुतिः</summary>

एक॑ ए॒व य॑जेत ।  
एको॒ हि प्र॒जाप॑ति॒रार्ध्नो॑त् ।  
</details>

<details><summary>मूलम्</summary>

एक॑ ए॒व य॑जेत ।  
एको॒ हि प्र॒जाप॑ति॒रार्ध्नो॑त् ।  
</details>

<details><summary>भट्टभास्कर-टीका</summary>

7इदानीं अहीनं विदधाति- एव यजेतेति ॥ अहीनमपि कुर्यादेवेत्यर्थः । समर्थयते - एको हीति । एको हि प्रजापतिः द्वादशाहेन ऋद्धिं गतः । स यद्येको यष्टा कथं सत्रं स्यात्? । अथ यद्यहीनो न कर्तव्य एव, कथमनेन प्रजापतिः ऋद्धः स्यात्, तस्मात् अहीनः कर्तव्य इति ॥
</details>

<details><summary>मूलम् (संयुक्तम्)</summary>

द्वाद॑श॒ रात्री᳚र्दीख्षि॒तस्स्या॒द्द्वाद॑श॒ मासाः᳚ सव्ँवथ्स॒रस्स॑व्ँवथ्स॒रᳶ प्र॒जाप॑तिᳶ प्र॒जाप॑ति॒र्वावैष...
</details>

<details open><summary>विश्वास-प्रस्तुतिः</summary>

द्वाद॑श॒ रात्री᳚र् दीख्षि॒तस् स्यात् ।  
द्वाद॑श॒ मासाः᳚ सव्ँवथ्स॒रः ।  
स॑व्ँवथ्स॒रᳶ प्र॒जाप॑तिः,
प्र॒जाप॑ति॒र् वावैषः ।  
</details>

<details><summary>मूलम्</summary>

द्वाद॑श॒ रात्री᳚र् दीख्षि॒तस् स्यात् ।  
द्वाद॑श॒ मासाः᳚ सव्ँवथ्स॒रः ।  
स॑व्ँवथ्स॒रᳶ प्र॒जाप॑तिः,
प्र॒जाप॑ति॒र् वावैषः ।  
</details>

<details><summary>भट्टभास्कर-टीका</summary>

8अथ उभयसाधारणो विधिः - द्द्वादशरात्रीरित्मादि ॥ गतम् । प्रजापतिरेवैष यजमानः स्वयं तस्मात् द्वादशदीक्षा - इति ॥
</details>

<details><summary>मूलम् (संयुक्तम्)</summary>

ए॒ष ह॒ त्वै जा॑यते॒ यस्तप॒सोऽधि॒ जाय॑ते चतु॒र्धा वा ए॒तास्ति॒स्रस्ति॑स्रो॒ रात्र॑यो॒ यद्द्वाद॑शोप॒सदो॒ याᳶ प्र॑थ॒मा य॒ज्ञन्ताभि॒स्सम्भ॑रति॒ या द्वि॒तीया॑ य॒ज्ञन्ताभि॒रा र॑भते [39]  
यास्तृ॒तीया॒ᳶ पात्रा॑णि॒ ताभि॒र्निर्णे॑निक्ते॒ याश्च॑तु॒र्थीरपि॒ ताभि॑रा॒त्मान॑मन्तर॒तश्शु॑न्धते॒
</details>

<details open><summary>विश्वास-प्रस्तुतिः</summary>

ए॒ष ह॒ त्वै जा॑यते॒ यस् तप॒सोऽधि॒ जाय॑ते ।  
</details>

<details><summary>मूलम्</summary>

ए॒ष ह॒ त्वै जा॑यते॒ यस् तप॒सोऽधि॒ जाय॑ते ।  
</details>

<details><summary>भट्टभास्कर-टीका</summary>

9अथोपसदां विधिः - एष हेति ॥ एष एव जायते जातव्यपदेशमर्हति । कः? यस्तपसः उपसदो जायते ।
</details>

<details open><summary>विश्वास-प्रस्तुतिः</summary>

चतु॒र्धा वा ए॒तास् ति॒स्रस् ति॑स्रो॒ रात्र॑यो॒
यद् द्वाद॑शोप॒सदः॑  ।  
याᳶ प्र॑थ॒मा य॒ज्ञन् ताभि॒स् सम्भ॑रति ।  
</details>

<details><summary>मूलम्</summary>

चतु॒र्धा वा ए॒तास् ति॒स्रस् ति॑स्रो॒ रात्र॑यो॒
यद् द्वाद॑शोप॒सदः॑  ।  
याᳶ प्र॑थ॒मा य॒ज्ञन् ताभि॒स् सम्भ॑रति ।  
</details>

<details><summary>भट्टभास्कर-टीका</summary>

चतुर्धेत्यादि । द्वादशोपसदः चतुर्धा तिस्रो भवन्ति । तत्र याः प्रथमाः तिस्र उपसदः ताभिः यज्ञं संभरति तत्साधनान्यर्जयति ।
</details>

<details open><summary>विश्वास-प्रस्तुतिः</summary>

या द्वि॒तीया॑ य॒ज्ञन्ताभि॒रा र॑भते [39]  ।  
यास् तृ॒तीया॒ᳶ पात्रा॑णि॒ ताभि॒र् निर्णे॑निक्ते ।  
याश्च॑तु॒र्थीरपि॒ ताभि॑रा॒त्मान॑म् अन्तर॒तश् शु॑न्धते ।  
</details>

<details><summary>मूलम्</summary>

या द्वि॒तीया॑ य॒ज्ञन्ताभि॒रा र॑भते [39]  ।  
यास् तृ॒तीया॒ᳶ पात्रा॑णि॒ ताभि॒र् निर्णे॑निक्ते ।  
याश्च॑तु॒र्थीरपि॒ ताभि॑रा॒त्मान॑म् अन्तर॒तश् शु॑न्धते ।  
</details>

<details><summary>भट्टभास्कर-टीका</summary>

द्वितीयाभिः तिसृभिः यज्ञमारभते । तृतीयाभिः पात्राणि शोधयति । चतुर्थीभिरपि आत्मानं शोधयति । यद्वा - चतुर्थीभिरात्मानमपि शोधयति अन्तरतः अन्ततः । आद्यादित्वात्तसिः । अवसानवचनोन्तरशब्दः; यथाऽऽहुः - 'अन्तरमवसानावधिपारिधानान्तर्धिभेदतादर्थ्ये' इत्यादि । ततश्चाहीनपक्षेऽपि तस्य शुद्धत्वात् तस्य प्रतिग्रहोपि न दोषायेति तदनुज्ञा ॥
</details>

<details><summary>मूलम् (संयुक्तम्)</summary>

यो वा अ॑स्य प॒शुमत्ति॑ मा॒ꣳ॒सꣳ सो᳚ऽत्ति॒ यᳶ पु॑रो॒डाश॑म्म॒स्तिष्क॒ꣳ॒ स यᳶ प॑रिवा॒पम्पुरी॑ष॒ꣳ॒ स य आज्य॑म्म॒ज्जान॒ꣳ॒ स यस्सोमꣵ॒ स्वेद॒ꣳ॒ सोऽपि॑ ह॒ वा अ॑स्य शीर्ष॒ण्या॑ नि॒ष्पद॒ᳶ प्रति॑ गृह्णाति॒ यो द्वा॑दशा॒हे प्र॑तिगृ॒ह्णाति॒ तस्मा᳚द्द्वादशा॒हेन॒ न याज्य॑म्पा॒प्मनो॒ व्यावृ॑त्त्यै ॥ [40]  
</details>

<details open><summary>विश्वास-प्रस्तुतिः</summary>

यो वा अ॑स्य प॒शुमत्ति॑ मा॒ꣳ॒सꣳ सो᳚ऽत्ति ।  
यᳶ पु॑रो॒डाश॑म् म॒स्तिष्क॒ꣳ॒ सः +++(अत्ति)+++ ।  
यᳶ प॑रिवा॒पम् पुरी॑ष॒ꣳ॒ सः +++(अत्ति)+++ ।  
य आज्य॑म् म॒ज्जान॒ꣳ॒ सः +++(अत्ति)+++ ।  
यस्सोमꣵ॒ स्वेद॒ꣳ॒ सः +++(अत्ति)+++ ।  
</details>

<details><summary>मूलम्</summary>

यो वा अ॑स्य प॒शुमत्ति॑ मा॒ꣳ॒सꣳ सो᳚ऽत्ति ।  
यᳶ पु॑रो॒डाश॑म् म॒स्तिष्क॒ꣳ॒ सः +++(अत्ति)+++ ।  
यᳶ प॑रिवा॒पम् पुरी॑ष॒ꣳ॒ सः +++(अत्ति)+++ ।  
य आज्य॑म् म॒ज्जान॒ꣳ॒ सः +++(अत्ति)+++ ।  
यस्सोमꣵ॒ स्वेद॒ꣳ॒ सः +++(अत्ति)+++ ।  
</details>

<details><summary>भट्टभास्कर-टीका</summary>

10पुनः दूषयति - यो वा अस्येत्यादि ॥ एवमहीनस्य विधिनिषधेपरंपरया सत्रस्य प्रशस्तताऽऽख्यायते । स चास्याहनिस्य पशुं पश्ववदानानि अत्ति न मांसमेव केवलमत्ति यजमानसंबन्धी यः पुरोडाशमत्तीत्वेव । मस्तिष्कं सः । अत्राप्यत्तीत्येव । मस्तिष्कः शिरोमांसः । यः परिवापं लाजानत्ति पुरीषं सोत्ति । यः आज्यमत्ति मज्जानं सोत्ति । यः सोममत्ति स्वेदमेव सोत्ति ।
</details>

<details open><summary>विश्वास-प्रस्तुतिः</summary>

अपि॑ ह॒ वा अ॑स्य शीर्ष॒ण्या॑ नि॒ष्पद॒ᳶ प्रति॑ गृह्णाति॒ , यो द्वा॑दशा॒हे प्र॑तिगृ॒ह्णाति॑ ।  
तस्मा᳚द् द्वादशा॒हेन॒ न याज्य॑म् , पा॒प्मनो॒ व्यावृ॑त्त्यै ॥ [40]  
</details>

<details><summary>मूलम्</summary>

अपि॑ ह॒ वा अ॑स्य शीर्ष॒ण्या॑ नि॒ष्पद॒ᳶ प्रति॑ गृह्णाति॒ , यो द्वा॑दशा॒हे प्र॑तिगृ॒ह्णाति॑ ।  
तस्मा᳚द् द्वादशा॒हेन॒ न याज्य॑म् , पा॒प्मनो॒ व्यावृ॑त्त्यै ॥ [40]  
</details>

<details><summary>भट्टभास्कर-टीका</summary>

अपि च अस्य यजमानस्य शीर्षण्याः शिरसि भवाः निष्पदः निष्पद्यन्ते इति निष्पदः यूकादयः, ता एव प्रतिगृह्णाति यो द्वादशाहे गवादिदक्षिणां प्रतिगृह्णाति । तस्मात् द्वादशाहेन न याज्यम् । ऋत्विक्त्वमिदं निषिध्यते इत्येके । अहीनस्य निषेध इत्यन्ये । यजेर्ण्यन्तात् अचो यत् । 'यतोऽनावः' इत्याद्युदात्तत्वम् । पाप्मनो व्यावृत्त्यै पृथग्भावार्थम् । 'तादौ च' इत्यनन्तरस्य गतेः प्रकृतिस्वरत्वम् ॥

इति सप्तमे द्वितीये दशमोनुवाकः ॥
</details>
