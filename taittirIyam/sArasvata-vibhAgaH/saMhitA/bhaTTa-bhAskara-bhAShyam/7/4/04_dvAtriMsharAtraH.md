+++
title = "०४ द्वात्रिंशरात्रः"

+++

विश्वेदेवा ऋषयः
<details><summary>मूलम् (संयुक्तम्)</summary>

प्र॒जाप॑तिस्सुव॒र्गल्ँलो॒कमै॒त्तन्दे॒वा येन॑येन॒ छन्द॒सानु॒ प्रायु॑ञ्जत॒ तेन॒ नाप्नु॑व॒न्त ए॒ता द्वात्रिꣳ॑शत॒ꣳ॒ रात्री॑रपश्य॒न्द्वात्रिꣳ॑शदख्षरानु॒ष्टुगानु॑ष्टुभᳶ प्र॒जाप॑ति॒स्स्वेनै॒व छन्द॑सा प्र॒जाप॑तिमा॒प्त्वाभ्या॒रुह्य॑ सुव॒र्गल्ँलो॒कमा॑य॒न्य ए॒वव्ँवि॒द्वाꣳस॑ ए॒ता आस॑ते॒ द्वात्रिꣳ॑शदे॒ता द्वात्रिꣳ॑शदख्षरानु॒ष्टुगानु॑ष्टुभᳶ प्र॒जाप॑ति॒स्स्वेनै॒व छन्द॑सा प्र॒जाप॑तिमा॒प्त्वा श्रिय॑ङ्गच्छन्ति [15]  
श्रीर्हि म॑नु॒ष्य॑स्य सुव॒र्गो लो॒को द्वात्रिꣳ॑शदे॒ता द्वात्रिꣳ॑शदख्षरानु॒ष्टुग्वाग॑नु॒ष्टुफ्सर्वा॑मे॒व वाच॑माप्नुवन्ति॒ सर्वे॑ वा॒चो व॑दि॒तारो॑ भवन्ति॒ सर्वे॒ हि श्रिय॒ङ्गच्छ॑न्ति॒ ज्योति॒र्गौरायु॒रिति॑
</details>

<details open><summary>विश्वास-प्रस्तुतिः</summary>

प्र॒जाप॑तिस् सुव॒र्गल्ँ लो॒कमै᳚त् ।
तन्दे॒वा येन॑येन॒ छन्द॒सानु॒ प्रायु॑ञ्जत॒ ,
तेन॒ नाप्नु॑वन्न् ।  
त ए॒ता द्वात्रिꣳ॑शत॒ꣳ॒ रात्री॑रपश्यन् ।
द्वात्रिꣳ॑शदख्षरानु॒ष्टुक् ।
आनु॑ष्टुभᳶ प्र॒जाप॑तिः ।  
स्वेनै॒व छन्द॑सा प्र॒जाप॑तिम् आ॒प्त्वाऽभ्या॒रुह्य॑ सुव॒र्गल्ँ लो॒कम् आ॑यन् ।  
य ए॒वव्ँ वि॒द्वाꣳस॑ ए॒ता आस॑ते॒ द्वात्रिꣳ॑शदे॒ताः ।

द्वात्रिꣳ॑शदख्षराऽनु॒ष्टुक् ।
आनु॑ष्टुभᳶ प्र॒जाप॑तिः ।
स्वेनै॒व छन्द॑सा प्र॒जाप॑तिमा॒प्त्वा श्रिय॑ङ्गच्छन्ति [15]।  
श्रीर्हि म॑नु॒ष्य॑स्य सुव॒र्गो लो॒कः ।  
द्वात्रिꣳ॑शदे॒ताः ।
द्वात्रिꣳ॑शदख्षराऽनु॒ष्टुक् ।
वाग् अ॑नु॒ष्टुप् ।  
सर्वा॑म् ए॒व वाच॑म् आप्नुवन्ति ।  
सर्वे॑ वा॒चो व॑दि॒तारो॑ भवन्ति ।
सर्वे॒ हि श्रिय॒ङ्गच्छ॑न्ति ।
</details>

<details><summary>मूलम्</summary>

प्र॒जाप॑तिस् सुव॒र्गल्ँ लो॒कमै᳚त् ।
तन्दे॒वा येन॑येन॒ छन्द॒सानु॒ प्रायु॑ञ्जत॒ ,
तेन॒ नाप्नु॑वन्न् ।  
त ए॒ता द्वात्रिꣳ॑शत॒ꣳ॒ रात्री॑रपश्यन् ।
द्वात्रिꣳ॑शदख्षरानु॒ष्टुक् ।
आनु॑ष्टुभᳶ प्र॒जाप॑तिः ।  
स्वेनै॒व छन्द॑सा प्र॒जाप॑तिम् आ॒प्त्वाऽभ्या॒रुह्य॑ सुव॒र्गल्ँ लो॒कम् आ॑यन् ।  
य ए॒वव्ँ वि॒द्वाꣳस॑ ए॒ता आस॑ते॒ द्वात्रिꣳ॑शदे॒ताः ।

द्वात्रिꣳ॑शदख्षराऽनु॒ष्टुक् ।
आनु॑ष्टुभᳶ प्र॒जाप॑तिः ।
स्वेनै॒व छन्द॑सा प्र॒जाप॑तिमा॒प्त्वा श्रिय॑ङ्गच्छन्ति [15]।  
श्रीर्हि म॑नु॒ष्य॑स्य सुव॒र्गो लो॒कः ।  
द्वात्रिꣳ॑शदे॒ताः ।
द्वात्रिꣳ॑शदख्षराऽनु॒ष्टुक् ।
वाग् अ॑नु॒ष्टुप् ।  
सर्वा॑म् ए॒व वाच॑म् आप्नुवन्ति ।  
सर्वे॑ वा॒चो व॑दि॒तारो॑ भवन्ति ।
सर्वे॒ हि श्रिय॒ङ्गच्छ॑न्ति ।
</details>

<details><summary>भट्टभास्कर-टीका</summary>

1अथ द्वात्रिंशद्रात्रो विधीयते - प्रजापतिरित्यादि ॥ स्वर्गं गतवन्तः प्रजापतिं नाप्नुवन् । ते देवा येनयेन छन्दसा गायत्र्यादिना प्रजापतिमनुप्रायुञ्जत प्रयुज्यमानेन येन प्रजापतिमुपासीदन् तेन सर्वेणापि न प्रजापतिमाप्नुवन् स्वर्गं च नागच्छन् । त एता इत्यादि । गतम् । आनुष्टुभः प्रजापतिरिति । सर्वविकल्पात्मकत्वात् तस्य । अनुष्टुप्छब्द उत्सादिः । स्वेनैवेति । प्राजापत्येनाभ्यारुह्य उपरि गत्वा । एता आसत इति । द्वात्रिंशतं रात्रीः । द्वात्रिंशदेता इत्यादि । गतम् । सर्वेऽपि यजमानाः वाचो वदितारो वाग्मिनो भवन्ति । यस्मात्सर्वेऽपि श्रीमन्तो भवन्ति अनेन द्वात्रिंशद्रात्रेण ॥
</details>

<details><summary>मूलम् (संयुक्तम्)</summary>

ज्योति॒र्गौरायु॒रिति॑ त्र्य॒हा भ॑वन्ती॒यव्ँवाव ज्योति॑र॒न्तरि॑ख्ष॒ङ्गौर॒सावायु॑रि॒माने॒व लो॒कान॒भ्यारो॑हन्त्यभिपू॒र्वन्त्र्य॒हा भ॑वन्त्यभिपू॒र्वमे॒व सु॑व॒र्गल्ँलो॒कम॒भ्यारो॑हन्ति
</details>

<details open><summary>विश्वास-प्रस्तुतिः</summary>

ज्योति॒र् गौरायु॒रिति॑ त्र्य॒हा भ॑वन्ति ।  
इ॒यव्ँ वाव ज्योति॑र् अ॒न्तरि॑ख्ष॒ङ् गौर॒सावायु॑र् इ॒माने॒व लो॒कान् अ॒भ्यारो॑हन्ति ।  

अ॒भि॒पू॒र्वन् त्र्य॒हा भ॑वन्ति ।  
अ॒भि॒पू॒र्वमे॒व सु॑व॒र्गल्ँ लो॒कम् अ॒भ्यारो॑हन्ति ।
</details>

<details><summary>मूलम्</summary>

ज्योति॒र् गौरायु॒रिति॑ त्र्य॒हा भ॑वन्ति ।  
इ॒यव्ँ वाव ज्योति॑र् अ॒न्तरि॑ख्ष॒ङ् गौर॒सावायु॑र् इ॒माने॒व लो॒कान् अ॒भ्यारो॑हन्ति ।  

अ॒भि॒पू॒र्वन् त्र्य॒हा भ॑वन्ति ।  
अ॒भि॒पू॒र्वमे॒व सु॑व॒र्गल्ँ लो॒कम् अ॒भ्यारो॑हन्ति ।
</details>

<details><summary>भट्टभास्कर-टीका</summary>

2ज्योतिरित्यादिना अह्नां कॢप्तिं दर्शयति । ज्योतिरादय उक्ताः । त्र्यहा इति । एतस्य प्रतीचस्त्र्यहस्य त्रिरात्रयोश्च पृथग्वचनान्नवत्र्यहा इति गम्यते । इयमित्यादि । व्याख्यातम् ।
</details>

<details><summary>मूलम् (संयुक्तम्)</summary>

बृहद्रथन्त॒राभ्या᳚य्ँयन्ति [16]  
इ॒यव्ँवाव र॑थन्त॒रम॒सौ बृ॒हदा॒भ्यामे॒व य॒न्त्यथो॑ अ॒नयो॑रे॒व प्रति॑ तिष्ठन्त्ये॒ते वै य॒ज्ञस्या᳚ञ्ज॒साय॑नी स्रु॒ती ताभ्या॑मे॒व सु॑व॒र्गल्ँलो॒कय्ँय॑न्ति॒
</details>

<details open><summary>विश्वास-प्रस्तुतिः</summary>

बृ॒ह॒द्र॒थ॒न्त॒राभ्या᳚य्ँ यन्ति [16]।  
इ॒यव्ँ वाव र॑थन्त॒रम् अ॒सौ बृ॒हत् ।
आ॒भ्यामे॒व य॑न्ति ।  
अथो॑ अ॒नयो॑रे॒व प्रति॑ तिष्ठन्ति ।
ए॒ते वै य॒ज्ञस्या᳚ञ्ज॒साय॑नी स्रु॒ती ।
ताभ्या॑मे॒व सु॑व॒र्गल्ँलो॒कय्ँय॑न्ति ।
</details>

<details><summary>मूलम्</summary>

बृ॒ह॒द्र॒थ॒न्त॒राभ्या᳚य्ँ यन्ति [16]।  
इ॒यव्ँ वाव र॑थन्त॒रम् अ॒सौ बृ॒हत् ।
आ॒भ्यामे॒व य॑न्ति ।  
अथो॑ अ॒नयो॑रे॒व प्रति॑ तिष्ठन्ति ।
ए॒ते वै य॒ज्ञस्या᳚ञ्ज॒साय॑नी स्रु॒ती ।
ताभ्या॑मे॒व सु॑व॒र्गल्ँलो॒कय्ँय॑न्ति ।
</details>

<details><summary>भट्टभास्कर-टीका</summary>

3बृहद्रथन्तराभ्यामित्यादि । । गतम् ॥ +++( सम्पादकटिप्पनी - विस्तृतं व्याख्यानमन्यत्र मृग्यम्। )+++
</details>

<details><summary>मूलम् (संयुक्तम्)</summary>

परा᳚ञ्चो॒ वा ए॒ते सु॑व॒र्गल्ँलो॒कम॒भ्यारो॑हन्ति॒ ये परा॑चस्त्र्य॒हानु॑प॒यन्ति॑ प्र॒त्यङ्त्र्य॒हो भ॑वति॒ प्र॒त्यव॑रूढ्या॒ अथो॒ प्रति॑ष्ठित्या उ॒भयो᳚र्लो॒कयोर्॑ऋ॒द्ध्वोत्ति॑ष्ठन्ति॒
</details>

<details open><summary>विश्वास-प्रस्तुतिः</summary>

परा᳚ञ्चो॒ वा ए॒ते सु॑व॒र्गल्ँलो॒कम॒भ्यारो॑हन्ति॒ ,
ये परा॑चस् त्र्य॒हान् उ॑प॒यन्ति॑ ।   
प्र॒त्यङ्त्र्य॒हो भ॑वति॒ प्र॒त्यव॑रूढ्या॒ , अथो॒ प्रति॑ष्ठित्यै ।  
उ॒भयो᳚र् लो॒कयोर्॑ ऋ॒द्ध्वा + उत्ति॑ष्ठन्ति ।
</details>

<details><summary>मूलम्</summary>

परा᳚ञ्चो॒ वा ए॒ते सु॑व॒र्गल्ँलो॒कम॒भ्यारो॑हन्ति॒ ,
ये परा॑चस् त्र्य॒हान् उ॑प॒यन्ति॑ ।   
प्र॒त्यङ्त्र्य॒हो भ॑वति॒ प्र॒त्यव॑रूढ्या॒ , अथो॒ प्रति॑ष्ठित्यै ।  
उ॒भयो᳚र् लो॒कयोर्॑ ऋ॒द्ध्वा + उत्ति॑ष्ठन्ति ।
</details>

<details><summary>भट्टभास्कर-टीका</summary>

4पराञ्च इत्यादि ॥ ऊर्ध्वानेव ये सर्वान् त्र्यहानुपयन्ति ते पराञ्च एव स्वर्गमभ्यारोहेयुः । तस्मादन्त्यः त्र्यहः प्रत्यङ् प्रत्यावृत्तो भवति । तत्प्रत्यवरूढ्यै प्रतिष्ठित्यै च भवति । उभयोरिति । नवभिरमुत्र एकेनात्र ऋद्धिं प्राप्य उत्तिष्ठन्ति यज्ञादुछ्रिता भवन्ति ॥
</details>

<details><summary>मूलम् (संयुक्तम्)</summary>

द्वात्रिꣳ॑शदे॒तास्तासा॒य्ँयास्त्रि॒ꣳ॒शत्त्रि॒ꣳ॒शद॑ख्षरा वि॒राडन्न॑व्ँवि॒राड्वि॒राजै॒वान्नाद्य॒मव॑ रुन्धते॒ ये द्वे अ॑होरा॒त्रे ए॒व ते उ॒भाभ्याꣳ॑ रू॒पाभ्याꣳ॑ सुव॒र्गल्ँलो॒कय्ँय॑न्त्यतिरा॒त्राव॒भितो॑ भवत॒ᳶ परि॑गृहीत्यै ॥ [17]  
</details>

<details open><summary>विश्वास-प्रस्तुतिः</summary>

द्वात्रिꣳ॑शदे॒ताः ।
तासा॒य्ँ यास् त्रि॒ꣳ॒शत् - त्रि॒ꣳ॒शद् अ॑ख्षरा वि॒राड् , अन्न॑व्ँ वि॒राट् ।  
वि॒राजा + ए॒वान्नाद्य॒मव॑ रुन्धते ।  
ये द्वे - अ॑होरा॒त्रे ए॒व ते ।  उ॒भाभ्याꣳ॑ रू॒पाभ्याꣳ॑ सुव॒र्गल्ँ लो॒कय्ँ य॑न्ति ।  
अ॒ति॒रा॒त्राव॒भितो॑ भवत॒ᳶ परि॑गृहीत्यै ॥ [17]  
</details>

<details><summary>मूलम्</summary>

द्वात्रिꣳ॑शदे॒ताः ।
तासा॒य्ँ यास् त्रि॒ꣳ॒शत् - त्रि॒ꣳ॒शद् अ॑ख्षरा वि॒राड् , अन्न॑व्ँ वि॒राट् ।  
वि॒राजा + ए॒वान्नाद्य॒मव॑ रुन्धते ।  
ये द्वे - अ॑होरा॒त्रे ए॒व ते ।  उ॒भाभ्याꣳ॑ रू॒पाभ्याꣳ॑ सुव॒र्गल्ँ लो॒कय्ँ य॑न्ति ।  
अ॒ति॒रा॒त्राव॒भितो॑ भवत॒ᳶ परि॑गृहीत्यै ॥ [17]  
</details>

<details><summary>भट्टभास्कर-टीका</summary>

5द्वात्रिंशदेता इत्यादि ॥ द्वात्रिंशत्संख्यानां रात्रीणां मध्ये त्रिंशतां विराड्रूपत्वादन्नावरोधः । अथेतरे द्वे अहोरात्ररूपे तस्मादस्य द्वात्रिंशद्रात्रस्य स्वे रूपे विराट् अहोरात्रलक्षणं च । तेन अहोरात्राभ्यां स्वर्गं गच्छन्ति । अतिरात्रावभितो भवतः परिग्रहाय । कस्य? विशेषावचनात् स्वर्गस्य । 'हेमन्तशिशिरावहोरात्रे च' इति नपुंसकत्वम् ॥

इति सप्तमे चतर्थे चतुर्थोनुवाकः ॥  
</details>
