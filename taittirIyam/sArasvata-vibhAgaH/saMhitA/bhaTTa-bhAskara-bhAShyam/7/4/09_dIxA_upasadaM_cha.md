+++
title = "०९ दीक्षा उपसदं च"

+++
विश्वेदेवा ऋषयः

<details><summary>मूलम् (संयुक्तम्)</summary>

सु॒व॒र्गव्ँवा ए॒ते लो॒कय्ँय॑न्ति॒ ये स॒त्त्रमु॑प॒यन्त्य॒भीन्ध॑त ए॒व दी॒ख्षाभि॑रा॒त्मानꣵ॑ श्रपयन्त उप॒सद्भि॒र्...
</details>

<details open><summary>विश्वास-प्रस्तुतिः</summary>

सु॒व॒र्गव्ँ वा ए॒ते लो॒कय्ँ य॑न्ति॒ , ये स॒त्रम् उ॑प॒यन्ति॑ ।  
अ॒भीन्ध॑त ए॒व दी॒ख्षाभि॑र् आ॒त्मानꣵ॑ , श्रपयन्त उप॒सद्भिः ।
</details>

<details><summary>मूलम्</summary>

सु॒व॒र्गव्ँ वा ए॒ते लो॒कय्ँ य॑न्ति॒ , ये स॒त्रम् उ॑प॒यन्ति॑ ।  
अ॒भीन्ध॑त ए॒व दी॒ख्षाभि॑र् आ॒त्मानꣵ॑ , श्रपयन्त उप॒सद्भिः ।
</details>

<details><summary>भट्टभास्कर-टीका</summary>

1अष्टमे संवत्सरसत्रस्य दीक्षाकाल उक्तः । अथ नवमे दीक्षा उपसदश्चोच्यन्ते । ता उभयीर्विधत्ते - सुवर्गं वा इति ॥ यत्रानुष्ठायिनः स्वर्गं गच्छन्ति... तायै दीक्षाभिरात्मानं स्वेदेहमभीन्धत एव सर्वतो ज्वलयत्येव । उपसद्भिस्तु श्रपयन्ते स्वदेहं पचन्ति । तस्माद्दीक्षा उपसदश्चानुष्ठेया इति विध्युन्नयः । यदि द्वादशाहविकृतित्वेन प्राप्ताः तदाऽपि विकृतिलिङ्गत्वाय स्तुतये वा तदनुवादोऽस्तु ॥
</details>

<details><summary>मूलम् (संयुक्तम्)</summary>

द्वाभ्या॒ल्ँलोमाव॑ द्यन्ति॒ द्वाभ्या॒न्त्वच॒न्द्वाभ्या॒मसृ॒द्द्वाभ्या᳚म्मा॒ꣳ॒सन्द्वाभ्या॒मस्थि॒ द्वाभ्या᳚म्म॒ज्जान॑मा॒त्मद॑ख्षिण॒व्ँवै स॒त्त्रमा॒त्मान॑मे॒व दख्षि॑णान्नी॒त्वा सु॑व॒र्गल्ँलो॒कय्ँय॑न्ति॒
</details>

<details open><summary>विश्वास-प्रस्तुतिः</summary>

द्वाभ्या॒ल्ँलोमाव॑ - द्यन्ति॒ ,  
द्वाभ्या॒न् त्वच॒न् ,
द्वाभ्या॒म् असृ॒द् ,  
द्वाभ्या᳚म् मा॒ꣳ॒सन् ,  
द्वाभ्या॒म् अस्थि॒ ,
द्वाभ्या᳚म् म॒ज्जान᳚म् ।  
आ॒त्मद॑ख्षिण॒व्ँ वै स॒त्त्रम् ।  
आ॒त्मान॑मे॒व दख्षि॑णान् नी॒त्वा सु॑व॒र्गल्ँ लो॒कय्ँ य॑न्ति ।
</details>

<details><summary>मूलम्</summary>

द्वाभ्या॒ल्ँलोमाव॑ - द्यन्ति॒ ,  
द्वाभ्या॒न् त्वच॒न् ,
द्वाभ्या॒म् असृ॒द् ,  
द्वाभ्या᳚म् मा॒ꣳ॒सन् ,  
द्वाभ्या॒म् अस्थि॒ ,
द्वाभ्या᳚म् म॒ज्जान᳚म् ।  
आ॒त्मद॑ख्षिण॒व्ँ वै स॒त्त्रम् ।  
आ॒त्मान॑मे॒व दख्षि॑णान् नी॒त्वा सु॑व॒र्गल्ँ लो॒कय्ँ य॑न्ति ।
</details>

<details><summary>भट्टभास्कर-टीका</summary>

2अथ त.... ... .र्वन् तासामुभयविधानां द्वादशत्वं प्रकटयति - द्वाभ्यामिति ॥ द्वाभ्यां दिनद्वयानुष्ठेयाभ्यां दीक्षाभ्यामुपमद्भ्यां च स्वकीयं लोम हविरर्थमवद्यन्ति अनन्तरभाविनीभ्यां द्वाभ्यां त्वचमवद्यन्ति । एवं रक्तमांसास्थिमज्जसु योजनीयम् । यदेतत्सत्रं तदेतदात्मदक्षिणं वै सशरीरमेव तत्र दक्षिणा न त्वन्या गवादिरूपा अस्ति । तस्मात् स्वशररिमेव दक्षिणारूपेण नीत्वा स्वर्गं प्राप्नुवन्ति ॥
</details>

<details><summary>मूलम् (संयुक्तम्)</summary>

शिखा॒मनु॒ प्र व॑पन्त॒ ऋद्ध्या॒ अथो॒ रघी॑याꣳसस्सुव॒र्गल्ँलो॒कम॑या॒मेति॑ ॥ [31]  
</details>

<details open><summary>विश्वास-प्रस्तुतिः</summary>

शिखा॒मनु॒ प्र व॑पन्त॒ , ऋद्ध्यै᳚ ।  
अथो॒ रघी॑याꣳसस् सुव॒र्गल्ँ लो॒कम॑या॒मेति॑ ॥ [31]  
</details>

<details><summary>मूलम्</summary>

शिखा॒मनु॒ प्र व॑पन्त॒ , ऋद्ध्यै᳚ ।  
अथो॒ रघी॑याꣳसस् सुव॒र्गल्ँ लो॒कम॑या॒मेति॑ ॥ [31]  
</details>

<details><summary>भट्टभास्कर-टीका</summary>

3यदुक्तं सूत्रकारेण - सत्रं चेद्वपनकाले सशिखानि वपन्ते इति । तदेतद्विधत्ते - शिखामिति ॥ शिखामनुलक्ष्य प्रकर्षेण वपनं कुर्युः । तच्च मृतत्वग्रूपाणां केशानामुपगमात्समृद्ध्यै भवति । अपि च केशभाररहिता रधीयांसो लघुतरास्सन्तः स्वर्गं प्राप्नुवामेत्यनेनाभिप्रायेण सशिखं वपनं कुर्युः ॥

इति माधवीये वेदार्थप्रकाशे यजुस्सहितायां सप्तमकाण्डे चतुर्थप्रपाठके नवमोनुवाकः ॥  
</details>
