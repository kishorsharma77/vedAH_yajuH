+++
title = "०५ गर्गत्रिरात्रविधिः"

+++
सोमऋषिः
<details><summary>मूलम् (संयुक्तम्)</summary>

आपो॒ वा इ॒दमग्रे॑ सलि॒लमा॑सी॒त्तस्मि॑न्प्र॒जाप॑तिर्वा॒युर्भू॒त्वाच॑र॒थ्स इ॒माम॑पश्य॒त्ताव्ँव॑रा॒हो भू॒त्वाह॑र॒त्ताव्ँवि॒श्वक॑र्मा भू॒त्वा व्य॑मा॒र्ट्थ्साप्र॑थत॒ सा पृ॑थि॒व्य॑भव॒त्तत्पृ॑थि॒व्यै पृ॑थिवि॒त्वन्
</details>

<details open><summary>विश्वास-प्रस्तुतिः</summary>

आपो॒ वा इ॒दमग्रे॑ सलि॒लमा॑सीत् ।
</details>

<details><summary>मूलम्</summary>

आपो॒ वा इ॒दमग्रे॑ सलि॒लमा॑सीत् ।
</details>

<details><summary>भट्टभास्कर-टीका</summary>

1अथ त्रिरात्रो विधीयते । गर्गत्रिरात्रः अश्वमेधः वैद त्रिरात्रः छन्दोमनपवमानः पराक इति पञ्च त्रिरात्राः । तत्र प्रथमं गर्गत्रिरात्र आरभ्यते - आपो वा इदमग्रे सलिलमासीदिति ॥ इदं विश्वमग्रे आदौ सलिलमासीत् प्रत्यस्तमितसमस्तविकारं केवलं जलमेवासीदिति प्रतिपादनार्थः । अन्य आहुः - यदिदं सलिलविकारं क्षित्यादि एतत्सर्वमग्रे आप एवासीदिति ।
</details>

<details open><summary>विश्वास-प्रस्तुतिः</summary>

तस्मि॑न्प्र॒जाप॑तिर्वा॒युर्भू॒त्वाच॑रत्।
</details>

<details><summary>मूलम्</summary>

तस्मि॑न्प्र॒जाप॑तिर्वा॒युर्भू॒त्वाच॑रत्।
</details>

<details><summary>भट्टभास्कर-टीका</summary>

तस्मिन्नुदके प्रजापतिस्सिसृक्षुः वायुर्भूत्वाचरत् ।
</details>

<details open><summary>विश्वास-प्रस्तुतिः</summary>

स इ॒माम् +++(पृथिवीं)+++ अ॑पश्यत् ।
</details>

<details><summary>मूलम्</summary>

स इ॒माम् +++(पृथिवीं)+++ अ॑पश्यत् ।
</details>

<details><summary>भट्टभास्कर-टीका</summary>

स वायुरूपः प्रजापतिः इमां पृथिवीं अन्तर्जलेऽपब्यत् ।
</details>

<details open><summary>विश्वास-प्रस्तुतिः</summary>

ताव्ँ व॑रा॒हो भू॒त्वा ऽह॑रत् ।
</details>

<details><summary>मूलम्</summary>

ताव्ँ व॑रा॒हो भू॒त्वा ऽह॑रत् ।
</details>

<details><summary>भट्टभास्कर-टीका</summary>

तां पृथिवीं वायुरूपमुत्सृज्य वराहो भूत्वा जलस्योपर्याहरत् ।
</details>

<details open><summary>विश्वास-प्रस्तुतिः</summary>

ताव्ँ वि॒श्वक॑र्मा भू॒त्वा व्य॑मार्ट् ।
</details>

<details><summary>मूलम्</summary>

ताव्ँ वि॒श्वक॑र्मा भू॒त्वा व्य॑मार्ट् ।
</details>

<details><summary>भट्टभास्कर-टीका</summary>

आहृत्य वराहरूपमुत्सृज्य विर्श्वकर्मा भूत्वा तां पृथिवीं व्यमार्ट् विस्तारितवान् । मृजेर्लिङि तिपि 'मृजेर्वृद्धिः' इति वृद्धिः । विश्वं कर्मास्येति विश्वकर्मा विश्वनिर्माणकुशलः । 'बह्रुव्रीहौ विश्वं संज्ञायाम्' इति पूर्वपदान्तोदात्तत्वम् ।
</details>

<details open><summary>विश्वास-प्रस्तुतिः</summary>

सा ऽप्र॑थत । सा पृ॑थि॒व्य॑भवत् ।  
तत्पृ॑थि॒व्यै पृ॑थिवि॒त्वम् ।  
</details>

<details><summary>मूलम्</summary>

सा ऽप्र॑थत । सा पृ॑थि॒व्य॑भवत् ।  
तत्पृ॑थि॒व्यै पृ॑थिवि॒त्वम् ।  
</details>

<details><summary>भट्टभास्कर-टीका</summary>

ततस्सा पृथिवी अप्रथत विस्तीर्णाऽभवत् । तत्तस्याः पृथिवीत्वम् । 'प्रथेष्षिवन्सम्प्रसारणं च' इति षिवन्प्रत्ययः । पृथिवीशब्दो ङीषन्तोन्तोदात्तः ॥
</details>

<details><summary>मूलम् (संयुक्तम्)</summary>

तस्या॑मश्राम्यत्प्र॒जाप॑ति॒स्स दे॒वान॑सृजत॒ वसू᳚न्रु॒द्राना॑दि॒त्यान्ते दे॒वाᳶ प्र॒जाप॑तिमब्रुव॒न्प्र जा॑यामहा॒ इति॒ सो᳚ऽब्रवीत् [14]  
यथा॒हय्ँयु॒ष्माꣳस्तप॒सासृ॑ख्ष्ये॒वन्तप॑सि प्र॒जन॑नमिच्छध्व॒मिति
</details>

<details open><summary>विश्वास-प्रस्तुतिः</summary>

तस्या॑मश्राम्यत्प्र॒जाप॑तिः ।
</details>

<details><summary>मूलम्</summary>

तस्या॑मश्राम्यत्प्र॒जाप॑तिः ।
</details>

<details><summary>भट्टभास्कर-टीका</summary>

2ततः प्रजापतिस्तस्यामश्राम्यत्, तपोतप्यत ।
</details>

<details open><summary>विश्वास-प्रस्तुतिः</summary>

स दे॒वान॑सृजत, वसू᳚न्रु॒द्राना॑दि॒त्यान् ।
</details>

<details><summary>मूलम्</summary>

स दे॒वान॑सृजत, वसू᳚न्रु॒द्राना॑दि॒त्यान् ।
</details>

<details><summary>भट्टभास्कर-टीका</summary>

ततस्स देवानसृजत वस्वादीन् ।
</details>

<details open><summary>विश्वास-प्रस्तुतिः</summary>

ते दे॒वाᳶ प्र॒जाप॑तिमब्रुवन्, प्र जा॑यामहा॒ इति॑ [14] ।
</details>

<details><summary>मूलम्</summary>

ते दे॒वाᳶ प्र॒जाप॑तिमब्रुवन्, प्र जा॑यामहा॒ इति॑ [14] ।
</details>

<details><summary>भट्टभास्कर-टीका</summary>

अथ ते देवाः प्रजापतिमब्रुवन् - प्रजायामहै प्रजामुत्पादयामहे इति ।
</details>

<details open><summary>विश्वास-प्रस्तुतिः</summary>

सो᳚ऽब्रवीत्, यथा॒हय्ँयु॒ष्माꣳस्तप॒सासृ॑ख्षि,
</details>

<details><summary>मूलम्</summary>

सो᳚ऽब्रवीत्, यथा॒हय्ँयु॒ष्माꣳस्तप॒सासृ॑ख्षि,
</details>

<details><summary>भट्टभास्कर-टीका</summary>

सोब्रवीत्प्रजापतिः - यथाऽहं युष्मान् तपसाऽसृक्षि सृष्टवान् । 'लिङ्सिचौ' इति कुत्वम् ।
</details>

<details open><summary>विश्वास-प्रस्तुतिः</summary>

ए॒वन्तप॑सि प्र॒जन॑नमिच्छध्व॒मिति॑ ।
</details>

<details><summary>मूलम्</summary>

ए॒वन्तप॑सि प्र॒जन॑नमिच्छध्व॒मिति॑ ।
</details>

<details><summary>भट्टभास्कर-टीका</summary>

एवं यूयमपि तपसि वर्तमानाः प्रजननमिच्छध्वमिति । यद्वा - प्रयोजकनिमित्तसप्तमी तपसा निमित्तेनेति । इच्छध्वमिति व्यत्ययेनात्मनेपदम् ॥
</details>

<details><summary>मूलम् (संयुक्तम्)</summary>

तेभ्यो॒ऽग्निमा॒यत॑न॒म्प्राय॑च्छदे॒तेना॒यत॑नेनश्राम्य॒तेति॒ ते᳚ऽग्निना॒यत॑नेनाश्राम्य॒न्ते स॑व्ँवथ्स॒र एका॒ङ्गाम॑सृजन्त॒ ताव्ँवसु॑भ्यो रु॒द्रेभ्य॑ आदि॒त्येभ्य॒ᳶ प्राय॑च्छन्ने॒ताꣳ र॑ख्षध्व॒मिति॒ ताव्ँवस॑वो रु॒द्रा आ॑दि॒त्या अ॑रख्षन्त॒ सा वसु॑भ्यो रु॒द्रेभ्य॑ आदि॒त्येभ्य॒ᳶ प्राजा॑यत॒ त्रीणि॑ च [15]  
श॒तानि॒ त्रय॑स्त्रिꣳशत॒ञ्चाथ॒ सैव स॑हस्रत॒म्य॑भवत्
</details>

<details open><summary>विश्वास-प्रस्तुतिः</summary>

तेभ्यो॒ +++(औपासनाख्यम्)+++ ऽग्निम् +++(तप)+++ आ॒यत॑न॒म् प्राय॑च्छत् ।
"एतेना॒यत॑नेन श्राम्य॒ते"ति॑ ।
ते᳚ऽग्निना॒ ऽऽयत॑नेना ऽश्राम्यन् ।
</details>

<details><summary>मूलम्</summary>

तेभ्यो॒ +++(औपासनाख्यम्)+++ ऽग्निम् +++(तप)+++ आ॒यत॑न॒म् प्राय॑च्छत् ।
"एतेना॒यत॑नेन श्राम्य॒ते"ति॑ ।
ते᳚ऽग्निना॒ ऽऽयत॑नेना ऽश्राम्यन् ।
</details>

<details><summary>भट्टभास्कर-टीका</summary>

3एवमुक्त्वा तेभ्योग्निमायतनस्थानं तपस्स्थानमौपासनाख्यं प्रायच्छत् एतेनायतनेन तपः कुरुतेति । ते च तथाऽकुर्वत ।
</details>

<details open><summary>विश्वास-प्रस्तुतिः</summary>

ते स॑व्ँवथ्स॒र एका॒ङ्गाम॑सृजन्त ।
</details>

<details><summary>मूलम्</summary>

ते स॑व्ँवथ्स॒र एका॒ङ्गाम॑सृजन्त ।
</details>

<details><summary>भट्टभास्कर-टीका</summary>

ते संवत्सरान्तेन पाकयज्ञेन एकां गामसृजन्त ।
</details>

<details open><summary>विश्वास-प्रस्तुतिः</summary>

ताव्ँ वसु॑भ्यो रु॒द्रेभ्य॑ आदि॒त्येभ्य॒ᳶ प्राय॑च्छन्न्,
ए॒ताꣳ र॑ख्षध्व॒मिति॑ ।
</details>

<details><summary>मूलम्</summary>

ताव्ँ वसु॑भ्यो रु॒द्रेभ्य॑ आदि॒त्येभ्य॒ᳶ प्राय॑च्छन्न्,
ए॒ताꣳ र॑ख्षध्व॒मिति॑ ।
</details>

<details><summary>भट्टभास्कर-टीका</summary>

तां प्रथमं वसुभ्यो दत्तवन्तः एतां रक्षध्वमिति वयं तप्यामह इति ।
</details>

<details open><summary>विश्वास-प्रस्तुतिः</summary>

ताव्ँ वस॑वो रु॒द्रा आ॑दि॒त्या अ॑रख्षन्त।
</details>

<details><summary>मूलम्</summary>

ताव्ँ वस॑वो रु॒द्रा आ॑दि॒त्या अ॑रख्षन्त।
</details>

<details><summary>भट्टभास्कर-टीका</summary>

ते च वसवस्तामरक्षन् ।
</details>

<details open><summary>विश्वास-प्रस्तुतिः</summary>

सा वसु॑भ्यो रु॒द्रेभ्य॑ आदि॒त्येभ्य॒ᳶ प्राजा॑यत -
त्रीणि॑ च श॒तानि॒ त्रय॑स्त्रिꣳशत॒ञ् च ।
</details>

<details><summary>मूलम्</summary>

सा वसु॑भ्यो रु॒द्रेभ्य॑ आदि॒त्येभ्य॒ᳶ प्राजा॑यत -
त्रीणि॑ च श॒तानि॒ त्रय॑स्त्रिꣳशत॒ञ् च ।
</details>

<details><summary>भट्टभास्कर-टीका</summary>

सा च तेभ्यः प्राजायत प्रजा अजनयत् । कियतीः ?
त्रीणि च शतानि त्रयस्त्रिंशतं च । त्रयश्च त्रिंशच्च त्रयस्त्रिंशत, 'संख्या' इति पूर्वपदप्रकृतिस्वरत्वम् । एवं रुद्रेष्वादित्येषु द्रष्टव्यम् । यथा - तां रुद्रेभ्यः प्रायच्छत् एतां रक्षध्वमिति । तां च रुद्रा अरक्षन् । सा च रुद्रेभ्यः प्राजायत त्रीणि च शतानि त्रयस्त्रिंशतं च । तथाऽऽदित्येम्यः प्रायच्छन् एतां रक्षध्वमिति। ते च तामरक्षन् । सा चादित्येभ्यः प्राजायत त्रीणि च शतानि त्रयस्त्रिंशतं च । एवं समुदायो ददाति अवयवः प्रतिगृह्णाति । वाक्यत्रयमिदं तन्त्रेण निर्दिष्टम् । एवं वसुरुद्रादित्यानां संभूय एकोनसहस्रं गावोऽभवन् ।
</details>

<details open><summary>विश्वास-प्रस्तुतिः</summary>

अथ॒ सैव स॑हस्रत॒म्य॑भवत् ।
</details>

<details><summary>मूलम्</summary>

अथ॒ सैव स॑हस्रत॒म्य॑भवत् ।
</details>

<details><summary>भट्टभास्कर-टीका</summary>

अथ सैव गौः सहस्रतमी सहस्रस्य पूरण्यभवत् । 'नित्यं शतादि' इत्यादिना डट् तमडागमः ॥
</details>

<details><summary>मूलम् (संयुक्तम्)</summary>

ते दे॒वाᳶ प्र॒जाप॑तिमब्रुवन्थ्स॒हस्रे॑ण नो याज॒येति॒ सो᳚ऽग्निष्टो॒मेन॒ वसू॑नयाजय॒त्त इ॒मल्ँलो॒कम॑जय॒न्तच्चा॑ददु॒स्स उ॒क्थ्ये॑न रु॒द्रान॑याजय॒त्ते᳚ऽन्तरि॑ख्षमजय॒न्तच्चा॑ददु॒स्सो॑ऽतिरा॒त्रेणा॑दि॒त्यान॑याजय॒त्ते॑ऽमुल्ँलो॒कम॑जय॒न्तच्चा॑ददुः
</details>

<details open><summary>विश्वास-प्रस्तुतिः</summary>

ते दे॒वाᳶ प्र॒जाप॑तिमब्रुवन्थ्, स॒हस्रे॑ण नो याज॒येति॑ ।
</details>

<details><summary>मूलम्</summary>

ते दे॒वाᳶ प्र॒जाप॑तिमब्रुवन्थ्, स॒हस्रे॑ण नो याज॒येति॑ ।
</details>

<details><summary>भट्टभास्कर-टीका</summary>

4अथ देवाः प्रजापतिमब्रुवत् अनेन सहस्रेणास्मान्याजयेति ।
</details>

<details open><summary>विश्वास-प्रस्तुतिः</summary>

सो᳚ ऽग्निष्टो॒मेन॒ वसू॑न् अयाजयत् । त इ॒मल्ँ लो॒कम् अ॑जयन् ।
</details>

<details><summary>मूलम्</summary>

सो᳚ ऽग्निष्टो॒मेन॒ वसू॑न् अयाजयत् । त इ॒मल्ँ लो॒कम् अ॑जयन् ।
</details>

<details><summary>भट्टभास्कर-टीका</summary>

सोग्निष्टोमेन वसूनयाजयत् । ते वसव इमं लोकमजयन् ।
</details>

<details open><summary>विश्वास-प्रस्तुतिः</summary>

तच्चा॑ददुः । स उ॒क्थ्ये॑न रु॒द्रान्  अ॑याजयत् ।
</details>

<details><summary>मूलम्</summary>

तच्चा॑ददुः । स उ॒क्थ्ये॑न रु॒द्रान्  अ॑याजयत् ।
</details>

<details><summary>भट्टभास्कर-टीका</summary>

तच्चात्मीयत्रयस्त्रिंशदधिकशतत्रयं गोधनं दत्तवन्तः दक्षिणां कृतवन्तः। अथ प्रजापतिरुक्थ्येन रुद्रानयाजयत् इत्यादि । गतम् ॥
</details>

<details open><summary>विश्वास-प्रस्तुतिः</summary>

ते᳚ऽन्तरि॑ख्षम् अजयन् । तच्चा॑ददुः ।   
सो॑ ऽतिरा॒त्रेणा॑दि॒त्यान् अ॑याजयत् ।  
ते॑ऽमुल्ँ लो॒कम॑जयन् । तच्चा॑ददुः।
</details>

<details><summary>मूलम्</summary>

ते᳚ऽन्तरि॑ख्षम् अजयन् । तच्चा॑ददुः ।   
सो॑ ऽतिरा॒त्रेणा॑दि॒त्यान् अ॑याजयत् ।  
ते॑ऽमुल्ँ लो॒कम॑जयन् । तच्चा॑ददुः।
</details>

<details><summary>मूलम् (संयुक्तम्)</summary>

तद॒न्तरि॑ख्षम् [16]  
व्यवै᳚र्यत॒ तस्मा᳚द्रु॒द्रा घातु॑का अनायत॒ना हि तस्मा॑दाहुश्शिथि॒लव्ँवै म॑ध्य॒ममह॑स्त्रिरा॒त्रस्य॒ वि हि तद॒वैर्य॒तेति॒ त्रैष्टु॑भम्मध्य॒मस्याह्न॒ आज्य॑म्भवति स॒य्ँयाना॑नि सू॒क्तानि॑ शꣳसति षोड॒शिनꣳ॑ शꣳस॒त्यह्नो॒ धृत्या॒ अशि॑थिलम्भावाय॒ तस्मा᳚त्त्रिरा॒त्रस्या᳚ग्निष्टो॒म ए॒व प्र॑थ॒ममह॑स्स्या॒दथो॒क्थ्योऽथा॑तिरा॒त्र ए॒षाल्ँलो॒काना॒व्ँविधृ॑त्यै
</details>

<details open><summary>विश्वास-प्रस्तुतिः</summary>

तद् अ॒न्तरि॑ख्ष॒व्ँ व्यवै᳚र्यत । [16]  
</details>

<details><summary>मूलम्</summary>

तद् अ॒न्तरि॑ख्ष॒व्ँ व्यवै᳚र्यत । [16]  
</details>

<details><summary>भट्टभास्कर-टीका</summary>

5अथ तदन्तरिक्षं व्यवैर्यत विशीर्णमधोपतत् । ईर प्रेरणे, कर्मणि लङ्, यकि 'गतिर्गतौ' इति गतेरनुदात्तत्वम्, उदात्तवत्या गत्या आख्यातसमुदायेन समासः ।
</details>

<details open><summary>विश्वास-प्रस्तुतिः</summary>

तस्मा᳚द्रु॒द्रा घातु॑काः ।
</details>

<details><summary>मूलम्</summary>

तस्मा᳚द्रु॒द्रा घातु॑काः ।
</details>

<details><summary>भट्टभास्कर-टीका</summary>

तस्माद्रुद्रा घातुकाः हननशीलाः । 'लषपत' इत्यादिना उकञ् ।
</details>

<details open><summary>विश्वास-प्रस्तुतिः</summary>

अ॒ना॒य॒त॒ना हि तस्मा॑दाहुः, शिथि॒लव्ँवै   म॑ध्य॒ममह॑स्त्रिरा॒त्रस्य॒,
वि हि तद॒वैर्यत ।
</details>

<details><summary>मूलम्</summary>

अ॒ना॒य॒त॒ना हि तस्मा॑दाहुः, शिथि॒लव्ँवै   म॑ध्य॒ममह॑स्त्रिरा॒त्रस्य॒,
वि हि तद॒वैर्यत ।
</details>

<details><summary>भट्टभास्कर-टीका</summary>

अनायतना हि विशीर्णस्थानत्वात् । तस्मात्त्रिरात्रस्य मध्यममहः शिथिलमित्याह । हेतुं चाह - वि हि तदवैर्यतेति । तन्मध्यममहः व्यवैर्यत विशीर्णमभवत् । फलस्य विशीर्णत्वात् । 'हि च' इति निघातप्रतिषेधः । 'तिङि चोदात्तवति' इति गतेरनुदात्तत्वम्, समासश्च ।
</details>

<details open><summary>विश्वास-प्रस्तुतिः</summary>

त्रैष्टु॑भम्मध्य॒मस्याह्न॒ आज्य॑म्भवति ।
</details>

<details><summary>मूलम्</summary>

त्रैष्टु॑भम्मध्य॒मस्याह्न॒ आज्य॑म्भवति ।
</details>

<details><summary>भट्टभास्कर-टीका</summary>

तस्मान्मध्यमस्याह्नः आज्यं त्रैष्टुभं भवति । पूर्ववत् होतुराज्यमिति वेदितव्यम् ।
</details>

<details open><summary>विश्वास-प्रस्तुतिः</summary>

स॒य्ँयाना॑नि सू॒क्तानि॑ शꣳसति ।
</details>

<details><summary>मूलम्</summary>

स॒य्ँयाना॑नि सू॒क्तानि॑ शꣳसति ।
</details>

<details><summary>भट्टभास्कर-टीका</summary>

संयानानि सूक्तानि शंसति तेषां महत्त्वात् ।
</details>

<details open><summary>विश्वास-प्रस्तुतिः</summary>

षो॒ड॒शिनꣳ॑ शꣳसति ।  
अह्नो॒ धृत्या॒ अशि॑थिलम्भावाय ।  
</details>

<details><summary>मूलम्</summary>

षो॒ड॒शिनꣳ॑ शꣳसति ।  
अह्नो॒ धृत्या॒ अशि॑थिलम्भावाय ।  
</details>

<details><summary>भट्टभास्कर-टीका</summary>

षोडशिनं च शस्त्रं शंसति अह्नो दुर्बलत्वात् । तस्य धृत्यै धारणार्थं, अशिथिलंभावाय । छान्दसः खश् ।
</details>

<details open><summary>विश्वास-प्रस्तुतिः</summary>

तस्मा᳚त् त्रिरा॒त्रस्या᳚ग्निष्टो॒म ए॒व प्र॑थ॒ममह॑स् स्यात्,
अथो॒क्थ्योऽथा॑तिरा॒त्र ए॒षाल्ँ लो॒काना॒व्ँ विधृ॑॑त्यै ।
</details>

<details><summary>मूलम्</summary>

तस्मा᳚त् त्रिरा॒त्रस्या᳚ग्निष्टो॒म ए॒व प्र॑थ॒ममह॑स् स्यात्,
अथो॒क्थ्योऽथा॑तिरा॒त्र ए॒षाल्ँ लो॒काना॒व्ँ विधृ॑॑त्यै ।
</details>

<details><summary>भट्टभास्कर-टीका</summary>

यस्मादेवमेनान् एतैरयाजयत् तस्मात् त्रिरात्रस्येत्यादि । स्पष्टम् ॥
</details>

<details><summary>मूलम् (संयुक्तम्)</summary>

त्रीणि॑त्रीणि श॒तान्य॑नूचीना॒हमव्य॑वच्छिन्नानि ददाति [17]
ए॒षाल्ँलो॒काना॒मनु॒ सन्त॑त्यै
</details>

<details open><summary>विश्वास-प्रस्तुतिः</summary>

त्रीणि॑त्रीणि श॒तान्य॑नूचीना॒हमव्य॑वच्छिन्नानि ददाति [17],
</details>

<details><summary>मूलम्</summary>

त्रीणि॑त्रीणि श॒तान्य॑नूचीना॒हमव्य॑वच्छिन्नानि ददाति [17],
</details>

<details><summary>भट्टभास्कर-टीका</summary>

6त्रीणित्रीणीत्यादि ॥ अनूचीनाहमव्यवच्छिन्नानि ददाति । उत्तमेऽह्नि चत्वारिंशता । अन्वञ्चतीति 'ऋत्विक्' इत्यादिना क्विप्, 'अनिदिताम्' इति नलोपः, 'विभाषाञ्चेः' इत्यादिना खः, 'चौ' इति दीर्घत्वम्, अनूचीनाहं, समासे 'राजाहस्सखिभ्यष्टच्'
</details>

<details open><summary>विश्वास-प्रस्तुतिः</summary>

ए॒षाल्ँलो॒काना॒मनु॒ सन्त॑त्यै।
</details>

<details><summary>मूलम्</summary>

ए॒षाल्ँलो॒काना॒मनु॒ सन्त॑त्यै।
</details>

<details><summary>भट्टभास्कर-टीका</summary>

एषां लोकानामनुक्रमेण सन्तत्यै सन्तानार्थं तद्भवति ॥
</details>

<details><summary>मूलम् (संयुक्तम्)</summary>

द॒शत॒न्न विच्छि॑न्द्याद्वि॒राज॒न्नेद्वि॑च्छि॒नदा॒नीति
</details>

<details open><summary>विश्वास-प्रस्तुतिः</summary>

द॒शत॒न्न विच्छि॑न्द्यात् ।
वि॒राज॒न् नेद्वि॑च्छि॒नदा॒नीति॑  ।
</details>

<details><summary>मूलम्</summary>

द॒शत॒न्न विच्छि॑न्द्यात् ।
वि॒राज॒न् नेद्वि॑च्छि॒नदा॒नीति॑  ।
</details>

<details><summary>भट्टभास्कर-टीका</summary>

7दशतमित्यादि ॥ दशानां वर्गो दशत्, 'पञ्चद्दशतौ वर्गे वा' इति निपात्यते । तं न विच्छिन्द्यात् दक्षिणां ददत् द- शभ्यो न्यूनं न दद्यात् विराजं नेद्विच्छिनदानीति विराजोन्नस्य विच्छित्तिर्मे मा भूदिति यावत् । 'निपातैर्यद्यदिहन्त' इत्यादिना निघाताभावः । पर्वूवद्गतिस्वरसमासौ । अथ यस्मै एकां गां दास्यन् स्यात् द्वे पञ्च वा तत्र कथं भवितव्यम्? अत्रोक्तमाचार्येण - 'यस्मा एकां गां दास्यन् स्यात् दशभ्यस्तेभ्यो दशतमपाकुर्यात् । यस्मै द्वे पञ्चभ्यः यस्मै पञ्च द्वाभ्यामेवमा शतादासहस्रात्' इति ॥
</details>

<details><summary>मूलम् (संयुक्तम्)</summary>

अथ॒ या स॑हस्रत॒म्यासी॒त्तस्या॒मिन्द्र॑श्च॒ विष्णु॑श्च॒ व्याय॑च्छेता॒ꣳ॒ स इन्द्रो॑ऽमन्यता॒नया॒ वा इ॒दव्ँविष्णु॑स्स॒हस्र॑व्ँवर्ख्ष्यत॒ इति॒ तस्या॑मकल्पेता॒न्
</details>

<details open><summary>विश्वास-प्रस्तुतिः</summary>

अथ॒ या स॑हस्रत॒म्यासी॒त्,
तस्या॒मिन्द्र॑श्च॒ विष्णु॑श्च॒ व्याय॑च्छेताम्।
</details>

<details><summary>मूलम्</summary>

अथ॒ या स॑हस्रत॒म्यासी॒त्,
तस्या॒मिन्द्र॑श्च॒ विष्णु॑श्च॒ व्याय॑च्छेताम्।
</details>

<details><summary>भट्टभास्कर-टीका</summary>

8अथ या सहस्रतमी गौरासीत् तस्यां तन्निमित्तं इद्रो विष्णुश्च व्यायच्छेतां ममेयं ममेयमिति विप्रतिपन्नावभवताम् । 'गतिर्गतौ' इति गतेरनुदात्तत्वम्, समासश्च पूर्ववत् ।
</details>

<details open><summary>विश्वास-प्रस्तुतिः</summary>

स इन्द्रो॑ऽमन्यत -  "अ॒नया॒ वा इ॒दव्ँ विष्णु॑स् स॒हस्र॑व्ँ वर्ख्ष्यत॒" इति॑ ।  
तस्या॑म् अकल्पेताम् ।
</details>

<details><summary>मूलम्</summary>

स इन्द्रो॑ऽमन्यत -  "अ॒नया॒ वा इ॒दव्ँ विष्णु॑स् स॒हस्र॑व्ँ वर्ख्ष्यत॒" इति॑ ।  
तस्या॑म् अकल्पेताम् ।
</details>

<details><summary>भट्टभास्कर-टीका</summary>

अथेन्द्रोमन्यत यदीमां विष्णुर्लभेत ततोनया सहस्रमपि वर्क्ष्यते वशीकरोति । वृजिरावर्जनकर्मा, लृट् स्यः । तस्मादधिकभाजा मया भवितव्यमिति तस्यां तावकल्पेतां व्यवस्थां कृतवन्तौ भागयोः ॥
</details>

<details><summary>मूलम् (संयुक्तम्)</summary>

द्विभा॑ग॒ इन्द्र॒स्तृती॑ये॒ विष्णु॒स्तद्वा ए॒षाभ्यनू᳚च्यत उ॒भा जि॑ग्यथु॒रिति॒ ताव्ँवा ए॒ताम॑च्छावा॒कः [18]  
ए॒व शꣳ॑स॒त्यथ॒ या स॑हस्रत॒मी सा होत्रे॒ देयेति॒ होता॑र॒व्ँवा अ॒भ्यति॑रिच्यते॒ यद॑ति॒रिच्य॑ते॒ होताना᳚प्तस्यापयि॒ता
</details>

<details open><summary>विश्वास-प्रस्तुतिः</summary>

द्विभा॑ग॒ इन्द्रः॑,
तृती॑ये॒  विष्णुः॑ +++(व्यवस्थितः)+++।
</details>

<details><summary>मूलम्</summary>

द्विभा॑ग॒ इन्द्रः॑,
तृती॑ये॒  विष्णुः॑ +++(व्यवस्थितः)+++।
</details>

<details><summary>भट्टभास्कर-टीका</summary>

9द्विभाग इत्यादि ॥ द्वयोर्भागयोरिन्द्रो व्यवस्थितः । 'द्विगौ प्रमाणे' इति पूर्वपदप्रकृतिस्वरत्वम् ॥ द्वयोर्भागयोस्समाहारो द्विभागः । तृतीयो भागस्त्रिभागः । तत्र विष्णुर्व्यवस्थितः 'पूरणाद्भागे तीयादन्' इत्यन्प्रत्ययः ।
</details>

<details open><summary>विश्वास-प्रस्तुतिः</summary>

तद्वा ए॒षाभ्यनू᳚च्यते,
उ॒भा जि॑ग्यथु॒रिति॑ ।
</details>

<details><summary>मूलम्</summary>

तद्वा ए॒षाभ्यनू᳚च्यते,
उ॒भा जि॑ग्यथु॒रिति॑ ।
</details>

<details><summary>भट्टभास्कर-टीका</summary>

तदेतदर्थरूपमभिलक्ष्य एषा वक्ष्यमाणा ऋगुच्यते 'उभा जिग्यथुः' इति । व्याख्याता चेयं 'प्रसो अग्ने'18 इत्यत्र उत्तरत्र चानुवाके व्यक्तार्था भविष्यति ।
</details>

<details open><summary>विश्वास-प्रस्तुतिः</summary>

ताव्ँवा ए॒ताम॑च्छावा॒क ए॒व शꣳ॑सति । [18]
</details>

<details><summary>मूलम्</summary>

ताव्ँवा ए॒ताम॑च्छावा॒क ए॒व शꣳ॑सति । [18]
</details>

<details><summary>भट्टभास्कर-टीका</summary>

तामेतामच्छावाक एव शंसति ।
</details>

<details open><summary>विश्वास-प्रस्तुतिः</summary>

अथ॒ या स॑हस्रत॒मी सा होत्रे॒ देयेति॒ होता॑र॒व्ँ वा अ॒भ्यति॑रिच्यते।
</details>

<details><summary>मूलम्</summary>

अथ॒ या स॑हस्रत॒मी सा होत्रे॒ देयेति॒ होता॑र॒व्ँ वा अ॒भ्यति॑रिच्यते।
</details>

<details><summary>भट्टभास्कर-टीका</summary>

अथ सहस्रतमी होतुर्भागे देया ।
</details>

<details open><summary>विश्वास-प्रस्तुतिः</summary>

यद् अ॑ति॒रिच्य॑ते होता, ऽना᳚प्तस्यापयि॒ता ।
</details>

<details><summary>मूलम्</summary>

यद् अ॑ति॒रिच्य॑ते होता, ऽना᳚प्तस्यापयि॒ता ।
</details>

<details><summary>भट्टभास्कर-टीका</summary>

हेतुमाह - यद्यज्ञेऽतिरिच्यते तस्योत्तरमभिलक्ष्यातिरिच्यते तस्मादतिरिक्तस्स्याद्धोता । पूर्ववत् 'गतिर्गतौ' इति गतेरनुदात्तत्वम्, उत्तरत्र 'तिङि चोदात्तवति' इति, उभयत्र समासः पूर्ववत् ।
किंच - अनाप्तस्य प्रापयिता होता यद्यज्ञस्योन्नतस्य पूरयिता समीकर्ता होता तां गामर्हतीति ॥
</details>

<details><summary>मूलम् (संयुक्तम्)</summary>

अथा॑हुरुन्ने॒त्रे देयेत्यति॑रिक्ता॒ वा ए॒षा स॒हस्र॒स्याति॑रिक्त उन्ने॒तर्त्विजा॒मथा॑हु॒स्सर्वे᳚भ्यस्सद॒स्ये᳚भ्यो॒ देयेत्यथा॑हुरुदा॒कृत्या॒ सा वश॑ञ्चरे॒दिति॑
</details>

<details open><summary>विश्वास-प्रस्तुतिः</summary>

अथा॑हुरुन्ने॒त्रे देयेति॑ ।  
अति॑रिक्ता॒ वा ए॒षा स॒हस्र॑स्य ।  
अति॑रिक्त उन्ने॒तर्त्विजा᳚म् ।  
</details>

<details><summary>मूलम्</summary>

अथा॑हुरुन्ने॒त्रे देयेति॑ ।  
अति॑रिक्ता॒ वा ए॒षा स॒हस्र॑स्य ।  
अति॑रिक्त उन्ने॒तर्त्विजा᳚म् ।  
</details>

<details><summary>भट्टभास्कर-टीका</summary>

10अथाहुः अन्ये उन्नेत्रे देयेति ॥ हेतुं चाहुः - अतिरिक्ता खल्वेषा सवीर्या सहस्रस्य । उन्नेता च ऋत्विजां हारियोजनस्य धारयिता ।
</details>

<details open><summary>विश्वास-प्रस्तुतिः</summary>

अथा॑हु॒स् सर्वे᳚भ्यस् सद॒स्ये᳚भ्यो॒ देयेति॑ ।
</details>

<details><summary>मूलम्</summary>

अथा॑हु॒स् सर्वे᳚भ्यस् सद॒स्ये᳚भ्यो॒ देयेति॑ ।
</details>

<details><summary>भट्टभास्कर-टीका</summary>

अथान्ये वदन्ति - सर्वेभ्य इति । गतम् ।
</details>

<details open><summary>विश्वास-प्रस्तुतिः</summary>

अथा॑हुर् उदा॒कृत्या॒ सा वश॑ञ्चरे॒द् इति॑ ।
</details>

<details><summary>मूलम्</summary>

अथा॑हुर् उदा॒कृत्या॒ सा वश॑ञ्चरे॒द् इति॑ ।
</details>

<details><summary>भट्टभास्कर-टीका</summary>

अथाहुरपरे - उदाकृत्या सावशं चरेदिति । उदाकरणमुत्सर्जनं, तदर्हा असंज्ञायामपि क्यप्च' इति अर्हार्थे क्यप्, तुगागमः । सा वशं चरेदिति यथेष्ठं स्वतन्त्रा गच्छेदित्यर्थः । न तु कश्चिदपि स्वामितया विशेषेण सहस्रतमी नियन्तुमर्हतीति ॥
</details>

<details><summary>मूलम् (संयुक्तम्)</summary>

अथा॑हुर्ब्र॒ह्मणे॑ चा॒ग्नीधे॑ च॒ देयेति॑ [19],
द्विभा॑गम्ब्र॒ह्मणे॒ तृती॑यम॒ग्नीध॑ ऐ॒न्द्रो वै ब्र॒ह्मा वै᳚ष्ण॒वो᳚ऽग्नीद्यथै॒व तावक॑ल्पेता॒मित्
</details>

<details open><summary>विश्वास-प्रस्तुतिः</summary>

अथा॑हुर्ब्र॒ह्मणे॑ चा॒ग्नीधे॑ च॒ देयेति॑ । [19]  
द्विभा॑गम् ब्र॒ह्मणे॒ तृती॑यम् अ॒ग्नीधे᳚ ।
</details>

<details><summary>मूलम्</summary>

अथा॑हुर्ब्र॒ह्मणे॑ चा॒ग्नीधे॑ च॒ देयेति॑ । [19]  
द्विभा॑गम् ब्र॒ह्मणे॒ तृती॑यम् अ॒ग्नीधे᳚ ।
</details>

<details><summary>भट्टभास्कर-टीका</summary>

11अथापरे ब्रुवते - ब्रह्मण इत्यादि ॥ गतम् ।
</details>

<details open><summary>विश्वास-प्रस्तुतिः</summary>

ऐ॒न्द्रो वै ब्र॒ह्मा,  वै॒ष्ण॒वो᳚ऽग्नीद्,
यथै॒व तावक॑ल्पेता॒मिति॑ ।
</details>

<details><summary>मूलम्</summary>

ऐ॒न्द्रो वै ब्र॒ह्मा,  वै॒ष्ण॒वो᳚ऽग्नीद्,
यथै॒व तावक॑ल्पेता॒मिति॑ ।
</details>

<details><summary>भट्टभास्कर-टीका</summary>

यथैवेति । यथैव इन्द्रविष्णुभ्यां कल्पितं तथैव तदीययोः ब्रह्माग्नीध्रयोः युक्तं भवितुमर्हतीति ॥
</details>

<details><summary>मूलम् (संयुक्तम्)</summary>

अथा॑हु॒र्या क॑ल्या॒णी ब॑हुरू॒पा सा देयेत्यथा॑हु॒र्या द्वि॑रू॒पोभ॒यत॑एनी॒ सा देयेति॑ स॒हस्र॑स्य॒ परि॑गृहीत्यै॒
</details>

<details open><summary>विश्वास-प्रस्तुतिः</summary>

अथा॑हु॒र्या क॑ल्या॒णी ब॑हुरू॒पा सा देयेेति॑ ।
</details>

<details><summary>मूलम्</summary>

अथा॑हु॒र्या क॑ल्या॒णी ब॑हुरू॒पा सा देयेेति॑ ।
</details>

<details><summary>भट्टभास्कर-टीका</summary>

12अथान्ये आचक्षते - या कल्याणी गुणवती अनेकरूपा च तादृशी अन्या देयेति ॥ 'वहोर्नञ्वत्, इति नञ्वद्भावात् 'नञ्सुभ्याम्' इत्युत्तरपदान्तोदात्तत्वम् ।
</details>

<details open><summary>विश्वास-प्रस्तुतिः</summary>

अथा॑हु॒र्या द्वि॑रू॒पोभ॒यत॑एनी॒ सा देयेति॑, स॒हस्र॑स्य॒ परि॑गृहीत्यै ।
</details>

<details><summary>मूलम्</summary>

अथा॑हु॒र्या द्वि॑रू॒पोभ॒यत॑एनी॒ सा देयेति॑, स॒हस्र॑स्य॒ परि॑गृहीत्यै ।
</details>

<details><summary>भट्टभास्कर-टीका</summary>

अपरे चाहुः - या द्विरूपा उभयतएनी उभयपार्श्वशुक्ला सा तादृशी देयेति । तत्सहस्रस्य परिगृहीत्यै सहस्रस्य परिग्रहार्थं भवति । अन्यासां गवाम् । 'वर्णादनुदात्तात्' इति ङीप्, एनीशब्दस्य नत्वम्, 'तत्पुरुषे' अव्ययपूर्वपदप्रकृतिस्वरत्वम् 'नञ्कुनिपातानामेव' इति चेत् व्यत्ययेन भविष्यति । द्विरूपशब्दः निरुदकादिषु द्रष्टव्यः ॥
</details>

<details><summary>मूलम् (संयुक्तम्)</summary>

तद्वा ए॒तथ्स॒हस्र॒स्याय॑नꣳ स॒हस्रꣵ॑ स्तो॒त्रीयाः᳚ स॒हस्र॒न्दख्षि॑णास्स॒हस्र॑सम्मितस्सुव॒र्गो लो॒कस्सु॑व॒र्गस्य॑ लो॒कस्या॒भिजि॑त्यै ॥ [20]
</details>

<details open><summary>विश्वास-प्रस्तुतिः</summary>

तद्वा ए॒तथ्स॒हस्र॒स्याय॑नम् ।  
</details>

<details><summary>मूलम्</summary>

तद्वा ए॒तथ्स॒हस्र॒स्याय॑नम् ।  
</details>

<details><summary>भट्टभास्कर-टीका</summary>

13तद्वा इत्यादि ॥ तदेतत्त्रिरात्राख्यं कर्म सहस्रस्यायनं लाभहेतुः ।
</details>

<details open><summary>विश्वास-प्रस्तुतिः</summary>

स॒हस्रꣵ॑ स्तो॒त्रीयाः᳚ ,
</details>

<details><summary>मूलम्</summary>

स॒हस्रꣵ॑ स्तो॒त्रीयाः᳚ ,
</details>

<details><summary>भट्टभास्कर-टीका</summary>

सहस्रमस्य स्तोत्रीया भवन्ति, नवत्यधिकशतमग्निष्टोमस्य, त्रिपञ्चाशदधिकं शतद्वयमुक्थ्यस्य । द्विचत्वारिंशदधिकानि चत्वारि शतान्यतिरात्रस्य । शेषं वैकृतं पञ्चदशाधिकं शतं च द्विरात्रे दर्शितम् । सर्वस्तोमे स्तोत्रे भवाः स्तोत्रीयाः । गर्गादित्वाच्छः ।
</details>

<details open><summary>विश्वास-प्रस्तुतिः</summary>

स॒हस्र॒न्दख्षि॑णाः ।
</details>

<details><summary>मूलम्</summary>

स॒हस्र॒न्दख्षि॑णाः ।
</details>

<details><summary>भट्टभास्कर-टीका</summary>

अथास्य सहस्रं दक्षिणा भवन्ति ।
</details>

<details open><summary>विश्वास-प्रस्तुतिः</summary>

स॒हस्र॑सम्मितस्सुव॒र्गो लो॒कः ।  
सु॒व॒र्गस्य॑ लो॒कस्या॒भिजि॑त्यै ॥ [20]
</details>

<details><summary>मूलम्</summary>

स॒हस्र॑सम्मितस्सुव॒र्गो लो॒कः ।  
सु॒व॒र्गस्य॑ लो॒कस्या॒भिजि॑त्यै ॥ [20]
</details>

<details><summary>भट्टभास्कर-टीका</summary>

यस्मादेवं तस्मात् सहस्रसम्मितस्य महत्त्वात् सहस्रतुल्यस्य स्वर्गस्य लोकस्य विजयाय भवति । 'तादौ च ' इति गतेः प्रकृतिस्वरत्वम् । सहस्रेण सम्मितं तुल्यमिति । 'तृतीया कर्मणि' इति पूर्वपदप्रकृतिस्वरत्वम् । उपमानपूर्वपदप्रकृतिस्वरत्वं वा ॥

इति सप्तमे प्रथमे पञ्चमोनुवाकः ॥
</details>
