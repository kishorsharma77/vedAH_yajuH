+++
title = "१७ दीक्षाहुतिमन्त्राः"

+++
विश्वेदेवा ऋषयः
<details><summary>मूलम् (संयुक्तम्)</summary>

पृ॒थि॒व्यै स्वाहा॒ऽन्तरि॑ख्षाय॒ स्वाहा॑ दि॒वे स्वाहा॒ऽग्नये॒ स्वाहा॒ सोमा॑य॒ स्वाहा॒ सूर्या॑य॒ स्वाहा॑ च॒न्द्रम॑से॒ स्वाहाऽह्ने॒ स्वाहा॒ रात्रि॑यै॒ स्वाह॒र्जवे॒ स्वाहा॑ सा॒धवे॒ स्वाहा॑ सुख्षि॒त्यै स्वाहा᳚ ख्षु॒धे स्वाहा॑ऽऽशिति॒म्ने स्वाहा॒ रोगा॑य॒ स्वाहा॑ हि॒माय॒ स्वाहा॑ शी॒ताय॒ स्वाहा॑ऽऽत॒पाय॒ स्वाहाऽर॑ण्याय॒ स्वाहा॑ सुव॒र्गाय॒ स्वाहा॑ लो॒काय॒ स्वाहा॒ सर्व॑स्मै॒ स्वाहा᳚ ॥ 46 ॥  
</details>

<details open><summary>विश्वास-प्रस्तुतिः</summary>

पृ॒थि॒व्यै स्वाहा᳚ । अ॒न्तरि॑ख्षाय॒ स्वाहा᳚ । दि॒वे स्वाहा᳚ ।  
अ॒ग्नये॒ स्वाहा᳚ । सोमा॑य॒ स्वाहा᳚ । सूर्या॑य॒ स्वाहा᳚ ।   
च॒न्द्रम॑से॒ स्वाहा᳚ । अह्ने॒ स्वाहा᳚ । रात्रि॑यै॒ स्वाहा᳚ ।  
ऋ॒जवे॒ स्वाहा᳚ । स्वा॒धवे॒ स्वाहा᳚ । सु॒ख्षि॒त्यै स्वाहा᳚ ।  
ख्षु॒धे स्वाहा᳚ । आ॒शि॒ति॒म्ने स्वाहा᳚ । रोगा॑य॒ स्वाहा᳚ ।   
हि॒माय॒ स्वाहा᳚ । शी॒ताय॒ स्वाहा᳚ । आ॒त॒पाय॒ स्वाहा᳚ ।  
अर॑ण्याय॒ स्वाहा᳚ । सु॒व॒र्गाय॒ स्वाहा᳚ । लो॒काय॒ स्वाहा᳚ । सर्व॑स्मै॒ स्वाहा᳚ । (46) ॥17॥  
</details>

<details><summary>मूलम्</summary>

पृ॒थि॒व्यै स्वाहा᳚ । अ॒न्तरि॑ख्षाय॒ स्वाहा᳚ । दि॒वे स्वाहा᳚ ।  
अ॒ग्नये॒ स्वाहा᳚ । सोमा॑य॒ स्वाहा᳚ । सूर्या॑य॒ स्वाहा᳚ ।   
च॒न्द्रम॑से॒ स्वाहा᳚ । अह्ने॒ स्वाहा᳚ । रात्रि॑यै॒ स्वाहा᳚ ।  
ऋ॒जवे॒ स्वाहा᳚ । स्वा॒धवे॒ स्वाहा᳚ । सु॒ख्षि॒त्यै स्वाहा᳚ ।  
ख्षु॒धे स्वाहा᳚ । आ॒शि॒ति॒म्ने स्वाहा᳚ । रोगा॑य॒ स्वाहा᳚ ।   
हि॒माय॒ स्वाहा᳚ । शी॒ताय॒ स्वाहा᳚ । आ॒त॒पाय॒ स्वाहा᳚ ।  
अर॑ण्याय॒ स्वाहा᳚ । सु॒व॒र्गाय॒ स्वाहा᳚ । लो॒काय॒ स्वाहा᳚ । सर्व॑स्मै॒ स्वाहा᳚ । (46) ॥17॥  
</details>

<details><summary>भट्टभास्कर-टीका</summary>

1अथ दीक्षाहुतयः - पृथिव्यै स्वाहेत्यादि ॥ एकविंशतिः । निगदव्याख्याताः । ऋज्वादयः पृथिव्यादयो लोकाः । यथोक्तं - 'इयं वा ऋजुः । अन्तरिक्षं साधु । असौ सुक्षितिः' इति । सुक्षित्यै, स एव स्वरः । क्षुधे 'सावेकाचः' इत्युदात्तत्वम् । आशितिम्ने आशितमसुहितं तत्स्वभावाय । छन्दसीमनिच् । यद्वा - आशितृशब्दात् 'छन्दसि' इतीमनिच्, 'तुरिष्ठेमेयस्सु' इति एकदेशस्य ऋकारस्य लोपश्छान्दसः, उदात्तनिवृत्तिस्वरेण विभक्तेरुदात्तत्वम् । रोगाय । गतम् । सर्वस्मै याऽनुक्ता दीक्षादेवता, यश्च उपसर्गः, यश्च फलभूतः, पुण्यलोकः? तस्मै सर्वस्मै स्वाहेति ॥

सप्तमे प्रथमे सप्तदशोनुवाकः ॥
</details>
