+++
title = "०४ अङ्गिरसाम् अहीनेषु द्विरात्रविधिः"

+++
सोमऋषिः
<details><summary>मूलम् (संयुक्तम्)</summary>

अङ्गि॑रसो॒ वै स॒त्त्रमा॑सत॒ ते सु॑व॒र्गल्ँलो॒कमा॑य॒न्तेषाꣳ॑ ह॒विष्माꣳ॑श्च हवि॒ष्कृच्चा॑हीयेता॒न्ताव॑कामयेताꣳ सुव॒र्गल्ँलो॒कमि॑या॒वेति॒ तावे॒तन्द्वि॑रा॒त्रम॑पश्यता॒न्तमाह॑रता॒न्तेना॑यजेता॒न्ततो॒ वै तौ सु॑व॒र्गल्ँलो॒कमै॑ता॒य्ँय ए॒वव्ँवि॒द्वान्द्वि॑रा॒त्रेण॒ यज॑ते सुव॒र्गमे॒व लो॒कमे॑ति॒ तावैता॒म्पूर्वे॒णाऽह्नाऽग॑च्छता॒मुत्त॑रेण [11]  
अ॒भि॒प्ल॒वᳶ पूर्व॒मह॑र्भवति॒ गति॒रुत्त॑र॒ञ्
</details>

<details open><summary>विश्वास-प्रस्तुतिः</summary>

अङ्गि॑रसो॒ वै स॒त्त्रमा॑सत ।
</details>

<details><summary>मूलम्</summary>

अङ्गि॑रसो॒ वै स॒त्त्रमा॑सत ।
</details>

<details><summary>भट्टभास्कर-टीका</summary>

1एवं सर्वेऽप्येकाहा विहिताः । द्विरात्रादयोप्यहीनाः क्रमेण विधीयन्ते । सर्वे चाहीनाः अन्यतरतोतिरात्रा भवन्ति । यदि चैवाहीनो यदि च सत्रं, उभयथैवोभयतोतिरात्रो द्वादशाहो भवति आदेशात् । 'अन्यथाऽहीनोपि उभयतोतिरात्रो भवति । सर्वमुत्तरत्र वक्ष्यते । अङ्गिरस इत्यादि ॥ आसिरयमकर्मकः, सोस्मिन्विषये आस्थानकर्मेत्येके । यथा सत्रं भवति तथाऽऽसतेत्यन्ये । सत्रासनं सहासनं क्रतुविशेषस्याख्या, तदकुर्वतेत्यपरे ॥ यथा 'प्रति प्रातिष्ठदध्वरे' इत्यादि ।
</details>

<details open><summary>विश्वास-प्रस्तुतिः</summary>

ते सु॑व॒र्गल्ँलो॒कमा॑यन् ।
तेषाꣳ॑ ह॒विष्माꣳ॑श्च हवि॒ष्कृच्चा॑हीयेताम् ।
</details>

<details><summary>मूलम्</summary>

ते सु॑व॒र्गल्ँलो॒कमा॑यन् ।
तेषाꣳ॑ ह॒विष्माꣳ॑श्च हवि॒ष्कृच्चा॑हीयेताम् ।
</details>

<details><summary>भट्टभास्कर-टीका</summary>

तेषां मध्ये हविष्मद्धविष्कृन्नामानौ अहीयेतां तस्मात्स्थानात्प्रच्युतौ ।
</details>

<details open><summary>विश्वास-प्रस्तुतिः</summary>

ताव् अ॑कामयेताम् - सुव॒र्गल्ँ लो॒कम् इ॒या॒वेति॑ ।  
ताव् ए॒तन् द्वि॑रा॒त्रम् अ॑पश्यताम् ।
</details>

<details><summary>मूलम्</summary>

ताव् अ॑कामयेताम् - सुव॒र्गल्ँ लो॒कम् इ॒या॒वेति॑ ।  
ताव् ए॒तन् द्वि॑रा॒त्रम् अ॑पश्यताम् ।
</details>

<details><summary>भट्टभास्कर-टीका</summary>

तावकामयेतामिति । चत्वारो द्विरात्राः व्युष्टिद्विरात्राङ्गिरसकपिवन चेत्ररथनामानः । तत्रैतमित्याङ्गिरसं निर्दिशति इतरनिवृत्त्यर्थम् ।
</details>

<details open><summary>विश्वास-प्रस्तुतिः</summary>

तमाह॑रताम्।  तेना॑यजेताम् । ततो॒ वै तौ सु॑व॒र्गल्ँ लो॒कमै॑ताम् ।  
य ए॒वव्ँ वि॒द्वान् द्वि॑रा॒त्रेण॒ यज॑ते, सुव॒र्गम् ए॒व लो॒कम् ए॑ति।   
तावैताम् पूर्वे॒णाऽह्नाऽग॑च्छता॒म् उत्त॑रेण ।  
</details>

<details><summary>मूलम्</summary>

तमाह॑रताम्।  तेना॑यजेताम् । ततो॒ वै तौ सु॑व॒र्गल्ँ लो॒कमै॑ताम् ।  
य ए॒वव्ँ वि॒द्वान् द्वि॑रा॒त्रेण॒ यज॑ते, सुव॒र्गम् ए॒व लो॒कम् ए॑ति।   
तावैताम् पूर्वे॒णाऽह्नाऽग॑च्छता॒म् उत्त॑रेण ।  
</details>

<details><summary>भट्टभास्कर-टीका</summary>

तमाहरतां इष्टसाधन त्वेन गृहीतवन्तौ, तेनायजेतां इष्टं साधितवन्तौ । यद्वा - तमाहरतां तमारभेतां तेन अयजेतां देवान् पूजितवन्तौ ततस्स्वर्गं गतौ । ऐतां स्वर्गार्थं प्रस्थितौ, अगच्छतां स्वर्गं प्राप्तवन्तौ ।
</details>

<details open><summary>विश्वास-प्रस्तुतिः</summary>

अ॒भि॒प्ल॒वᳶ पूर्व॒मह॑र्भवति , गति॒रुत्त॑रम् ।
</details>

<details><summary>मूलम्</summary>

अ॒भि॒प्ल॒वᳶ पूर्व॒मह॑र्भवति , गति॒रुत्त॑रम् ।
</details>

<details><summary>भट्टभास्कर-टीका</summary>

अभिप्लवः षडहस्याद्यमहः अस्य पूर्वमहर्भवति । गतिरुत्तरमिति । अष्टमोतिरात्रविशेषः उत्तरमहर्भवति ॥
</details>

<details><summary>मूलम् (संयुक्तम्)</summary>

ज्योति॑ष्टोमोऽग्निष्टो॒मᳶ पूर्व॒मह॑र्भवति॒ तेज॒स्तेनाव॑ रुन्द्धे॒ सर्व॑स्तोमोऽतिरा॒त्र उत्त॑र॒ꣳ॒ सर्व॒स्याप्त्यै॒ सर्व॒स्याव॑रुद्ध्यै
</details>

<details open><summary>विश्वास-प्रस्तुतिः</summary>

ज्योति॑ष्टोमो ऽग्निष्टो॒मᳶ पूर्व॒म् अह॑र् भवति ।
तेज॒स्तेन अव॑ रुन्धे ।
</details>

<details><summary>मूलम्</summary>

ज्योति॑ष्टोमो ऽग्निष्टो॒मᳶ पूर्व॒म् अह॑र् भवति ।
तेज॒स्तेन अव॑ रुन्धे ।
</details>

<details><summary>भट्टभास्कर-टीका</summary>

2तयोः स्तोमविधानार्थमाह - ज्योतिष्टोमः त्रिवृदादिस्तोमचतुष्टयवानग्निष्टोमः अग्निष्टोमसामान्तं पूर्वमहर्भवति ।
</details>

<details open><summary>विश्वास-प्रस्तुतिः</summary>

सर्व॑स्तोमोऽतिरा॒त्र उत्त॑रम् ।
सर्व॒स्याप्त्यै᳚ ।
सर्व॒स्याव॑रुध्यै ।
</details>

<details><summary>मूलम्</summary>

सर्व॑स्तोमोऽतिरा॒त्र उत्त॑रम् ।
सर्व॒स्याप्त्यै᳚ ।
सर्व॒स्याव॑रुध्यै ।
</details>

<details><summary>भट्टभास्कर-टीका</summary>

सर्वस्तोमः सर्वसंस्थासंबन्धिस्तोमवानतिरात्रो द्वितीयमहर्भवति । यथोक्तं - 'चतुर्विंशाः पवमानाः पञ्चदशानि त्रीण्याज्यानि, सप्तदशमच्छावाकस्य एकविंशानि त्रीणि पृष्ठानि, त्रिणव मच्छावाकस्य त्रयस्त्रिंशोग्निष्टोमसामानि एकविंशान्युक्थ्यानि सषोडशिकानि पञ्चदशी रात्रिः त्रिवृत्सन्धिः' इति ॥
</details>

<details><summary>मूलम् (संयुक्तम्)</summary>

गाय॒त्रम्पूर्वेह॒न्थ्साम॑ भवति॒ तेजो॒ वै गा॑य॒त्री गा॑य॒त्री ब्र॑ह्मवर्च॒सन्तेज॑ ए॒व ब्र॑ह्मवर्च॒समा॒त्मन्ध॑त्ते॒ त्रैष्टु॑भ॒मुत्त॑र॒ ओजो॒ वै वी॒र्य॑न्त्रि॒ष्टुगोज॑ ए॒व वी॒र्य॑मा॒त्मन्ध॑त्ते
</details>

<details open><summary>विश्वास-प्रस्तुतिः</summary>

गा॒य॒त्रम्पूर्वेह॒न्थ्साम॑ भवति।
तेजो॒ वै गा॑य॒त्री । गा॒य॒त्री ब्र॑ह्मवर्च॒सम्।
तेज॑ ए॒व ब्र॑ह्मवर्च॒समा॒त्मन्ध॑त्ते।
</details>

<details><summary>मूलम्</summary>

गा॒य॒त्रम्पूर्वेह॒न्थ्साम॑ भवति।
तेजो॒ वै गा॑य॒त्री । गा॒य॒त्री ब्र॑ह्मवर्च॒सम्।
तेज॑ ए॒व ब्र॑ह्मवर्च॒समा॒त्मन्ध॑त्ते।
</details>

<details><summary>भट्टभास्कर-टीका</summary>

3गायत्रं गायत्रीप्रभवं पूर्वेऽह्नि साम भवति।
</details>

<details open><summary>विश्वास-प्रस्तुतिः</summary>

त्रैष्टु॑भ॒मुत्त॑र॒ ओजो॒ वै वी॒र्य॑म्,
त्रि॒ष्टुगोज॑ ए॒व वी॒र्य॑मा॒त्मन्ध॑त्ते।
</details>

<details><summary>मूलम्</summary>

त्रैष्टु॑भ॒मुत्त॑र॒ ओजो॒ वै वी॒र्य॑म्,
त्रि॒ष्टुगोज॑ ए॒व वी॒र्य॑मा॒त्मन्ध॑त्ते।
</details>

<details><summary>भट्टभास्कर-टीका</summary>

त्रैष्टुभमुत्तरस्मिन्नह्नि ।
आज्ये त्रैष्टुभस्य साम्नोभावात् होतुराज्ये विधानम् । यथोक्तमाचार्येण - 'होतुराज्यं संपादयेत्' इति ॥
</details>

<details><summary>मूलम् (संयुक्तम्)</summary>

रथन्त॒रम्पूर्वे᳚ [12]
अह॒न्थ्साम॑ भवती॒यव्ँवै र॑थन्त॒रम॒स्यामे॒व प्रति॑ तिष्ठति बृ॒हदुत्त॑रे॒ऽसौ वै बृ॒हद॒मुष्या॑मे॒व प्रति॑ तिष्ठति॒ तदा॑हु॒ᳵ क्व॑ जग॑ती चानु॒ष्टुप्चेति॑
</details>

<details open><summary>विश्वास-प्रस्तुतिः</summary>

र॒थ॒न्त॒रम् पूर्वेह॒न्थ् साम॑ भवति ।[12]
</details>

<details><summary>मूलम्</summary>

र॒थ॒न्त॒रम् पूर्वेह॒न्थ् साम॑ भवति ।[12]
</details>

<details><summary>भट्टभास्कर-टीका</summary>

4रथन्तरं बृहच्च पृष्ठेषु नियम्यते ।
</details>

<details open><summary>विश्वास-प्रस्तुतिः</summary>

इ॒यव्ँ वै  र॑थन्त॒रम॒स्यामे॒व प्रति॑ तिष्ठति,
बृ॒हदुत्त॑रे॒ऽसौ वै बृ॒हद॒मुष्या॑मे॒व प्रति॑ तिष्ठति।  
तदा॑हु॒ᳵ क्व॑ जग॑ती चानु॒ष्टुप्चेति॑ ।
</details>

<details><summary>मूलम्</summary>

इ॒यव्ँ वै  र॑थन्त॒रम॒स्यामे॒व प्रति॑ तिष्ठति,
बृ॒हदुत्त॑रे॒ऽसौ वै बृ॒हद॒मुष्या॑मे॒व प्रति॑ तिष्ठति।  
तदा॑हु॒ᳵ क्व॑ जग॑ती चानु॒ष्टुप्चेति॑ ।
</details>

<details><summary>भट्टभास्कर-टीका</summary>

तदाहुरिति । तत्र चोदयन्तीत्यर्थः । एते गायत्रीत्रिष्टुभौ दृष्टे । क्वेदानीं जगत्यनुष्टुभौ द्रष्टव्ये इति ॥
</details>

<details><summary>मूलम् (संयुक्तम्)</summary>

वैखान॒सम्पूर्वेऽह॒न्थ्साम॑ भवति॒ तेन॒ जग॑त्यै॒ नैति॑ षोड॒श्युत्त॑रे॒ तेना॑नु॒ष्टुभः
</details>

<details open><summary>विश्वास-प्रस्तुतिः</summary>

वै॒खा॒न॒सम् पूर्वेऽह॒न्थ्साम॑ भवति ।
</details>

<details><summary>मूलम्</summary>

वै॒खा॒न॒सम् पूर्वेऽह॒न्थ्साम॑ भवति ।
</details>

<details><summary>भट्टभास्कर-टीका</summary>

5परिहरति - वैखानसमिति ॥ पृष्ठेपु बार्हतं साम वैखानसं भवति बृहतीचतुरभ्यासात् षट्त्रिंशदक्षरा । तत्र चतस्रो जगत्यो भवन्ति ।
</details>

<details open><summary>विश्वास-प्रस्तुतिः</summary>

तेन॒ जग॑त्यै॒ नैति॑ ।
</details>

<details><summary>मूलम्</summary>

तेन॒ जग॑त्यै॒ नैति॑ ।
</details>

<details><summary>भट्टभास्कर-टीका</summary>

तेन जगत्यै जगत्या नैति न हीयते यज्ञः ।
</details>

<details open><summary>विश्वास-प्रस्तुतिः</summary>

षो॒ड॒श्युत्त॑रे॒ तेना॑नु॒ष्टुभः॑ । +++(नैति)+++ ।
</details>

<details><summary>मूलम्</summary>

षो॒ड॒श्युत्त॑रे॒ तेना॑नु॒ष्टुभः॑ । +++(नैति)+++ ।
</details>

<details><summary>भट्टभास्कर-टीका</summary>

षोडशीसाम गौरिवीतमुत्तरस्मिन्नह्नि भवति उक्थ्येभ्यः पुरस्तात् भवति । द्वे चानुष्टुभौ । तेनानुष्टुभो नैतीत्येव ॥
</details>

<details><summary>मूलम् (संयुक्तम्)</summary>

अथा॑हु॒र्यथ्स॑मा॒ने᳚ऽर्धमा॒से स्याता॑मन्यत॒रस्याह्नो॑ वी॒र्य॑मनु॑ पद्ये॒तेत्य॑मावा॒स्या॑या॒म्पूर्व॒मह॑र्भव॒त्युत्त॑रस्मि॒न्नुत्त॑र॒न्नानै॒वार्ध॑मा॒सयो᳚र्भवतो॒ नाना॑वीर्ये भवतो ह॒विष्म॑न्निधन॒म्पूर्व॒मह॑र्भवति हवि॒ष्कृन्नि॑धन॒मुत्त॑र॒म्प्रति॑ष्ठित्यै ॥ [13]
</details>

<details open><summary>विश्वास-प्रस्तुतिः</summary>

अथा॑हु॒र्यथ्स॑मा॒ने᳚ऽर्धमा॒से स्याता॑म्,
अ॒न्य॒त॒रस्याह्नो॑ वी॒र्य॑मनु॑ पद्येत ।
</details>

<details><summary>मूलम्</summary>

अथा॑हु॒र्यथ्स॑मा॒ने᳚ऽर्धमा॒से स्याता॑म्,
अ॒न्य॒त॒रस्याह्नो॑ वी॒र्य॑मनु॑ पद्येत ।
</details>

<details><summary>भट्टभास्कर-टीका</summary>

6अथाहुः - यदि समाने एकस्मिन्नर्धमासे स्यातां द्वे अप्यहनी अन्यतरस्याह्नः वीर्यं फलसाधनसामर्थ्यं अनुपद्येत प्रसज्येत, एकमेवाहस्स्यादिति यावत् ।
</details>

<details open><summary>विश्वास-प्रस्तुतिः</summary>

इत्य॑मावा॒स्या॑या॒म्पूर्व॒मह॑र्भवति, उत्त॑रस्मि॒न्नुत्त॑रम् ।
</details>

<details><summary>मूलम्</summary>

इत्य॑मावा॒स्या॑या॒म्पूर्व॒मह॑र्भवति, उत्त॑रस्मि॒न्नुत्त॑रम् ।
</details>

<details><summary>भट्टभास्कर-टीका</summary>

तस्मादमावास्या यां पूर्वमहर्भवति । उत्तरस्मिन्यजनीयेऽह्नि द्वितीयमहर्भवति ।
</details>

<details open><summary>विश्वास-प्रस्तुतिः</summary>

नानै॒वार्ध॑मा॒सयो᳚र्भवतः, नाना॑वीर्ये भवतः ।
</details>

<details><summary>मूलम्</summary>

नानै॒वार्ध॑मा॒सयो᳚र्भवतः, नाना॑वीर्ये भवतः ।
</details>

<details><summary>भट्टभास्कर-टीका</summary>

एवं क्रियमाणे नानाभूतयोः पृथग्भूतयोरर्धमासयोः कृतौ भवतः ।
</details>

<details open><summary>विश्वास-प्रस्तुतिः</summary>

ह॒विष्म॑न्निधन॒म्पूर्व॒मह॑र्भवति।
</details>

<details><summary>मूलम्</summary>

ह॒विष्म॑न्निधन॒म्पूर्व॒मह॑र्भवति।
</details>

<details><summary>भट्टभास्कर-टीका</summary>

हविष्मन्निधनमिति । हविष्मच्छब्दवत् हविष्मत् निधनं स्तोमो यस्य तद्धविष्मन्निधनं पूर्वमहः ।
</details>

<details open><summary>विश्वास-प्रस्तुतिः</summary>

ह॒वि॒ष्कृन्नि॑धन॒मुत्त॑र॒म्प्रति॑ष्ठित्यै ॥ [13] ]
</details>

<details><summary>मूलम्</summary>

ह॒वि॒ष्कृन्नि॑धन॒मुत्त॑र॒म्प्रति॑ष्ठित्यै ॥ [13] ]
</details>

<details><summary>भट्टभास्कर-टीका</summary>

एवं हविष्कृन्निधनमुत्तरमहः । तत्प्रतिष्ठित्यै भवति द्रष्टृभ्यां संबन्धेन अह्नोस्स्थिरत्वं भवति । एतेनाङ्गिरसेन सर्वे द्विरात्रा व्याख्याताः ॥

इति सप्तमे प्रथमे चतुर्थोनुवाकः ॥
</details>
