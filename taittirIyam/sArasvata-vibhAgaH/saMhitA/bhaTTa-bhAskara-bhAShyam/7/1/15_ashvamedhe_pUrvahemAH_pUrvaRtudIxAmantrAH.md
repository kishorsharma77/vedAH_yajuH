+++
title = "१५ अश्वमेधे पूर्वहेमाः , पूर्वऋतुदीक्षामन्त्राः"

+++
विश्वेदेवा ऋषयः

<details><summary>मूलम् (संयुक्तम्)</summary>

पृ॒थि॒व्यै स्वाहा॒ऽन्तरि॑ख्षाय॒ स्वाहा॑ दि॒वे स्वाहा॒ सूर्या॑य॒ स्वाहा॑ च॒न्द्रम॑से॒ स्वाहा॒ नख्ष॑त्रेभ्य॒स्स्वाहा॒ प्राच्यै॑ दि॒शे स्वाहा॒ दख्षि॑णायै दि॒शे स्वाहा᳚ प्र॒तीच्यै॑ दि॒शे स्वाहोदी᳚च्यै दि॒शे स्वाहो॒र्ध्वायै॑ दि॒शे स्वाहा॑ दि॒ग्भ्यस्स्वाहा॑ऽवान्तरदि॒शाभ्य॒स्स्वाहा॒ समा᳚भ्य॒स्स्वाहा॑ श॒रद्भ्य॒स्स्वाहा॑ऽहोरा॒त्रेभ्य॒स्स्वाहा᳚ऽर्धमा॒सेभ्य॒स्स्वाहा॒ मासे᳚भ्य॒स्स्वाह॒र्तुभ्य॒स्स्वाहा॑ सव्ँवथ्स॒राय॒ स्वाहा॒ सर्व॑स्मै॒ स्वाहा᳚ ॥ 44 ॥  
</details>

<details open><summary>विश्वास-प्रस्तुतिः</summary>

पृ॒थि॒व्यै स्वाहा᳚ । अ॒न्तरि॑ख्षाय॒ स्वाहा᳚ । दि॒वे स्वाहा᳚ ।   
सूर्या॑य॒ स्वाहा᳚ । च॒न्द्रम॑से॒ स्वाहा᳚ । नख्ष॑त्रेभ्य॒स्स्वाहा᳚। प्राच्यै॑ दि॒शे स्वाहा᳚।  
दख्षि॑णायै दि॒शे स्वाहा᳚ । प्र॒तीच्यै॑ दि॒शे स्वाहा᳚ ।  
उदी᳚च्यै दि॒शे स्वाहा᳚ । ऊ॒र्ध्वायै॑ दि॒शे स्वाहा᳚ ।  
दि॒ग्भ्यस्स्वाहा᳚ । अ॒वा॒न्त॒र॒दि॒शाभ्य॒स्स्वाहा᳚ ।  
समा᳚भ्य॒स्स्वाहा᳚ । श॒रद्भ्य॒स्स्वाहा᳚ ।  
अ॒हो॒रा॒त्रेभ्य॒स्स्वाहा᳚ ।  अ॒र्ध॒मा॒सेभ्य॒स्स्वाहा᳚ ।  
मासे᳚भ्य॒स् स्वाहा᳚ । ऋ॒तुभ्य॒स्स्वाहा᳚ ।  
स॒व्ँव॒थ्स॒राय॒ स्वाहा᳚ । सर्व॑स्मै॒ स्वाहा᳚ ॥ 44 ॥  
</details>

<details><summary>मूलम्</summary>

पृ॒थि॒व्यै स्वाहा᳚ । अ॒न्तरि॑ख्षाय॒ स्वाहा᳚ । दि॒वे स्वाहा᳚ ।   
सूर्या॑य॒ स्वाहा᳚ । च॒न्द्रम॑से॒ स्वाहा᳚ । नख्ष॑त्रेभ्य॒स्स्वाहा᳚। प्राच्यै॑ दि॒शे स्वाहा᳚।  
दख्षि॑णायै दि॒शे स्वाहा᳚ । प्र॒तीच्यै॑ दि॒शे स्वाहा᳚ ।  
उदी᳚च्यै दि॒शे स्वाहा᳚ । ऊ॒र्ध्वायै॑ दि॒शे स्वाहा᳚ ।  
दि॒ग्भ्यस्स्वाहा᳚ । अ॒वा॒न्त॒र॒दि॒शाभ्य॒स्स्वाहा᳚ ।  
समा᳚भ्य॒स्स्वाहा᳚ । श॒रद्भ्य॒स्स्वाहा᳚ ।  
अ॒हो॒रा॒त्रेभ्य॒स्स्वाहा᳚ ।  अ॒र्ध॒मा॒सेभ्य॒स्स्वाहा᳚ ।  
मासे᳚भ्य॒स् स्वाहा᳚ । ऋ॒तुभ्य॒स्स्वाहा᳚ ।  
स॒व्ँव॒थ्स॒राय॒ स्वाहा᳚ । सर्व॑स्मै॒ स्वाहा᳚ ॥ 44 ॥  
</details>

<details><summary>भट्टभास्कर-टीका</summary>

1अथ पूर्वा ऋतुदीक्षाः - पृथिव्यै स्वाहेत्यादि ॥ गताः । पृथिव्यास्स एव स्वरः । 'ऊडिदम्' इति दिवः । 'सावेकाचः' इति दिशः । दिग्भ्य इति सामान्येनोच्यते । अवान्तरदिशाः कोणाः । समाशरच्छब्दौ संवत्सरविशेषवचनौ । गतौ गतेरिष्यन्? वर्षवचनावित्येके । इह तु ताभ्यां तदवयवभूताः सूक्ष्मा यामघटिकानिमेषादयो गृह्यन्ते । सर्वस्मै यौ दिक्कालकार्यौ यौ च दिक्कालावनुक्तौ तस्मै सर्वस्मै स्वाहेति ॥


इति सप्तमे प्रथमे पञ्चदशोनुवाकः ॥
</details>
