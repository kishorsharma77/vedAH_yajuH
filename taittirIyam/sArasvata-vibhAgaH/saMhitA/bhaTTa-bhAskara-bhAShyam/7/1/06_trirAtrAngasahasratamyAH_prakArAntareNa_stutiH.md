+++
title = "०६ त्रिरात्राङ्गसहस्रतम्याः प्रकारान्तरेण स्तुतिः, तदङ्गहोमादिविधिश्च"

+++

त्रिष्टुप् । विश्वेदेवा ऋषयः
<details><summary>मूलम् (संयुक्तम्)</summary>

सोमो॒ वै स॒हस्र॑मविन्द॒त्तमिन्द्रोऽन्व॑विन्द॒त्तौ य॒मो न्याग॑च्छ॒त्ताव॑ब्रवी॒दस्तु॒ मेऽत्रापीत्यस्तु॒ ही ३ इत्य॑ब्रूता॒ꣳ॒ स य॒म एक॑स्याव्ँवी॒र्य॑म्पर्य॑पश्यदि॒यव्ँवा अ॒स्य स॒हस्र॑स्य वी॒र्य॑म्बिभ॒र्तीति॒ ताव॑ब्रवीदि॒यम्ममास्त्वे॒तद्यु॒वयो॒रिति॒
</details>

<details open><summary>विश्वास-प्रस्तुतिः</summary>

सोमो॒ वै स॒हस्र॑मविन्दत् ।
</details>

<details><summary>मूलम्</summary>

सोमो॒ वै स॒हस्र॑मविन्दत् ।
</details>

<details><summary>भट्टभास्कर-टीका</summary>

1इदानीं प्रकारान्तरेण सहस्रतमी स्तूयते - सोमो वा इत्यादि ॥ सोमो गवां सहस्रमलभत ।
</details>

<details open><summary>विश्वास-प्रस्तुतिः</summary>

तमिन्द्रोऽन्व॑विन्दत् ।
</details>

<details><summary>मूलम्</summary>

तमिन्द्रोऽन्व॑विन्दत् ।
</details>

<details><summary>भट्टभास्कर-टीका</summary>

इन्द्रोपीमं सोममागम्य तदेव गवां सहस्रमविन्दत् ।
</details>

<details open><summary>विश्वास-प्रस्तुतिः</summary>

तौ य॒मो न्याग॑च्छत् ।
</details>

<details><summary>मूलम्</summary>

तौ य॒मो न्याग॑च्छत् ।
</details>

<details><summary>भट्टभास्कर-टीका</summary>

एवं तदुभयोरभवत् भागः तौ सोमेन्द्रौ यमोन्यागच्छत् निकामयमान आगच्छत् । 'गतिर्गतौ' इति गतेरनुदात्तत्वम्, समासश्च ।
</details>

<details open><summary>विश्वास-प्रस्तुतिः</summary>

ताव॑ब्रवी॒द् + "अस्तु॒ मेऽत्रापी"ति॑ ।
</details>

<details><summary>मूलम्</summary>

ताव॑ब्रवी॒द् + "अस्तु॒ मेऽत्रापी"ति॑ ।
</details>

<details><summary>भट्टभास्कर-टीका</summary>

तौ चाब्रवीत् - ममाप्यत्र गवां सहस्रे अंशित्वमस्त्विति ।
</details>

<details open><summary>विश्वास-प्रस्तुतिः</summary>

अस्तु॒ ही३ इत्य॑ब्रूताम् ।
</details>

<details><summary>मूलम्</summary>

अस्तु॒ ही३ इत्य॑ब्रूताम् ।
</details>

<details><summary>भट्टभास्कर-टीका</summary>

अथास्तु हि इति तमब्रूताम् । 'प्रतिश्रवणे च' इति प्लुतः, अभिपूजिते वा ।
</details>

<details open><summary>विश्वास-प्रस्तुतिः</summary>

स य॒म एक॑स्याव्ँ वी॒र्य॑म् पर्य॑पश्यद् - इ॒यव्ँ वा अ॒स्य स॒हस्र॑स्य वी॒र्य॑म् बिभ॒र्तीति॑ ।
</details>

<details><summary>मूलम्</summary>

स य॒म एक॑स्याव्ँ वी॒र्य॑म् पर्य॑पश्यद् - इ॒यव्ँ वा अ॒स्य स॒हस्र॑स्य वी॒र्य॑म् बिभ॒र्तीति॑ ।
</details>

<details><summary>भट्टभास्कर-टीका</summary>

ततः प्रतिश्रुतांशो यमः एकस्यां सहस्रतम्यां सर्वस्मादपि गोसमूहात् वीर्यं पर्यपश्यत् कार्त्स्न्येनापश्यत्
इयमेकैव अस्य सहस्रस्य वीर्यं बिभर्तीति ।
</details>

<details open><summary>विश्वास-प्रस्तुतिः</summary>

ताव॑ब्रवीद् इ॒यम् ममास्त्वे॒तद् यु॒वयो॒रिति॑ ।
</details>

<details><summary>मूलम्</summary>

ताव॑ब्रवीद् इ॒यम् ममास्त्वे॒तद् यु॒वयो॒रिति॑ ।
</details>

<details><summary>भट्टभास्कर-टीका</summary>

एवं पश्यन् तौ सोमेन्द्रौ यमोब्रवीत् - इयमेकैव ममास्तु एतत्सहस्रं युवयोरस्त्विति । 'यूष्मदस्मदोर्ङसि' इति ममशब्द आद्युदात्तः ॥
</details>

<details><summary>मूलम् (संयुक्तम्)</summary>

ताव॑ब्रूता॒ꣳ॒ सर्वे॒ वा ए॒तदे॒तस्या᳚व्ँवी॒र्य᳚म् [21]  
परि॑ पश्या॒मोऽꣳश॒मा ह॑रामहा॒ इति॒ तस्या॒मꣳश॒माह॑रन्त
</details>

<details open><summary>विश्वास-प्रस्तुतिः</summary>

ताव॑ब्रूता॒ꣳ॒ - सर्वे॒ वा ए॒तद् ए॒तस्या᳚व्ँ वी॒र्य॑म् परि॑ पश्यामो, +++(अतो)+++ ऽꣳश॒॒मा ह॑रामहा॒  इति॑ । [21]  
तस्या॒म् अꣳश॒माऽऽह॑रन्त ।
</details>

<details><summary>मूलम्</summary>

ताव॑ब्रूता॒ꣳ॒ - सर्वे॒ वा ए॒तद् ए॒तस्या᳚व्ँ वी॒र्य॑म् परि॑ पश्यामो, +++(अतो)+++ ऽꣳश॒॒मा ह॑रामहा॒  इति॑ । [21]  
तस्या॒म् अꣳश॒माऽऽह॑रन्त ।
</details>

<details><summary>भट्टभास्कर-टीका</summary>

'अथ तच्छ्रुत्वा विदिताभिप्रायौ तावब्रूताम् - सर्वे वयमेतस्यां विद्यमानं वीर्य सहस्रसम्मितं परिपश्यामः,
अंशं च हरामहै अंशनियमं चानयैव कुर्म इतीत्थं कृतमतयस्सर्वेऽपि सोमेन्द्रयमाः तस्यामंशमाहरन्त तामेव नियमहेतुं कृत्वा स्वंस्वंमंश गृहीतवन्तः ॥
</details>

<details><summary>मूलम् (संयुक्तम्)</summary>

ताम॒फ्सु प्रावे॑शय॒न्थ्सोमा॑यो॒देहीति॒ सा रोहि॑णी पिङ्ग॒लैक॑हायनी रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस्स॒होदैत्तस्मा॒द्रोहि॑ण्या पिङ्ग॒लयैक॑हायन्या॒ सोम॑ङ्क्रीणीया॒द्य ए॒वव्ँवि॒द्वान्रोहि॑ण्या पिङ्ग॒लयैक॑हायन्या॒ सोम॑ङ्क्री॒णाति॒ त्रय॑स्त्रिꣳशता चै॒वास्य॑ त्रि॒भिश्च॑ [22]  
श॒तैस्सोम॑ᳵ क्री॒तो भ॑वति॒ सुक्री॑तेन यजते
</details>

<details open><summary>विश्वास-प्रस्तुतिः</summary>

ताम॒फ्सु प्रावे॑शय॒न्थ्सोमा॑यो॒देहीति॑ ।
</details>

<details><summary>मूलम्</summary>

ताम॒फ्सु प्रावे॑शय॒न्थ्सोमा॑यो॒देहीति॑ ।
</details>

<details><summary>भट्टभास्कर-टीका</summary>

3कथमित्याह - तामित्यादि ॥ सोमो यादृशीं त्वामर्हति यावतीश्च गा अर्हति तदनुरूपा उदेहि उदयं प्रतिपद्यस्वेति तामप्सु प्रावेशयन् । पूर्ववद्गतिस्वरसमासौ ।
</details>

<details open><summary>विश्वास-प्रस्तुतिः</summary>

सा रोहि॑णी पिङ्ग॒लैक॑हायनी रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस् स॒होदैत्।
</details>

<details><summary>मूलम्</summary>

सा रोहि॑णी पिङ्ग॒लैक॑हायनी रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस् स॒होदैत्।
</details>

<details><summary>भट्टभास्कर-टीका</summary>

सेत्यादि । रोहिणी रोहितवर्णा । 'वर्णादनुदात्तात्' इति ङीप् । पिङ्गला पिङ्गलाक्षी एकहायनी एकवर्षा । 'दामहायनान्ताच्च' इति ङीप् । ईदृशी भूत्वा रूपं चैतदनुगुणं कृत्वा त्रयस्त्रिंशदधिकशतत्रयसङ्ख्याभिर्गोभिस्सह उदैत् उदगच्छत् । पूर्ववन्निधातसमासौ ।
</details>

<details open><summary>विश्वास-प्रस्तुतिः</summary>

तस्मा॒द्रोहि॑ण्या पिङ्ग॒लयैक॑हायन्या॒ सोम॑ङ्क्रीणीयात् ।  
य ए॒वव्ँ वि॒द्वान् रोहि॑ण्या पिङ्ग॒लयैक॑हायन्या॒ सोम॑ङ्क्री॒णाति॑ ।  
त्रय॑स्त्रिꣳशता चै॒वास्य॑ त्रि॒भिश्च॒ श॒तैस्सोम॑ᳵ क्री॒तो भ॑वति । [22]
सुक्री॑तेन यजते ।  
</details>

<details><summary>मूलम्</summary>

तस्मा॒द्रोहि॑ण्या पिङ्ग॒लयैक॑हायन्या॒ सोम॑ङ्क्रीणीयात् ।  
य ए॒वव्ँ वि॒द्वान् रोहि॑ण्या पिङ्ग॒लयैक॑हायन्या॒ सोम॑ङ्क्री॒णाति॑ ।  
त्रय॑स्त्रिꣳशता चै॒वास्य॑ त्रि॒भिश्च॒ श॒तैस्सोम॑ᳵ क्री॒तो भ॑वति । [22]
सुक्री॑तेन यजते ।  
</details>

<details><summary>भट्टभास्कर-टीका</summary>

तस्मादित्यादि । गतम् ॥
त्रथस्त्रिंशता चैवेत्यादि । तदात्मकत्वात्तासाम् । ततस्सुक्रीतेन सोमेन यजते । प्रादिसमासे 'गतिरनन्तरः' इति स्वरः ॥
</details>

<details><summary>मूलम् (संयुक्तम्)</summary>

ताम॒फ्सु प्रावे॑शय॒न्निन्द्रा॑यो॒देहीति॒ सा रोहि॑णी लख्ष्म॒णा प॑ष्ठौ॒ही वार्त्र॑घ्नी रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस्स॒होदैत्तस्मा॒द्रोहि॑णील्ँलख्ष्म॒णाम्प॑ष्ठौ॒हीव्ँवार्त्र॑घ्नीन्दद्या॒द्य ए॒वव्ँवि॒द्वान्रोहि॑णील्ँलख्ष्म॒णाम्प॑ष्ठौ॒हीव्ँवार्त्र॑घ्नी॒न्ददा॑ति॒ त्रय॑स्त्रिꣳशच्चै॒वास्य॒ त्रीणि॑ च श॒तानि॒ सा द॒त्ता [23]  
भ॒व॒ति॒
</details>

<details open><summary>विश्वास-प्रस्तुतिः</summary>

ताम॒फ्सु प्रावे॑शय॒न्निन्द्रा॑यो॒देहीति॑ ।
</details>

<details><summary>मूलम्</summary>

ताम॒फ्सु प्रावे॑शय॒न्निन्द्रा॑यो॒देहीति॑ ।
</details>

<details><summary>भट्टभास्कर-टीका</summary>

4तामित्यादि ॥ इन्द्रायानुरूपमुदेहीति तां पुनरप्सु प्रावेशयन् ।
</details>

<details open><summary>विश्वास-प्रस्तुतिः</summary>

सा रोहि॑णी लख्ष्म॒णा प॑ष्ठौ॒ही, वार्त्र॑घ्नी रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस्स॒होदैत् ।
</details>

<details><summary>मूलम्</summary>

सा रोहि॑णी लख्ष्म॒णा प॑ष्ठौ॒ही, वार्त्र॑घ्नी रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस्स॒होदैत् ।
</details>

<details><summary>भट्टभास्कर-टीका</summary>

रोहिणी उक्तलक्षणा । लक्ष्मणा लक्ष्मवती । पामादित्वान्नप्रत्ययः । पष्ठौही चतुर्वर्षा । पष्ठं वहतीति 'वहश्च' इति ण्विः, 'वाहः' इति ङीप्, 'वाह ऊठ्' इत्यूठ्, 'एत्येधत्यूठ्सु' इति वृद्धिः । वार्त्रघ्नी द्विरूपेत्येके । इन्द्ररूपधारिणीत्यन्ये । गतमन्यत् । 'षपूर्वस्य' इत्यादिना अल्लोपः, वृषादित्वादाद्युदात्तत्वम् ।
</details>

<details open><summary>विश्वास-प्रस्तुतिः</summary>

तस्मा॒द्रोहि॑णील्ँ लख्ष्म॒णाम्प॑ष्ठौ॒हीव्ँ वार्त्र॑घ्नीन्दध्यात् ।  
य ए॒वव्ँ वि॒द्वान् रोहि॑णील्ँ लख्ष्म॒णाम्प॑ष्ठौ॒हीव्ँ वार्त्र॑घ्नी॒न् ददा॑ति ।  
त्रय॑स्त्रिꣳशच्चै॒वास्य॒ त्रीणि॑ च श॒तानि॑,
सा द॒त्ता  भ॑वति ।[23]
</details>

<details><summary>मूलम्</summary>

तस्मा॒द्रोहि॑णील्ँ लख्ष्म॒णाम्प॑ष्ठौ॒हीव्ँ वार्त्र॑घ्नीन्दध्यात् ।  
य ए॒वव्ँ वि॒द्वान् रोहि॑णील्ँ लख्ष्म॒णाम्प॑ष्ठौ॒हीव्ँ वार्त्र॑घ्नी॒न् ददा॑ति ।  
त्रय॑स्त्रिꣳशच्चै॒वास्य॒ त्रीणि॑ च श॒तानि॑,
सा द॒त्ता  भ॑वति ।[23]
</details>

<details><summary>भट्टभास्कर-टीका</summary>

सा दत्ता भवतीति सैवैका दत्ता त्रयस्त्रिंशदधिकशतत्रयतुल्या भवतीति । क्व पुनरियं दातव्या भवति? उक्तमाचार्येण - 'सङ्ग्रामं जित्वा राजन्ये एतां दद्यात्' इति । तत्र वचनात् प्रकरणं बाध्यते ॥
</details>

<details><summary>मूलम् (संयुक्तम्)</summary>

ताम॒फ्सु प्रावे॑शयन्य॒मायो॒देहीति॒ सा जर॑ती मू॒र्खा त॑ज्जघ॒न्या रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस्स॒होदैत्तस्मा॒ज्जर॑तीम्मू॒र्खान्त॑ज्जघ॒न्याम॑नु॒स्तर॑णीङ्कुर्वीत॒ य ए॒वव्ँवि॒द्वाञ्जर॑तीम्मू॒र्खान्त॑ज्जघ॒न्याम॑नु॒स्तर॑णीङ्कुरु॒ते त्रय॑स्त्रिꣳशच्चै॒वास्य॒ त्रीणि॑ च श॒तानि॒ सामुष्मि॑ल्ँलो॒के भ॑वति
</details>

<details open><summary>विश्वास-प्रस्तुतिः</summary>

ताम॒फ्सु प्रावे॑शयन् य॒मयो॒देहीति॑ ।  
सा जर॑ती मू॒र्खा त॑ज्जघ॒न्या, रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस् स॒होदैत् ।
</details>

<details><summary>मूलम्</summary>

ताम॒फ्सु प्रावे॑शयन् य॒मयो॒देहीति॑ ।  
सा जर॑ती मू॒र्खा त॑ज्जघ॒न्या, रू॒पङ्कृ॒त्वा त्रय॑स्त्रिꣳशता च त्रि॒भिश्च॑ श॒तैस् स॒होदैत् ।
</details>

<details><summary>भट्टभास्कर-टीका</summary>

5पुनरपि प्रावेशयन् यमायेति ॥
जरती वृद्धा । जीर्यतेरतृन् । मूर्खा रोषणशीला । तज्जघन्या जघन्यरूपा जाता । दुश्शीलेत्यन्ये । सैव जघन्या तज्जघन्या, नेदृश्यन्या जघन्यास्तीति ।
</details>

<details open><summary>विश्वास-प्रस्तुतिः</summary>

तस्मा॒ज् जर॑तीम् मू॒र्खान् त॑ज्जघ॒न्याम् अ॑नु॒स्तर॑णीङ् कुर्वीत ।  
</details>

<details><summary>मूलम्</summary>

तस्मा॒ज् जर॑तीम् मू॒र्खान् त॑ज्जघ॒न्याम् अ॑नु॒स्तर॑णीङ् कुर्वीत ।  
</details>

<details><summary>भट्टभास्कर-टीका</summary>

तस्मादित्यादि । ईदृशमिनुस्तरणीं पितृमेधे कुर्वीत । मृताय या हन्यते सानुस्तरणी । अनु स्तीर्यते इत्यनुस्तरणिः, कर्मणि ल्युट् । अत्रापि वचनात्प्रकरणबाधः ।
</details>

<details open><summary>विश्वास-प्रस्तुतिः</summary>

य ए॒वव्ँ वि॒द्वाञ्जर॑तीम्मू॒र्खान् त॑ज्जघ॒न्याम् अ॑नु॒स्तर॑णीङ् कुरु॒ते ,
त्रय॑स्त्रिꣳशच् चै॒वास्य॒ त्रीणि॑ च श॒तानि॑ सामुष्मि॑ल्ँ लो॒के भ॑वति ।
</details>

<details><summary>मूलम्</summary>

य ए॒वव्ँ वि॒द्वाञ्जर॑तीम्मू॒र्खान् त॑ज्जघ॒न्याम् अ॑नु॒स्तर॑णीङ् कुरु॒ते ,
त्रय॑स्त्रिꣳशच् चै॒वास्य॒ त्रीणि॑ च श॒तानि॑ सामुष्मि॑ल्ँ लो॒के भ॑वति ।
</details>

<details><summary>भट्टभास्कर-टीका</summary>

साऽमुष्मिन्निति । सा एवैका गौरमुष्मिन् लोके अस्य दातुः मृतस्य वा त्रयस्त्रिंशदधिक- शतत्रयसखङ्यया परिणता भोगाय भवतीति ॥
</details>

<details><summary>मूलम् (संयुक्तम्)</summary>

वागे॒व स॑हस्रत॒मी तस्मा᳚त् [24]  
वरो॒ देय॒स्सा हि वर॑स्स॒हस्र॑मस्य॒ सा द॒त्ता भ॑वति॒ तस्मा॒द्वरो॒ न प्र॑ति॒गृह्य॒स्सा हि वर॑स्स॒हस्र॑मस्य॒ प्रति॑गृहीतम्भवति
</details>

<details open><summary>विश्वास-प्रस्तुतिः</summary>

वाग् ए॒व स॑हस्रत॒मी, तस्मा᳚त् वरो॒ देयः॑ ।[24]
</details>

<details><summary>मूलम्</summary>

वाग् ए॒व स॑हस्रत॒मी, तस्मा᳚त् वरो॒ देयः॑ ।[24]
</details>

<details><summary>भट्टभास्कर-टीका</summary>

6वागेवेत्यादि ॥ एवं दर्शितरूपत्रया एकोनसहस्रा या सहस्रतमी सा वागेव स्वयं प्रकृष्टतमेति यावत् ।
तस्माद्वरो देयः । सहस्रदक्षिणेऽमुष्मिन् सहस्रं दत्तं भवतीति भावः ।
</details>

<details open><summary>विश्वास-प्रस्तुतिः</summary>

सा हि वरः॑ । स॒हस्र॑म् अस्य॒ सा द॒त्ता भ॑वति ।
</details>

<details><summary>मूलम्</summary>

सा हि वरः॑ । स॒हस्र॑म् अस्य॒ सा द॒त्ता भ॑वति ।
</details>

<details><summary>भट्टभास्कर-टीका</summary>

कः पुनस्स द्रव्यविशेष इत्याह - सा हीति । एषा खलु सहस्रतमी उत्कृष्टो द्रव्यविशेषः, सर्वस्माद्गोसहस्राद्वागात्मकत्वात् । तस्मात्सैवैका दत्ता अस्य दातुस्सहस्रं भवति ।
</details>

<details open><summary>विश्वास-प्रस्तुतिः</summary>

तस्मा॒द्वरो॒ न प्र॑तिगृह्यः॑ ।
</details>

<details><summary>मूलम्</summary>

तस्मा॒द्वरो॒ न प्र॑तिगृह्यः॑ ।
</details>

<details><summary>भट्टभास्कर-टीका</summary>

तस्मादेव हेतोर्वरो विशिष्टो द्रव्यविशेषः सहस्रतम्यादिः न प्रतिगृह्यः न प्रतिगृहीतव्यः । 'प्रत्यपिभ्यां ग्रहेः' इति क्यप् ।
</details>

<details open><summary>विश्वास-प्रस्तुतिः</summary>

सा हि वर॑स्स॒हस्र॑मस्य॒ प्रति॑गृहीतम्भवति।
</details>

<details><summary>मूलम्</summary>

सा हि वर॑स्स॒हस्र॑मस्य॒ प्रति॑गृहीतम्भवति।
</details>

<details><summary>भट्टभास्कर-टीका</summary>

हेतुमाह - सा हीति । सा खलु सहस्रतमी विशिष्टद्रव्यात्मिका, तामेव चायं ददाति, तस्मात्तत्परिग्रहे सहस्रमस्य प्रतिगृहीतं भवति । ततश्च सहस्रस्य प्रतिग्रहदोषः ॥
</details>

<details><summary>मूलम् (संयुक्तम्)</summary>

इ॒यव्ँवर॒ इति॑ ब्रूया॒दथा॒न्याम्ब्रू॑यादि॒यम्ममेति॒ तथा᳚स्य॒ तथ्स॒हस्र॒मप्र॑तिगृहीतम्भवति।
</details>

<details open><summary>विश्वास-प्रस्तुतिः</summary>

इ॒यव्ँवर॒ इति॑ ब्रू॒यात् ।
</details>

<details><summary>मूलम्</summary>

इ॒यव्ँवर॒ इति॑ ब्रू॒यात् ।
</details>

<details><summary>भट्टभास्कर-टीका</summary>

7समाधत्ते - इयं वर इति ॥ 'इयं वरः' इति सहस्रतमीं प्रतिग्राहयिता ब्रूयात् ।
</details>

<details open><summary>विश्वास-प्रस्तुतिः</summary>

अथा॒न्याम् ब्रू॑यादि॒यम्ममेति॑ ।
</details>

<details><summary>मूलम्</summary>

अथा॒न्याम् ब्रू॑यादि॒यम्ममेति॑ ।
</details>

<details><summary>भट्टभास्कर-टीका</summary>

अथान्यामन्यो ब्रूयात् 'इयं मम' इति ।
</details>

<details open><summary>विश्वास-प्रस्तुतिः</summary>

तथा᳚स्य॒ तथ्स॒हस्र॒मप्र॑तिगृहीतम् भवति ।
</details>

<details><summary>मूलम्</summary>

तथा᳚स्य॒ तथ्स॒हस्र॒मप्र॑तिगृहीतम् भवति ।
</details>

<details><summary>भट्टभास्कर-टीका</summary>

तथा सति 'इयं वरः' इति वचनात् तेन सहस्रं दत्तं भवति । इयं ममेत्यन्यस्या वचनात् इतरेण सहस्रं प्र[मप्र]तिगृहीतं भवति ॥
</details>

<details><summary>मूलम् (संयुक्तम्)</summary>

उभयतए॒नी स्या॒त्तदा॑हुरन्यतए॒नी स्या᳚थ्स॒हस्र॑म्प॒रस्ता॒देत॒मिति॒ यैव वरः॑ [25]  
क॒ल्या॒णी रू॒पस॑मृद्धा॒ सा स्या॒थ्सा हि वर॒स्समृ॑द्ध्यै
</details>

<details open><summary>विश्वास-प्रस्तुतिः</summary>

उ॒भ॒य॒त॒ए॒नी स्या᳚त् । तदा॑हुरन्यतए॒नी स्या᳚त् ,
स॒हस्र॑म्प॒रस्ता॒देत॒मिति॑ ।
</details>

<details><summary>मूलम्</summary>

उ॒भ॒य॒त॒ए॒नी स्या᳚त् । तदा॑हुरन्यतए॒नी स्या᳚त् ,
स॒हस्र॑म्प॒रस्ता॒देत॒मिति॑ ।
</details>

<details><summary>भट्टभास्कर-टीका</summary>

8उभयतएनीत्यादि ॥ व्यत्ययेन 'नञ्कुनिपातानाम्' इति वचनात्समासान्तोदात्तत्वमेव । तदाहुरिति ॥ तत्राहुरन्ये इत्यर्थः । अन्यतः एकपार्श्वे शुक्ला सहस्रतमी स्यात् । परस्तात् इतरस्मिन् भागे सहस्रभूतमेतं शुक्लं स्यात् । उभयमिदं तुल्यं, तस्यास्सहस्रेण तुल्यत्वात् इत्येवमस्यास्स्तुतिः ।
</details>

<details open><summary>विश्वास-प्रस्तुतिः</summary>

यैव वर॑ᳵ कल्या॒णी रू॒पस॑मृद्धा॒ , सा स्या᳚त् ।[25]  
</details>

<details><summary>मूलम्</summary>

यैव वर॑ᳵ कल्या॒णी रू॒पस॑मृद्धा॒ , सा स्या᳚त् ।[25]  
</details>

<details><summary>भट्टभास्कर-टीका</summary>

पक्षान्तरमाह - यैवेति । या वरद्रव्यात्मिका कल्याणगुणवती रूपसमृद्धा शोभनरूपा च । 'तृतीया कर्मणि' इति पूर्वपदप्रकृतिस्वरत्वम् । सा स्याद्देया सहस्रमध्ये सा हि तद्रूपा हि वरो भवति ।
</details>

<details open><summary>विश्वास-प्रस्तुतिः</summary>

सा हि वर॒स्समृ॑द्ध्यै ।
</details>

<details><summary>मूलम्</summary>

सा हि वर॒स्समृ॑द्ध्यै ।
</details>

<details><summary>भट्टभास्कर-टीका</summary>

तस्मात्सा दातुस्ममृद्ध्यै भवति । 'तादौ च' इति गतेः प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

तामुत्त॑रे॒णाग्नी᳚ध्रम्पर्या॒णीया॑हव॒नीय॒स्यान्ते᳚ द्रोणकल॒शमव॑ घ्रापये॒दा जि॑घ्र क॒लश॑म्मह्यु॒रुधा॑रा॒ पय॑स्व॒त्या त्वा॑ विश॒न्त्विन्द॑वस्समु॒द्रमि॑व॒ सिन्ध॑व॒स्सा मा॑ स॒हस्र॒ आ भ॑ज प्र॒जया॑ प॒शुभि॑स्स॒ह पुन॒र्मा वि॑शताद्र॒यिरिति॑ प्र॒जयै॒वैन॑म्प॒शुभी॑ र॒य्या सम् [26]  
अ॒र्ध॒य॒ति॒ प्र॒जावा᳚न्पशु॒मान्र॑यि॒मान्भ॑वति॒ य ए॒वव्ँवेद ।
</details>

<details open><summary>विश्वास-प्रस्तुतिः</summary>

तामुत्त॑रे॒णाग्नी᳚ध्रम् पर्या॒णीया॑हव॒नीय॒स्यान्ते᳚ द्रोणकल॒शम् अव॑ घ्रापयेत् ।
"आ जि॑घ्र क॒लश॑म् मह्य् उ॒रुधा॑रा॒ पय॑स्वती ।  
आ त्वा॑ विश॒न्त्व् इन्द॑वस् समु॒द्रमि॑व॒ सिन्ध॑वः ।  
सा मा॑ स॒हस्र॒ आ भ॑ज ।  
प्र॒जया॑॑ प॒शुभि॑स् स॒ह पुन॒र् मा वि॑शताद् र॒यिर्" इति॑ ।  
</details>

<details><summary>मूलम्</summary>

तामुत्त॑रे॒णाग्नी᳚ध्रम् पर्या॒णीया॑हव॒नीय॒स्यान्ते᳚ द्रोणकल॒शम् अव॑ घ्रापयेत् ।
"आ जि॑घ्र क॒लश॑म् मह्य् उ॒रुधा॑रा॒ पय॑स्वती ।  
आ त्वा॑ विश॒न्त्व् इन्द॑वस् समु॒द्रमि॑व॒ सिन्ध॑वः ।  
सा मा॑ स॒हस्र॒ आ भ॑ज ।  
प्र॒जया॑॑ प॒शुभि॑स् स॒ह पुन॒र् मा वि॑शताद् र॒यिर्" इति॑ ।  
</details>

<details><summary>भट्टभास्कर-टीका</summary>

9तामुत्तरेणेत्यादि ॥ अग्नीधश्शरणमाग्नीघ्रम् । 'अग्नीधश्शरणे च' इति रण् । तदुत्तरेण तां गां पर्याणीय परित आनीयाहवनीयस्यान्ते समीपे 'आ जिघ्र' इति मन्त्रेण द्रोणकलशमवघ्रापयेत् । इयं च सप्तपदा शक्वरी सर्वे च पादा अष्टाक्षराः ।
हे महि मंहनीये कलशमाजिघ्र आभिमुख्येन जिघ्र । उरुधारा विस्तीर्णधारा त्वं पयस्वती बहुक्षीरा,
त्वां इन्दवस्सोमरसाः आविशन्तु समुद्रमिव नद्यः सा त्वमेवंविशिष्टा मां सहस्र आभज स्वामित्वेन स्थापय । निमित्तसप्तमी वा । सहस्रार्थमाभज ।
प्र॒जयै॒वैन॑म् प॒शुभी॑ र॒य्या सम॑र्धयति । (26)
प्र॒जावा᳚न् पशु॒मान् र॑यि॒मान्भ॑वति॒ य ए॒वव्ँवेद॑ ।
प्रजया पशुभिश्च सह त्वत्प्रसादात् पुनर्मा विशतात् दानारन्तरमेव गोसहस्रलक्षणा रयिर्मां प्राप्नोतु । प्रजयेत्यादि ॥
</details>

<details><summary>मूलम् (संयुक्तम्)</summary>

तया॑ स॒हाग्नी᳚ध्रम्प॒रेत्य॑ पु॒रस्ता᳚त्प्र॒तीच्या॒न्तिष्ठ॑न्त्याञ्जुहुयादु॒भा जि॑ग्यथु॒र्न परा॑ जयेथे॒ न परा॑ जिग्ये कत॒रश्च॒नैनोः᳚ । इन्द्र॑श्च विष्णो॒ यदप॑स्पृधेथान्त्रे॒धा स॒हस्र॒व्ँवि तदै॑रयेथा॒मिति॑
</details>

<details open><summary>विश्वास-प्रस्तुतिः</summary>

तया॑ स॒हाग्नी᳚ध्रम्प॒रेत्य॑ पु॒रस्ता᳚त् प्र॒तीच्या॒न् तिष्ठ॑न्त्याञ् जुहुयाद् -  
"उ॒भा जि॑ग्यथुर् , न परा॑ जयेथे॒ ,
न परा॑ जिग्ये कत॒रश्च॒नैनोः᳚ ।  

इन्द्र॑श्च विष्णो॒ यदप॑स्पृधेथान्,
त्रे॒धा स॒हस्र॒व्ँवि तदै॑रयेथा॒म्" इति॑ ।  
</details>

<details><summary>मूलम्</summary>

तया॑ स॒हाग्नी᳚ध्रम्प॒रेत्य॑ पु॒रस्ता᳚त् प्र॒तीच्या॒न् तिष्ठ॑न्त्याञ् जुहुयाद् -  
"उ॒भा जि॑ग्यथुर् , न परा॑ जयेथे॒ ,
न परा॑ जिग्ये कत॒रश्च॒नैनोः᳚ ।  

इन्द्र॑श्च विष्णो॒ यदप॑स्पृधेथान्,
त्रे॒धा स॒हस्र॒व्ँवि तदै॑रयेथा॒म्" इति॑ ।  
</details>

<details><summary>भट्टभास्कर-टीका</summary>

10तया सहेत्यादि ॥ आग्नीध्रं परेत्य परागत्य तस्याः पुरस्तात् प्रतीच्यां तिष्ठन्त्यां प्रत्यङ्मुख्यां 'उभा जिग्यथुः' इति जुहोति - त्रिष्टुबियं 'प्रसो अग्ने' इत्यत्र व्याख्याता । एवं दर्शितौ उभावपि युवां सर्वधा जिग्यथुः जयथः न कदा चिदपि पराजयेथे ।
तथा हि - एनयोर्मध्ये कतरश्च एकतरोपि न कदाचित्पराजिग्ये ।
किं च - हे विष्णो त्वं च इन्द्रश्च यदपस्पृधेथां स्पर्धां कृतवन्तौ यथा 'तस्यामिन्द्रश्च विष्णुश्च व्यायच्छे- ताम्' इति तद्गवां सहस्रं त्रेधा व्यैरयेथां विभक्तवन्तौ विभज्य च व्यवस्यितवन्तौ द्विभागे इन्द्रः तृतीये त्वमिति ॥
</details>

<details><summary>मूलम् (संयुक्तम्)</summary>

त्रेधाविभ॒क्तव्ँवै त्रि॑रा॒त्रे स॒हस्रꣳ॑ साह॒स्रीमे॒वैना᳚ङ्करोति स॒हस्र॑स्यै॒वैना॒म्मात्रा᳚म् [27]  
क॒रो॒ति॒ रू॒पाणि॑ जुहोति रू॒पैरे॒वैना॒ꣳ॒ सम॑र्धयति॒
</details>

<details open><summary>विश्वास-प्रस्तुतिः</summary>

त्रे॒धा॒ वि॒भ॒क्त॒व्ँ वै त्रि॑रा॒त्रे स॒हस्र᳚म् ।
</details>

<details><summary>मूलम्</summary>

त्रे॒धा॒ वि॒भ॒क्त॒व्ँ वै त्रि॑रा॒त्रे स॒हस्र᳚म् ।
</details>

<details><summary>भट्टभास्कर-टीका</summary>

11तदिदमनेन मन्त्रेणोक्तमिति दर्शयति - त्रेधा विभक्तं वा इत्यादि ॥ गतम् ।
</details>

<details open><summary>विश्वास-प्रस्तुतिः</summary>

सा॒ह॒स्रीमे॒वैना᳚ङ्करोति ।
</details>

<details><summary>मूलम्</summary>

सा॒ह॒स्रीमे॒वैना᳚ङ्करोति ।
</details>

<details><summary>भट्टभास्कर-टीका</summary>

साहस्रीं सहस्रस्य संबन्धिनीं सहस्रतमीमेवैनां करोति त्रेधाविभक्तसहस्रानुवादेन ।
</details>

<details open><summary>विश्वास-प्रस्तुतिः</summary>

स॒हस्र॑स्यै॒वैना॒म् मात्रा᳚ङ् करोति ।(27)
</details>

<details><summary>मूलम्</summary>

स॒हस्र॑स्यै॒वैना॒म् मात्रा᳚ङ् करोति ।(27)
</details>

<details><summary>भट्टभास्कर-टीका</summary>

किं च - सहस्रस्य मात्रां तुल्यप्रमाणामेनां करोति । मीयतेऽनयेति मात्रा उपमानम् ।
</details>

<details open><summary>विश्वास-प्रस्तुतिः</summary>

रू॒पाणि॑ जुहोति । रू॒पैरे॒वैना॒ꣳ॒ सम॑र्धयति ।
</details>

<details><summary>मूलम्</summary>

रू॒पाणि॑ जुहोति । रू॒पैरे॒वैना॒ꣳ॒ सम॑र्धयति ।
</details>

<details><summary>भट्टभास्कर-टीका</summary>

रूपाणीत्यादि । यान्यश्वमेधे प्रसिद्धानि 'अञ्जन्नेताय' इत्यादीनि रूपाणि तानि यथार्थमूहित्वा जुहोति रूपसमृद्धामेनां करोति ॥
</details>

<details><summary>मूलम् (संयुक्तम्)</summary>

तस्या॑ उपो॒त्थाय॒ कर्ण॒मा ज॑पे॒दिडे॒ रन्तेऽदि॑ते॒ सर॑स्वति॒ प्रिये॒ प्रेय॑सि॒ महि॒ विश्रु॑त्ये॒तानि॑ ते अघ्निये॒ नामा॑नि सु॒कृत॑म्मा दे॒वेषु॑ ब्रूता॒दिति॑ दे॒वेभ्य॑ ए॒वैन॒मा वे॑दय॒त्यन्वे॑नन्दे॒वा बु॑ध्यन्ते ॥ [28]
</details>

<details open><summary>विश्वास-प्रस्तुतिः</summary>

तस्या॑ उपो॒त्थाय॒ कर्ण॒मा ज॑पेद्,
</details>

<details><summary>मूलम्</summary>

तस्या॑ उपो॒त्थाय॒ कर्ण॒मा ज॑पेद्,
</details>

<details><summary>भट्टभास्कर-टीका</summary>

12तस्या उपोत्थाय कर्णसमीपमागत्य स्थित्वा जपेत् - इडे रन्ते इति इयं विराट्चतुष्पदा ॥ सर्वाण्येतान्यामन्त्रितानि 'आमन्त्रितं पूर्वमविद्यमानवत्' इत्यविद्यमानत्वान्निघाताभावः, ततष्षाष्टिकमाद्युदात्तत्वम् । अष्टौ गाव एताः, तादात्म्येन संस्तूयते । तेन 'नामन्त्रिते समानाधिकरणम्' इति निषेधाभावः । तेन पदात्परत्वाभावात् षाष्टिकमाद्युदात्तत्वमेव ।
</details>

<details open><summary>विश्वास-प्रस्तुतिः</summary>

इडे॒ रन्तेऽदि॑ते॒ सर॑स्वति॒ प्रिये॒ प्रेय॑सि॒ महि॒ विश्रु॑त्य् ,
</details>

<details><summary>मूलम्</summary>

इडे॒ रन्तेऽदि॑ते॒ सर॑स्वति॒ प्रिये॒ प्रेय॑सि॒ महि॒ विश्रु॑त्य् ,
</details>

<details><summary>भट्टभास्कर-टीका</summary>

हे इडे अन्नवति, रन्ते रतिहेतो, अदिते अखण्डिते, सरस्वति सरणवति, प्रिये सर्वस्य प्रीणयित्रि, प्रेयसि प्रियतरे रत्नादेरपि, महि महनीये, विश्रुति विशेषेण श्रुते । 'क्तिच्क्तौ च' इति क्तिच्, 'कृदिकारादक्तिनः' इति ङीष् ।
</details>

<details open><summary>विश्वास-प्रस्तुतिः</summary>

ए॒तानि॑ ते अघ्निये॒ नामा॑नि , सु॒कृत॑म्मा दे॒वेषु॑ ब्रूतादिति॑ ।
</details>

<details><summary>मूलम्</summary>

ए॒तानि॑ ते अघ्निये॒ नामा॑नि , सु॒कृत॑म्मा दे॒वेषु॑ ब्रूतादिति॑ ।
</details>

<details><summary>भट्टभास्कर-टीका</summary>

हे अघ्निये अहन्तव्ये आयुष्मति एतानि तव नामानि, सा त्वं किं नाम न कुर्याः, किं वा कर्तुं न शक्यं त्वया । सा तादृशी महानुभावा त्वं देवेषु सुकृतं शोभनकर्माणं मां ब्रूयात् आवेदयतादित्याशास्ते । 'सुकर्मपाप' इत्यादिना क्विप् ।
</details>

<details open><summary>विश्वास-प्रस्तुतिः</summary>

दे॒वेभ्य॑ ए॒वैन॒मा वे॑दयति । अन्वे॑नन् दे॒वा बु॑ध्यन्ते ॥ [28]
</details>

<details><summary>मूलम्</summary>

दे॒वेभ्य॑ ए॒वैन॒मा वे॑दयति । अन्वे॑नन् दे॒वा बु॑ध्यन्ते ॥ [28]
</details>

<details><summary>भट्टभास्कर-टीका</summary>

देवेभ्य इत्यादि । एवमनेन प्रार्थिता सा देवेम्य एवमावेदयत्येव । आवेदनानन्तरं च एनं देवा बुद्ध्यन्ते सुकर्माणं निश्चिन्वन्ति ॥

इति सप्तमे प्रथमे षष्ठोनुवाकः ॥
</details>
