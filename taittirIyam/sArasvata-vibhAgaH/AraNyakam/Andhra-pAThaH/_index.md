+++
title = "+आन्ध्र-पाठः"

+++

Source: [TW](https://archive.org/details/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_1_-_Babasastri_Phadke_1898/page/n3/mode/1up?view=theater)


<details><summary>सायण-टीका</summary>

वागीशाद्याः सुमनसः  
सर्वार्थानामुपक्रमे ।  
यं नत्वा कृतकृत्याः स्युस्   
तं नमामि गजाननम् ॥ १ ॥

यस्य निश्वसितं वेदा  
यो वेदेभ्योऽखिलं जगत् ।  
निर्ममे तमहं वन्दे  
विद्यातीर्थमहेश्वरम् ॥ २ ॥

तत्-कटाक्षेण तद्रूपं  
दधद् बुक्क-महीपतिः ।  
आदिशन् माधवाचार्यं  
वेदार्थस्य प्रकाशने ॥ ३ ॥ 

ये पूर्वोत्तरमीमांसे  
ते व्याख्यायातिसंग्रहात् ।  
कृपालुः सायणाचार्यो  
वेदार्थं वक्तुमुद्यतः ॥ ४ ॥

**व्याख्याता** सुखबोधार्थं  
तैत्तिरीयकसंहिता ।  
तद्ब्राह्मणं च व्याख्यातं  
शिष्टमारण्यकं ततः ॥ ५ ॥ 

<details open><summary>विश्वास-टिप्पनी</summary>

तैत्तिरीयब्राह्मणे 2/8/6/04_rudraH_-_imA_rudrAya इत्यत्र
"अर्ह॑न्बिभर्षि॒ मा न॑स्तो॒के ।" इति प्रतीकं विवृण्वन् सायणः -

> 21अथ पुरोडाशस्य याज्यानुवाक्ययोः प्रतीके दर्शयति - 'अर्हन्बिभर्षि सायकानि धन्वा' इत्येषा पुरोनुवाक्या । सा च प्रवर्ग्यमन्त्रकाण्डे व्याख्यास्यते ।

तेन +अत्रोक्तः क्रमो मिथ्येति ज्ञायते। 
</details>


अरण्याध्ययनाद् एतद्  
आरण्यकम् इतीर्यते ।
अरण्ये तद् अधीयीतेत्य्  
एवं वाक्यं प्रवक्ष्यते ॥ ६ ॥ 

काण्डम् आरण्यकं सर्वं  
व्याख्यातव्यं प्रयत्नतः ।  
आरण्यकविशेषास्तु  
पर्वाचार्यैर् उदीरितः ॥ ७ ॥ 

होतॄन् प्रवर्ग्य-काण्डं च  
याश्चोपनिषदो विदुः ।  
आरुणीयविधिश् चैव  
काठके परिकीर्तितः ॥ ८ ॥ .

रुद्रो नारायणश्चैव  
मेधो यश्चैव पित्रियः ।  
एतद् आरण्यकं सर्वं  
नाव्रती श्रोतुमर्हति ॥ ९ ॥ 

</details>
