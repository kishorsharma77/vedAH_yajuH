+++
title = "१३ नियामकभगवद्रूपेष्वभेदकथनम्"

+++


## स यश्चायं पुरुषे

**तैत्तिरीयोपनिषत्**

# **स यश्चायं पुरुषे । यश्चासावादित्ये । स एकः । स य एवंवित् । अस्माल्लोकात् प्रेत्य । एतमन्नमयमात्मानमुपसङ्क्रामति । एतं प्राणमयमात्मानमुपसङ्क्रामति । एतं मनोमयमात्मानमुपसङ्क्रामति । एतं विज्ञानमयमात्मानमुपसङ्क्रामति । एतमानन्दमयमात्मानमुपसङ्क्रामति ॥ २७ ॥**

## **भाष्यम्**

***‘**यत्प्रसादात् स्वरूपाप्तिर् ब्रह्मादीनां समन्ततः । ***

***स विष्णुस्सर्वजीवेषु नृषु देवेषु च स्थितः ॥ ***

***एक एव महायोगी निर्विशेषोऽखिलैर्गुणैः । ***

***सर्वोत्तमस्स पूर्णश्च तमेवं वेद यः पुमान् ॥  
**जीवांश्च तारतम्यस्थान् स गच्छेत् पञ्चरूपिणम् ।  
**विष्णुं .. …** ॥ २१ ॥***

### **पदार्थदीपिका**

अथ भाष्यार्थः ॥ एवं विष्णोर्विदुषां नरादिब्रह्मान्तानां नियमेन मोक्षदातृत्वरूपं मोक्षे च तरतमभावापन्नस्वरूपानन्दाविर्भावदातृत्वरूपं महिमानं चोक्त्वा इदार्नी उत्कृष्टापकृष्टसर्वजीवनियामकतयाऽवस्थित- रूपाभेदरूपं महिमान्तरमुच्यते - स यश्चायं पुरुष इत्यादिना । तत्र पूर्वेण सङ्गतिं सूचयन् पुरुषशब्दोक्तमनुष्यादित्यमात्रस्थितयोरेव रूपयोर् अभेद उच्यत इति प्रतीतिनिरासाय आदित्यपुरुषशब्दौ उत्कृष्टापकृष्टसर्वजीवोप- लक्षकावित्यभिप्रेत्य प्रमाणेनैव व्याचष्टे यत्प्रसादादित्यादिना ॥
ब्रह्मादीनामन्ततः लिङ्गदेहनाशानन्तरम् । सं सम्यक् स्वयोग्यतानुसारेण । स्वरूपाप्तिः स्वरूपानन्दावाप्तिः । यत्प्रसादाद् भवति स विष्णुरिति योज्यम् । समन्ततः सर्वकल्पेष्ववस्थितानामिति वा । स एक इत्यत्र त्यच्छन्दानुवादेन विष्णुरिति व्याख्यातम् । सर्वजीवेष्वित्यस्य विवरणं नूषु देवेषु चेति । तथा चादित्यपुरुषशब्दौ उत्कृष्टापकृष्टसर्वजीवोपलक्षकौ इत्युक्तं भवतीति ज्ञातव्यम्। भेदाभेदव्यावृत्त्यर्थम् एक एवेत्युक्तम् । करचरणादिसमग्राङ्गसाकल्येन युगपदनेकस्थानस्थितस्य विष्णोरेकत्वमन्यत्रादृष्टं कथं घटत इत्यत आह- महायोगीति ॥ ‘युज्यतेऽनेन योगोऽसावुपायः शक्तिरेव च' इति शब्द-निर्णयवचनात् । अघटितघटकतया महान् योगः शक्तिस् तद्वानित्यर्थः । उत्कृष्टापकृष्टजीवस्थितयोर् विष्णुरूपयोर्यमधर्मरूपयोर् विदुर्युधिष्ठिरयोरिव विशेषोऽस्ति किं नेत्याह- अखिलगुणैर्निर्विशेष इति ॥ सर्वजीवावस्थित- त्वोक्त्या लब्धार्थप्रदर्शनं सर्वोत्तम इति । सम्पूर्णो ऽखिलैर्गुणैरिति वर्तते । सर्वरूपेष्वभेदादिरूपभगवन्माहात्म्यवेत्तुर् मुक्तानन्दादितारतम्यवेत्तुश्च फलमुच्यते - स य एवं विदित्यादिना ॥ तद्व्याचष्टे - तमेवं वेदेति ॥ सर्वरूपाभिन्नत्वसृष्टिकर्तृत्वसृष्टपदार्थप्रवेष्टृत्वादिरूपोक्तमाहात्म्योपेतत्वेन तं विष्णुं वेदेत्यर्थः । जीवान्मनुष्योत्तमादिब्रह्मान्तान् तारतम्यस्थान् भगवत्प्रसा- दाविर्भूततरतमभावोपेतानन्दादिमत इति यावत् । यो वेद सो ऽस्माल्लोकाच् चरमत्वेन प्रसिद्धाच्छरीरात् प्रेत्येति शेषः । पञ्चरूपिणं विष्णुं गच्छेदित्यर्थः । पञ्च च तानि रूपाणि च पञ्चरूपाणि तान्यस्य सन्तीति पञ्चरूपी तमिति कर्मधारयादिनिः। उपसङ्क्रामतीत्यस्यार्थो गच्छेदिति । अत्रान्नमयनामानिरुद्धो भूम्यस्थितः । प्राणमयनामा प्रद्युम्नोऽयादिस्थितः । मनोमयनामा सङ्कर्षणो मनआदि तत्त्वस्थितः । विज्ञानमयनामा वासुदेवो महत्तत्वस्थितः । आनन्दमयनामा नारायणोऽव्यक्ततत्वगत इति विशेषो द्रष्टव्यः । यथोक्तं द्वितीयस्कन्धतात्पर्ये - 'भूम्यगमन्ननामानं प्राणमग्न्यादिसंस्थितम् । मानसं मन आदिस्थं विज्ञानं महति स्थितम् । आनन्दमव्यक्तगतं क्रमशो यान्ति देवताः' इति । अनेन य एवं वित्सोऽस्माल्लोकात् प्रेत्यैतच्छरीर- रूपमन्नमयमात्मानं शरीररूपं कोशमुपसङ्क्रामति । अतिसङ्क्रामति अतिक्रम्य परित्यज्येति यावत् । गच्छतीत्येतदप- व्याख्यानमित्युक्तं भवति । श्रुतोपशब्दत्यागस्याश्रुतातिशब्दकल्पनस्य चापत्तेः । न चाव्ययानाम् अनेकार्थत्वाद् उपशब्द एवातिक्रमार्थक इति वाच्यम् । अव्ययानामनेकार्थत्वेऽपि अन्तरित्यस्य कदाऽपि बहि-

रित्यर्थकत्वाभावात् । अन्नमयशब्दवाच्यशरीररूपकोशपरित्यागस्य अस्माल्लोकात् प्रेत्येति पूर्ववाक्येनैवोक्तत्वेन पुनरुक्तिश्च स्यादिति द्रष्टव्यम् । यथोक्तमनुव्याख्याने-  
‘उपसङ्क्रमणं चैव द्वितीयोद्देशितं प्रति ।  
अतिक्रमं वदन्तं तमुपशब्दो निवारयेत् ।  
अश्रुतस्यातिशब्दस्य स्थानं दद्यात् कथं पुनः ।  
श्रुताश्रुतपरित्यागकल्पने विगतह्रियाम् ।  
मृतावेव परित्यागः कृतो ह्यन्नमयस्य च ॥' इति ॥ २१ ॥ (ब्र.सू. अनु. १.१.२९, श्लो. ११८)

------------------------------------------------------------------------

तदप्येष श्लोको भवति

# **तैत्तिरीयोपनिषत्**

# **तदप्येष श्लोको भवति । यतो वाचो निवर्तन्ते । अप्राप्य मनसा सह । आनन्दं ब्रह्मणो विद्वान्न बिभेति कुतश्चनेति ॥ एतꣳ ह वाव न तपति । किमहꣳ साधु नाकरवम् । किमहं पापमकरवमिति । स य एवं विद्वानेते आत्मानग्ग् स्पृणुते । उभे ह्येवैष एते आत्मानग्ग् स्पृणुते । य एवं वेद । इत्युपनिषत् ॥ २८ ॥**

# **ॐ सह नाववतु । सह नौ भुनक्तु । सह वीर्यं करवावहै । तेजस्वि नावधीतमस्तु मा विद्विषावहै । ॐ शान्तिः शान्तिः शान्तिः ॥**

## **भाष्यम्**

*........न पुण्यपापे च तस्यानिष्टे कदाचन ॥  
**प्रियाप्रयेषु तज्ज्ञानी ह्यास्तृणोति यतो नृषु ।***

***अगोचरं बाङ्गनसोरानन्त्यात् पुरुषोत्तमम् ।  
**ज्ञात्वा मुक्तस्य भीर्नैव कुतश्चन भविष्यति ॥'  
**इत्यादि यजुस्संहितायाम् ॥ २२ ॥***

### **पदार्थदीपिका**

' स य एवं विद्वानेते आत्मानः स्पृणुते' इत्येतद्व्याचष्टे न पुण्यपापे चेति ॥ तस्य एवं वेत्तुः स्वफलप्रदेतिशषः । ननु प्रारब्धपुण्यपापयोः सद्भावात् कथमेतदित्यत उक्तम्- अनिष्टे इति ॥ यदनभीष्टमप्रारब्धं काम्यं पुण्यं ★ तद्बन्धकत्वेनानिष्टम् । पापं त्वनिष्टं भवत्येवेति प्रसिद्धत्वाद् अप्रारब्धं काम्यं पुण्यं पापं चेत्येते पुण्यपापेन स्वफलप्रदे भवत इत्यर्थः । यथोक्तं सूत्रकृता- 'अतोऽन्यदपीत्येकेषामुभयोः' इति । उक्तं च भाष्ये- 'अनभीष्टमनारब्धं पुण्यमप्यस्य नश्यति । किमु पापं परब्रह्मज्ञानिनो नात्र संशयः' इति । कुतो न तस्यानिष्टे पुण्यपापे स्वफलप्रदे इत्यत आह- प्रियाप्रियेष्विति ॥ प्रियेष्वप्रियेषु च नूषु । पुत्रादयस्तदितरे सुहृदश्च प्रियशब्देनात्र विवक्षिताः । ते अनिष्टपुण्यपापे पुत्रादयः प्रियाश्चापरोक्षज्ञानजन्मकालीना एवेति सम्प्रदायविदः । आस्तृणोति विस्तारयति । जहातीति यावत् । धातूनामनेकार्थत्वात् । यतस्ततो न तस्यानिष्टे पुण्यपापे स्वफलप्रद इति सम्बन्धः । यथोक्तं भाष्ये- “तस्य पुत्रा दायमुपयन्ति सुहृदः साधु कृत्यां द्विषन्तः पापकृत्याम् ' ' इति । तस्यापरोक्षज्ञानिनस् तज्जन्मकालीना ये पुत्राः सुहृदस् तदन्ये प्रियाश्च ते सर्वे साधुकृत्यां दायम् अप्रारब्धानिष्टकाम्यपुण्यारख्यं धनम् उपयन्ति प्राप्नुवन्ति । द्विषन्तस्तु पापकृत्यां दायम् अप्रारब्धपापारव्यं दायमुपयन्तीति श्रुत्यर्थो द्रष्टव्यः । ' यतो वाचो निवर्तन्ते' इत्यादिकं व्याख्याति - अगोचरमिति ॥ समासान्तो विधिरनित्य इति वचनाद् वाङ्मनसोरिति साधु । साकल्येनेति शेषः । कुत इत्यतस्तत्र श्रुत्यभिप्रेतं हेतुमाह - आनन्त्यादिति । पुरुषोत्तमं ज्ञात्वेत्यनेन आनन्दं ब्रह्मण इत्येतदानन्दरूपं परं ब्रह्म विद्वानिति व्याख्येयमिति सूचयति ।ज्ञात्वेत्यनन्तरम् अवस्थितस्येति शेषः । तेन ज्ञानरूपक्रियायाम् अवस्थानरूपक्रियायां च पुरषस्यैव कर्तृत्वेन समानकर्तृत्वप्राप्त्या भुक्त्वा व्रजतीतिवज् ज्ञात्वेति क्त्वा प्रत्ययोपपत्तिः । समानकर्तृकयोः पूर्वकाले क्त्वेति स्मरणांत् । तथा च ज्ञानरूपक्रियायां पुरुषस्य कर्तृत्वान् न भविष्यती- त्युक्तभवनरूपक्रियायां च भीरित्युक्तभयस्य कर्तृत्वेन समानकर्तृत्वाभावात् कथं क्त्वा प्रत्ययप्रयोग इति शङ्कानवकाश इति ज्ञातव्यम् । भीर्नैवेति ॥ किमहं साधु नाकरवमित्यादिरूपपश्चात्तापजनिता भीर्भीतिः संसारिणां या प्रसिद्धा सा मुक्तस्य कुतश्च न कुतोऽपि नैव भविष्यतीत्यर्थः ॥ २२ ॥

