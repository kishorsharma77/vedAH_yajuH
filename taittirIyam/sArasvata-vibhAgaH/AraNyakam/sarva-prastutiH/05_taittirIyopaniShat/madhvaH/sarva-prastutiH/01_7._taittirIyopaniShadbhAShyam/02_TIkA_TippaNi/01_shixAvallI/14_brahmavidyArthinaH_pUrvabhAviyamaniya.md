+++
title = "१४ ब्रह्मविद्यार्थिनः पूर्वभावियमनियमादिनिरूपणम्"

+++


## ऋतं च स्वाध्यायप्रवचने च ..

**ब्रह्मविद्यार्थिनः पूर्वभावियमनियमादिनिरूपणम्**

# **तैत्तिरीयोपनिषत्**

# **ऋतं च स्वाध्यायप्रवचने च । सत्यं च स्वाध्यायप्रवचने च । तपश्च च स्वाध्यायप्रवचने च । दमश्च च स्वाध्यायप्रवचने च । शमश्च च स्वाध्यायप्रवचने च । अग्नयश्च स्वाध्यायप्रवचने च । अग्निहोत्रं च स्वाध्यायप्रवचने च । अतिथयश्च स्वाध्यायप्रवचने च । मानुषं च स्वाध्यायप्रवचने च । प्रजा च स्वाध्यायप्रवचने च । प्रजनश्च स्वाध्यायप्रवचने च । प्रजातिश्च स्वाध्यायप्रवचने च ॥ २० ॥**

## **भाष्यम्**

***'**ऋतं च स्वाध्यायप्रवचने च कर्तव्यानि' । प्रवचनं  
**व्याख्यानम् । यथार्थज्ञानम् ऋतम् । तत्पूर्वकं यथार्थवचनं करणं  
**च सत्यम् ।  
‘**ऋतं यथार्थविज्ञानं सत्यं तत्पूर्विका' कृतिः ।  
**ध्यानसत्ये '**पूज्यपूजा तप इत्यभिधीयते' ॥ इति शब्दनिर्णये ॥  
**सर्वकर्मकृतिकालेष्वपि स्वाध्यायप्रवचनयोः  
**कर्तव्यत्वात्तयोः सर्वत्रानुषङ्गः ।  
'**मन्त्रो मन्त्रार्थवचनम् अन्यस्य स्वात्मनोऽपि वा ।  
**सर्वकर्मसु कर्तव्यौ सर्वकर्मात्मकौ यतः ॥  
**इति कर्मतत्त्वे ॥  
**आत्मनश्चेन्मनसैवार्थवचनम् ।  
'**मानुषं मानुषो धर्मो देवा अपि हि मानुषे । ***

***मनुष्यवत् प्रवर्तन्ते नैवैश्वर्यप्रकाशिनः' ॥ ***

***इति च '**प्रजाया रक्षणं चैव पुनः प्रजननं तथा ।  
**प्रकृष्टजातिकरणं कर्मभिस्तनये पितुः ' ॥ इति च ॥ २० ॥***

### **भाष्यप्रकाशिका**

'ऋतं' वाक्येषु यथार्थज्ञानम् । 'सत्यं' यथार्थज्ञानपूर्वं कर्म चेत्यर्थः । यः कोऽपि नियमः स्वाध्यायप्रवचने बिना न फलतीति भावेन श्रुतिः प्रत्येकं नियमेषु तयोरावृत्तिमाहेति ज्ञेयम् । तदिदमाह भाष्यकारः मन्त्रो मन्त्रार्थवचनमिति ॥ मन्त्रोऽध्ययनं मन्त्रार्थवचनमित्यर्थः । ‘ध्यानसत्ये पूज्यपूजा तप इत्यभिधीयते' इत्यनुशासनादत्र तपो ध्यानम् । 'दम इन्द्रिय- निग्रहः' । 'शमः ' शान्तिः । अग्रयस्त्रेताग्नयः सेव्या इत्यर्थः । अतिथयश्च पूज्याः । मानुषं वेदाधिकारिणामपेक्षितं स्नानसन्ध्यावन्दनादिनित्यनैमित्तिकं कर्म । ‘प्रजा' प्रजारक्षणम् । तदाऽपि स्वाध्यायप्रवचने कर्तव्ये इत्यर्थः । ‘प्रजननं’ प्रजोत्पत्तिः । तदाऽपि जातकर्मकरणसमये स्वाध्यायप्रवचने कर्तव्ये इत्यर्थः । ‘प्रजातिः’ उपनयनादिना प्रकृष्टजातिकरणम् ।

### **पदार्थदीपिका**

ब्रह्मविद्यामर्थयमानस्य तत्प्राप्त्यर्थं तत्पूर्वभाविनो यमनियमानाह - ऋतं चेत्यादिना ॥ ‘ऋतं च' इत्यादेर्वाक्यस्य साकाङ्क्षत्वादध्याहारेण तावन्निराकाङ्क्षतां दर्शयति - ऋतं चेत्यादिना ॥ 'सत्यं च' इत्यादावप्येवमेव निराकाङ्क्षता द्रष्टव्येति भावः ‘“ “प्रवचनं’ प्रकृष्टवचनम् । साधुभाषणमिति यावद् इति व्याख्यानमसदिति भावेन प्रवचनशब्दार्थमाह- प्रवचनमिति ॥ ऋतसत्यशब्दयोः पौनरुक्त्यपरिहारायार्थभेदमाह - यथार्थेति ॥ ' तत्पूर्वकं '

यथार्थज्ञानपूर्वकं 'यथार्थवचनं' सत्यम् । तथा 'तत्पूर्वकं' यथार्थज्ञानपूर्वकं ‘करणं’ कर्मकरणं च ‘सत्यम्' इत्यर्थः । अत्र प्रमाणमाह - ऋतमिति । ‘तत्पूर्विका’ यथार्थज्ञानपूर्विको कृतिः कर्मकृतिः । इदमुपलक्षणम् । ‘तत्पूर्वकं यथार्थवचनं' चेत्यपि ग्राह्यम् । 'तपः ' शब्दस्य सन्तापार्थताप्रतीतिवारणाय तपःशब्दार्थं प्रमाणशेषेण दर्शयति ध्यानसत्ये इति ॥ पूज्यानां गुर्वादीनां पूजा । तथा च ध्यानेत्यनेन मानसं तपः, सत्येत्यनेन वाचनिकं तपः, 'पूज्यपूजा' इत्यनेन शारीरं तप इत्येवं त्रिविधं तपस् तपःशब्देन विवक्षितमिति भावः । ननुं सत्यं चेत्यादौ सत्यादिभिः सह पुनः स्वाध्यायप्रवचनयोः कर्तव्यत्वोक्तिरयुक्ता । ऋतं च स्वाध्यायप्रवचने चेत्यनेनैव वाक्येन तयोः कर्तव्यताया उक्तत्वादित्यतः सत्यादौ सर्वत्र स्वाध्यायप्रवचनयोरनुषङ्गे कारणमाह- सर्वकर्मेति ॥ सत्यशब्दार्थानुवादोऽयम् । 'सत्यं तत्पूर्विका कृतिः' इत्युक्तत्वात् । इदमुपलक्षणम् । तथा सत्यतपआद्यनुष्ठान- कालेष्वपीत्यर्थः । सर्वत्र सत्यादी सर्वकर्मकृतिकालेष्वपि स्वाध्यायप्रवचनयोः कर्तव्यत्वे प्रमाणं चाह - मन्त्र इति ॥ मन्त्रो वेदाध्ययनम् अन्यस्य स्वात्मन इति कर्मणि षष्ठ्यौ । सर्वकर्मसु सर्वकर्मकृतिकालेषु । मन्त्रार्थवचनं मन्त्रवेतीमौ कर्तव्यौ । ततः सर्वकर्मसु कर्तव्यत्वात् सर्वकर्मात्मकौ सर्वकर्मप्रधानौ । तत एव सत्यादिष्वनुषक्तावित्यर्थः । ननु स्वात्मनो मन्त्रार्थवचनमिति प्रमाणोक्त- मयुक्तम् । प्रवचनस्य शिष्यसापेक्षत्वेन स्वात्मानं प्रत्येव प्रवचना- योगादित्यतस्तदभिप्रायमाह आत्मनश्श्रेदिति ॥ 'आत्मनश्चेन्मन्त्रार्थवचनं ' विवक्षितं तदा मनसैवार्थवचनं युक्तिभिरनुचिन्तनात्मकं मननं ध्यानं वा तदर्थतया विवक्षितमित्यर्थः । मानुषं चेत्यत्रोक्तमानुषस्य कर्तव्यत्वमप्रतीतेः प्रमाणेनैव व्याचष्टे - मानुषमिति ॥
ज्ञानाद्यतिशयेऽपि न मानुषो धर्मस्त्याज्य इति भावः ॥ एतदेवाचारेण समर्थयते - देवा अपीति ॥ मानुषे मानुषदेहप्राप्ति- दशायाम् । अन्यैः प्रवर्तितव्यमिति किमु वक्तव्यमित्यपिशब्दार्थः । ऐश्वर्यं

ज्ञानादि हीति देवत्वे देववचेष्टा मानुषत्वे च मानुषीत्यादिप्रमाणप्रसिद्धिं दर्शयति । उक्तं चान्यत्र भगवत्पादैः  
'प्रजायते हि यत्कुले यथा युगं यथा वयः ।  
तथा प्रवर्तनं भवेद् दिवौकसां समुद्भवे । ' ( म.ता.नि. १३.९)

'धर्मो हि सर्वविदुषामपि देवतानां प्राप्ते नरेषु जनने नरवत्प्रवृत्तिः ।

ज्ञानादिगूहनमुताध्ययनादिरत्र ॥ ' ( म. ता.नि. १४. ४ ) इति ।

प्रजा-प्रजनन-प्रजातिशब्दान् एकार्थत्वप्रतीतिं वारयन् प्रमाणेनैव व्याचष्टे- प्रजाया इति ॥ पुत्रशिष्यादिरूपप्रजाया इत्यर्थः । तथा च प्रजाशब्देन प्रजारक्षणं ग्राह्यमिति भावः । रक्षणं चात्रान्नज्ञानादिदानेन भयादिनिवारणेन च द्रष्टव्यम् । पुनः प्रजननं पुत्ररूपेण सन्ततिकृतिः । पुरुषस्य स्वपितुः सकाशाज्जन्म प्रथमं जननं पुत्ररूपेणजननं च पुनः प्रजननम् । पुत्रदेहस्य स्वदेहांशत्वात् ‘आत्मा वै पुत्र नामाऽसि' इति श्रुतेः । तथा च प्रजननशब्देन पुनः प्रजननमेव विवक्षितमिति भावः । प्रजातिशब्दार्थः प्रकृष्टेति । पितुः कर्तरि षष्ठी । पित्रा तनये उपनयनादिकर्मभिर् ब्राह्मणत्वाख्यप्रकृष्टजाति- करणमित्यर्थः । प्रमाणशेषेणान्वयो द्रष्टव्यः ॥ २० ॥

------------------------------------------------------------------------

सत्यमिति सत्यवचा राथीतरः

# **तैत्तिरीयोपनिषत्**

# **सत्यमिति सत्यवचा राथीतरः । तप इति तपोनित्यः पौरुशिष्टिः । स्वाध्यायप्रवचने एवेति नाको मौद्गल्यः । तद्धि तपस्तद्धि तपः ॥ २१ ॥**

## **भाष्यम्**

***'**सत्ये तपसि वा चीर्णे सर्वकर्म कृतं भवेत् । ***

***स्वाध्याये च प्रवचने ह्यन्तर्भावो विशेषतः ॥ इति च ।***

***'**यं यं क्रतुमधीते तेन तेनास्येष्टं भवति' इति च श्रुतिः । ***

***'**जप्येनैव तु संसिद्ध्येद् ब्राह्मणो नात्र संशयः । ***

***कुर्यादन्यन्न वा कुर्यान्मैत्रो ब्राह्मण उच्यते ' ॥ इति भारते । ***

***'**सम्यग् ज्ञात्वा तु यो विष्णुं व्याख्यायीत जपेत च।  
**न तस्य किञ्चिदकृतं कर्तव्यं मुच्यते च सः ॥***

***इति कर्मतत्वे ॥ २१ ॥***

### **भाष्यप्रकाशिका**

उक्तेषु सर्वेषु साधारणनियमेषु एकैकस्य एकैकत्र निष्ठाविशेषोऽप्यस्तीत्याह • सत्यमितीति ॥ 'सत्यवचा राथीतरः ' रथीतरपुत्र ऋषिरुक्तधर्मेषु सत्यमधिकमिति मन्यते । तप एव नित्यं यस्य स तपोनित्यः पुरुशिष्टस्यापत्यं पुमान् ‘पौरुशिष्टिः' तप एवाधिकमिति मन्यते । अत एव 'सत्यवचाः ' ‘तपोनित्य' इति च तयोर्विशेषणद्वयम् । 'मौद्गल्यो' मुद्गलपुत्रो, नामतो नाकः कश्चन ऋषिः स्वाध्यायप्रवचने एवाधिकमिति मन्यते । श्रुतिरप्येषु त्रिषु मतेष्वन्तिमपक्षमेव स्तौति - तद्धि तप इति । तत् स्वाध्यायप्रवचनकरणं 'तपो' 'हि' । आदराद् द्विरुक्तिः ।

### **पदार्थदीपिका**

अत्र कर्तव्यतयोक्तानाम् ऋतस्वाध्यायप्रवचनसत्यादीनां परस्परं साम्यमुत तत्रैकस्याधिक्यमिति शङ्कायां तत्र ऋषिमतान्याह - सत्यमित्यादिना ॥ तत्र ऋषिमतत्रयमपि किं समानमित्यपेक्षायाम् आद्यमतद्वयं समं तृतीय- मतमेवाधिकमिति प्रमाणेनैव दर्शयति- 'सत्ये तपसि' इति ॥ ' सत्ये ' यथार्थज्ञानपूर्वकयथार्थवचनादिरूपे । 'तपसि' ध्यानादिरूपे । 'चीर्णे' कृते सति । तथा च ‘सत्ये’ ‘चीर्णे' तपआदिसर्वकर्म कृतं भवतीति 'सत्ये' ऋत तपआदीनामन्तर्भावमभिप्रेत्य 'राथीतरः ' सत्यस्यैव कर्तव्यत्वमाह । तथा तपसि चीर्णे ऋतसत्यादिसर्वकर्म कृतं भवतीति तपसि ऋतसत्यादीना - मन्तर्भावमभिप्रेत्य ‘पौरुशिष्टिः ' तपस एव कर्तव्यत्वमाहेति भावः । नैवं नाकमतमित्याह- स्वाध्याय इति ॥ अन्तर्भावः । ऋतसत्यतपःशमदमादीनां सर्वेषामिति शेषः । विशेषत इति वचनेन न पूर्वमतद्वय इवान्तर्भावोक्तिरौप- चारिकीत्युक्तं भवति । अनेन 'तद्धि तप' इति वाक्यतात्पर्यमुक्तं वेदित- व्यम् । अतो नाकमतमेवाधिकम् । अत एव स्वाध्यायप्रवचनयोः सर्वत्रानुषङ्ग उक्त इति भावः । ऋतसत्यादेः सर्वस्य स्वाध्यायप्रवचनयोरन्तर्भाव उक्तस्तत्र श्रुतिं चाह - यं यं क्रतुमिति ॥ ' क्रतुस्तु निश्चितं ज्ञानम्' इति छान्दोग्य- भाष्यवचनादत्र निश्चितज्ञानकरणीभूतं शास्त्रं क्रतुशब्देन ग्राह्यम् । अधी अध्यापयति चेत्यपि द्रष्टव्यम् । तथा च 'यं यं क्रतुं' वेदभारतादिरूपं सच्छास्त्रं स्वयम् ‘अधीते’ अध्यापयति प्रवक्ति चान्यान् प्रति तेन तेनाधीतेन शास्त्रेण शास्त्राध्ययनप्रवचनाभ्यामिति यावत् । अस्य प्रवचनादिकर्तुर् इष्टं सत्यादि- शब्दोक्तं यजनादिकं सर्वं कर्म कृतं भवतीति श्रुत्यर्थः । अत्रैव स्मृतिद्वयं चाह - जप्येनैवेत्यादिना ॥ ' जप्येन' वेदादिशास्त्ररूपपाठव्याख्यानरूप- जपेंनैव । तथा च ब्राह्मणो ऽन्यत्सत्यादि-शब्दोक्तं कर्म यद्यपि कुर्यान्न वा कुर्यात् । तथापि वेदादिपाठव्याख्यानरूपजपेनैव संसिध्येद् अपरोक्षज्ञानादिना मोक्षरूपसंसिद्धिं प्राप्नुयात् । ननु सत्यादिशब्दोक्तकर्माकरणे कथं ब्राह्मण इत्यत उक्तं- मैत्र इति ॥ 'कुर्यात्' इत्यादेरत्राप्यन्वयः । 'मैत्रः' मित्वा त्रातीति मित्रनामकसवितृमण्डलमध्यवर्तिनारायणदेवताकगायत्रीजापको मैत्रः । स एव ‘ब्राह्मण' इत्यर्थः । तथा चात्र सत्यादिशब्दोक्तकर्मणामनाव- श्यकत्वमभिधाय व्याख्यानादिरूपजपस्यैवाऽवश्यकत्वोक्त्या तत्रैव सर्वस्यान्तर्भावसिद्धिरिति भावः । 'जपेत' अधीयीत । तस्य तेन किञ्चिदकृतं कर्तव्यं नास्ति । सर्वमपि सत्यादिशब्दोक्तं कर्तव्यं कृतमेव भवतीत्यर्थः । नैतावदेव, किन्तु संसारान्मुच्यते च स इत्याह- मुच्यते चेति ॥ २१ ॥

