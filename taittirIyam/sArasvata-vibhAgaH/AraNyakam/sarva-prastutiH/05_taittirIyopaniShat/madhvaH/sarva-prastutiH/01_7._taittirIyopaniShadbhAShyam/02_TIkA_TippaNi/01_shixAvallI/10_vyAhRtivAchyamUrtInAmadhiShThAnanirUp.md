+++
title = "१० व्याहृतिवाच्यमूर्तीनामधिष्ठाननिरूपणम्"

+++


## भूरिति वा अयं लोकः ..

**व्याहृतिवाच्यमूर्तीनामधिष्ठाननिरूपणम्  
तैत्तिरीयोपनिषत्**

# **भूरिति वा अयं लोकः । भुव इत्यन्तरिक्षम् । सुवरित्यसौ लोकः । मह इत्यादित्यः । आदित्येन वा व सर्वे लोका महीयन्ते ।**

# **भूरिति वा अग्निः । भुव इति वायुः । सुवरित्यादित्यः । मह इति चन्द्रमाः । चन्द्रमसा वाव सर्वाणि ज्योतींषि महीयन्ते ।**

## **भाष्यम्**

***'**लोकज्योतिः प्राणवेदेष्वेकः स पुरुषोत्तमः । प्रत्येकशश्वातुरात्म्यात् षोडशात्मा प्रकीर्तितः ॥ ' '**महीयते महति च स्वयं स भगवान् हरिः । पूज्यपूजकभेदोऽत्र नैव कश्चिदपीष्यते ॥ नामप्रवृत्तिहेतुत्वान् नाम लोकादिकं हरेः । ' '**अयं समीपस्थतया त्वसौ प्राणे स्थितत्वत ईक्षणादन्तरिक्षं चादित्यस्थोऽदितेः सुतः । अग्निरग्नौ स्थितत्वाच्च वायुर्वयति यज्जगत् ॥ चन्द्र आह्लादरूपत्वात् ..***

### **भाष्यप्रकाशिका**

इदानीं भूरादिवाच्याऽनिरुद्धादिदेवतानां सकलजगदाधारत्वद्योतनाय चतुर्धा चतुर्धा स्थानान्याह - भूरिति वा अयं लोक इत्यादिना ॥ भूर्नामकोऽनिरुद्धः 'अयं लोको वै' एतल्लोकस्थितत्वात् 'लोकृ दर्शने' इत्यस्माद्धातोः सर्वज्ञत्वात्समीपगतत्वाच्च अयं लोकशब्दाभ्यां वाच्यो वै । 'भुवः' भुवर्नाम प्रद्युम्नस्वरूपम् अन्तरिक्षस्थितत्वादन्तरिक्षम् । सुवर्नाम सङ्कर्षणस्वरूपं प्राणे स्थितत्वात् प्रकाशरूपत्वादसौ लोकः । मह इति वासुदेव आदित्य- स्थितत्वादादित्यः । एवं रूपचतुष्टयैर्लोकत्रयभासकमादित्यं च प्रवर्तयति । एवं ध्यात्वा त्रिलोक्यामैहिकं सुखं लब्ध्वा परलोकगमनसमये सूर्ये च सङ्गत्य स सुखी भवतीति । एवं भूरिति शब्दवाच्योऽनिरुद्धो ऽग्निर् अग्निस्थित- त्वादङ्गभूतजगन्नेतृत्वाच्चाग्निशब्दवाच्यः । भुवः भुवश्शब्दवाच्यः प्रद्युम्नो वायुः ‘वय गतौ’ इति धातोर्जगत्प्रवर्तकत्वाद्वायुगतत्वाच्च वायुशब्दवाच्यः । सुवः सुवश्शब्दवाच्यः सङ्कर्षण आदित्य आदित्यप्रवर्तकत्वाद् अदितिसुत- त्वाच्चाऽदित्यशब्दवाच्यः । महः महश्शब्दवाच्यो वासुदेवश् चन्द्रमाः। चन्द्र- गतत्वात् ‘चदि आह्लादने’ इति धातोः सुखकरत्वाच्चन्द्रमाश् चन्द्रमश्शब्द- वाच्यः । एवं ध्यातुरग्निवाय्वादयस्सर्वे अनुकूला भवन्तीति भावः ।

### **पदार्थदीपिका**

भूरादिव्याहृतिवाच्यानाम् अनिरुद्धादिमूर्तीनाम् उपास्त्यर्थमधिष्ठानान्याह- भूरिति वा अयं लोक इत्यादिना ॥ तत्र भूरादिशब्दवाच्यभगवन्मूर्तीनां लोकाद्यभेद उच्यते इत्यन्यथाप्रतीतिनिरासाय तदभिप्रायमाह - लोकेति । लोकशब्देन भूम्यन्तरिक्षासौ लोकानां ग्रहणम् । 'मह इत्यादित्य' इत्युक्ता- दित्यस्यापि लोकप्रकाशकत्वाद् लोकशब्देन ग्रहणमिति मन्तव्यम् । ज्योतिःशब्देनाग्निवाय्वादित्यचन्द्रमसां ग्रहणम् । प्राणवेदेत्यत्र क्रमो न विवक्षितः।

प्राणेत्यनेन प्राणापानव्यानानां सङ्ग्रहः । तदाप्यायकत्वाद् अन्यस्यापि प्राणशब्देनैव ग्रहणम् । वेदशब्देन ऋक्सामयजुषां ब्रह्मेत्युक्तवेदसमुदायस्य च ग्रहणम् । तथा चानिरुद्धादिरूपो भगवान् लोकादिषु तिष्ठतीति श्रुत्यर्थो द्रष्टव्यः । ‘सप्तसु प्रथमा’ इति सूत्रादिति भावः । ' ताबा एताश्चतस्रश्चतुर्धां' इत्यस्यार्थः- प्रत्येकश इति ॥ 'आदित्येन वाव सर्वे लोका महीयन्ते चन्द्रमसा वाव सर्वाणि ज्योतींषि महीयन्ते । ब्रह्मणा वाव सर्वे वेदा महीयन्ते । अन्नेन वाव सर्वे प्राणा महीयन्ते ' इति वाक्यचतुष्टयाभिप्रायमाह महीयत इति ॥ पूज्यत इत्यर्थः । मह पूजायामिति धातोः । महति पूजयति । अत्र पूज्यपूजकभावोक्त्या भेदः प्रतीयते । अत आह- पूज्येति । अत्र भगवद्रूप- समुदाये अपिशब्दो यद्यपि तथापीत्यर्थे । तथा च यद्यपि अत्र भगवद्रूपसमुदाये पूज्यपूजकसमुदाये पूज्यपूजकभेदो नैवेष्यते । तथापि क्रीडयैव पूज्यपूजकभाव इत्यभिप्रायः । यथोक्तं - ‘सोर्चन्नचरत्' इत्यत्र बृहद्भाष्ये । 'सोऽत्मानमर्चन्नचरत् क्रीडया तत्तदात्मकम्' इत्यादि । एवं 'भूरिति वा अयं लोक' इत्यादावयं लोक इत्यादिकं सप्तम्यन्तमित्यङ्गीकृत्य व्याख्यातम् । इदानीं तत्प्रथमान्तमङ्गीकृत्यापि व्याख्याति - नामेति । हेतुत्त्वात् हेतुमत्त्वाद् लोकादिकं लोक इत्यादिकम् । तथाचार्य लोक इत्यादिनाम्नां प्रवृत्तिहेतुभूता ये धर्मास्तद्वत्त्वाद् भूरादिशब्दवाच्यस्य हरेर्लोकादिकम् अयं लोक इत्यादि- शब्दजातं नाम अतोऽयं लोक इति सामानाधिकरण्यं युक्तमित्यर्थः । अयं लोकइत्यादि नामप्रवृत्तिहेतुभूतधर्मवत्त्वमेव दर्शयति- अयमित्यादिना ॥ तुशब्दश्चशब्दार्थः । तेनोत्तरत्र च लोकः प्रकाशरूपत्वादिति लोकशब्द- व्याख्यानसङ्ग्रहः । अतो न न्यूनतेति ज्ञातव्यम् । असुशब्दस्य सप्तमी असाविति न भवति किन्तु अदसूशब्दस्य प्रथमैकवचनमेव । स च स्वर्गलोकवाची । ‘भूरिति वा अयं लोकः' इति लोकप्रकरणात् । तथा च असावित्यनन्तरं परोक्षत्वादिति शेषः । यथोक्तं षट्प्रश्नभाष्ये विष्णुपरोक्षत्वात्' इति । स्वर्गलोकेऽपि असौशब्दप्रयोगे इदमेव निमित्तम् । ततश्च परोक्षत्वाद् हरिर् असावित्युच्यत इत्यर्थः । कथं परोक्षत्वं हरेरित्यतस्तदुपपादयति प्राणे स्थितत्वत इति ॥ प्राणस्य परोक्षत्वेन तत्र स्थितस्य हरेरपि परोक्षत्वं युक्तमिति भावः । तस्यार्थः ' प्राणे स्थितत्वत' इति । तथा च प्राणे स्थितत्वादसुशब्दवाच्य इत्यर्थः । ईक्षणादित्यतः पूर्वम् अन्तरिति शेषः । अन्तःस्थित्वा ईक्षणाद् अन्तरिक्षमित्यर्थः । यथोक्तं छान्दोग्यभाष्ये- '  
.अन्तरीक्षणयोगतः । अभावाद् व्यवधानस्य ह्यन्त- रिक्षमितीर्यते' इति - अदितेः सुत इति ॥ वामनरूपेणेति भावः । \`चाथशव्दावन्योन्यसमुच्चये । वयतीति ॥ 'वय-श्रेष्ठत्वे' इति धातोः । यद्यस्माज् जगत्प्रतिवयति श्रेष्ठो भवति तस्माद् वायुरित्यर्थः । यद्वा वय बन्धन इति धातोर् यद्यस्माज्जगद्वयति विधिनिषेधाभ्यां बध्नाति तस्माद् वायुरित्यर्थः । आह्लादरूपत्वात् सुखरूपत्वादित्यर्थः । 'चदि आह्लादने' इति धातोः ।

------------------------------------------------------------------------

भूरिति वा ऋचः ..

# **तैत्तिरीयोपनिषत्**

**भूरिति वा ऋचः । भुव इति सामानि । सुवरिति यजूंषि । मह इति ब्रह्म । ब्रह्मणा वाव सर्वे वेदा महीयन्ते** ।

## **भाष्यम्**

. ***......ऋगर्च्यत्वाज्जनार्दनः ।  
‘**यजुर्याज्यस्वरूपत्वात् साम चासौ समत्वतः ॥ ***

***बृहत्त्वाद् ब्रह्म वेदानां समुदायेऽखिले स्थितः । ***

***'**तत्सम्बन्धाद् वेदराशिर्ब्रह्मशब्देन कीर्तितः ।***

### **भाष्यप्रकाशिका**

भूर्भश्शब्दवाच्योऽनिरुद्ध ऋग्वेदगतत्वात् 'ऋ पूजायाम्' इति धातोरर्च्यत्वाच्च ऋक्शब्दवाच्यः । प्रत्यृचं बहुरूपत्वादृच इति बहुवचनम् । भुवः भुवश्शब्दवाच्यः प्रद्युम्नः सामवेदगतत्वात् सर्वरूपेषु समत्वाच्च सामशब्दवाच्यः । साम्नाम् ऋगधिरूढत्वाद् 'ऋचस्सामानि' इति श्रुतेः क्रमोल्लङ्घनम् । प्रतिसाम बहुरूपत्वाद् बहुवचनम् । सुवस्सङ्कर्षणो यजूंषि यजुर्वेदस्थित्वाद् इज्यत्वाच्च यजुश्शब्दवाच्यः । बहुवचनं तु पूर्ववद्द्रष्टव्यम् । महः वासुदेवः ब्रह्म वेदसमुदाये स्थितत्वाद् गुणबृंहितत्वाच्च ब्रह्मशब्द- वाच्यः । एवं ध्यातुर्वेदाः फलप्रदा भवन्तीति भावः ।

### **पदार्थदीपिका**

अर्च्यत्वात् पूज्यत्वात् । याज्यस्वरूपत्वात् पूज्यस्वरूपत्वात् । समत्वतः सर्वरूपेष्विति शेषः । ‘मह इति ब्रह्म' इत्यनेन किमधिष्ठानमुक्तमिति न प्रतीयते अत आह- वेदानामिति ॥ तन्निर्वक्ति- बृहत्त्वादिति ॥ तथा च अखिलवेदानां समुदाये प्रतिपाद्यतयाऽवस्थितो भगवान् बृहत्त्वात् पूर्णत्वाद् ब्रह्मेत्युच्यत इत्यर्थः । ननु तर्हि ब्रह्मशब्दस्य बृह जातिजीवकमलासन- शब्दराशिष्विति वेदरूपशब्दराशिषु प्रसिद्धिविरोध इत्यत आह- तत्सम्बन्धा- दिति ॥ स्वप्रतिपाद्यतयाऽवस्थितब्रह्मशब्दवाच्यभगवत्सम्बन्धादित्यर्थः

