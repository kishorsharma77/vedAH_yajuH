+++
title = "०२ उपनिषद ऋषिदेवतादिनिरूपणम्"

+++


## आदित्यसंस्थिताद् विष्णोः श्रुत्वा ब्रह्मा यथा हरिम्

**उपनिषद ऋषिदेवतादिनिरूपणम्**

## भाष्यम्

***'**आदित्यसंस्थिताद् विष्णोः श्रुत्वा ब्रह्मा यथा हरिम् । '**तुष्टाव तत्प्रकारेण वरुणोक्तेन वै भृगुः ॥  
' विष्णुमस्तौत्तथा प्राह शन्नोमित्रादिका श्रुतिः । ***

***'**यदुवाच हरिः सूर्यमण्डलस्थः परः पुमान् ॥ ***

***'**ब्रह्मा तदाह वरुणे वरुणो भृगवेऽपि तु । ***

***'**शन्नोमित्रादिभिर्वाक्यैस्तैरेव हरिमस्तुवत् ॥***

***‘**भृगुः पञ्चात्मकं पूर्णमन्नादिमयमच्युतम् । ***

***'**मुक्तगीतावसानैस्तु स्तुतस्तेन जनार्दनः ।  
'**सुप्रीतः प्रददौ ज्ञानं स्वात्मभक्तिं च शाश्वतीम् ।'***

***इत्यादि यजुस्संहितायाम् ॥***

### पदार्थदीपिका

“यो ह वाऽविदितार्षच्छन्दोंदैवतब्राह्मणेन मन्त्रेण यजति याजयति वा अधीते अध्यापयति वा स्थाणुं वर्च्छति मर्ते वा पद्यते प्रवामीयते पापीयान् भवति' इति श्रुतौ ऋष्याद्यज्ञात्वा विद्याभ्यासिनोऽनर्थोक्तेस्तज्ज्ञानं तावदवश्यमपेक्षितम् । तत्र ब्राह्मणपदोपलक्षितार्थज्ञानं व्याख्यानादेव भवि- ष्यति । प्रायश्छन्दोबद्धत्वं नास्त्येव । तदुपनिबद्धे त्वक्षरपरिगणनया तज्ज्ञानं सुशकमेवात ऋषिदेवते ज्ञापयन् आह- आदित्यसंस्थितादिति ॥ आदित्याद् ब्रह्मा शुश्रावेति वचनान्तरगतिकथनाय आदित्यसंस्थिताद् विष्णोरित्यु- क्तम् । आदित्यसंस्थिताद् विष्णोः सकाशाद् आदौ ब्रह्मा भगवत्स्वरूपं शुश्रावेति ग्राह्यम् । श्रुत्वा च हरिं तुष्टाव । स ब्रह्मा यथा येन प्रकारेण हरिं तुष्टाव तंप्रकारं वरुणाय प्राहेति वक्तव्यम् । पश्चात् स वरुणस् तेनैव प्रकारेण हरिं तुष्टावेति वर्तते । स वरुणो येन प्रकारेण हरिं तुष्टाव तं प्रकारं स्वपुत्राय भृगवे प्राहेति वक्तव्यम् । अनन्तरं स भूगुर्वरुणोक्तेनैव प्रकारेण विष्णुम् अस्तौदिति योजना द्रष्टव्या । स प्रकारः क इत्यत आह- तथेति ॥ तं प्रकारमित्यर्थः । अत्र ‘तथा प्राह शन्नोमित्रादिकाश्रुतिः' इति वचनेन ब्रह्मादिभिर्देवैर् विष्ण्वादिभ्यः श्रुत्वा कृता स्तुतिरन्यैवास्ति । शन्नोमित्र इत्यादिका श्रुतिस्तु केवलं तत्समाख्यारूपैव नत्वेषैव विष्ण्वादिभिर्ब्रह्मादीन् प्रत्युपदिष्टा हरि प्रति ब्रह्मादिकृतस्तुतिरूपा चेति प्रतीयते । अतस्तां प्रतीतिं यजुःसंहितायामेव स्थानान्तरगतवाक्योदाहरणेन वारयति - यदुवाचेति । 'सुपां सुलुक्’ इत्यादिना बहुवचनस्यैकवचनादेशः । तथा च यद् यानि तत् तानीत्यर्थः ब्रह्मण इति शेषः । सूर्यमण्डलमध्यस्थः सूर्योऽपि भवतीत्याशङ्कापरिहाराय ‘परः पुमान् हरिः’ इत्युक्तम् । वरुणे वरुणाय । शन्नोमित्रादिभिः ‘शन्नो मित्रः शं वरुणः' इति प्रभृतिभिः । अन्नादिमयं पञ्चात्मकम् अन्नमयादिरूपेण पञ्चात्मकमित्यर्थः । मयटो विकारार्थकत्वात् कथमन्नमयादीनां पञ्चानां विष्णुत्वमित्याशङ्क्य मयटां प्राचुर्यमेवार्थ इत्याशयेनोक्तम्- पूर्णमिति । तथा च प्रचुरानादिरूपमित्यर्थः । विस्तरस्तु 'महाभोक्ता महाभोग्य इत्यर्थोऽन्नमये भवेत्' (ब्र.सू.अ. १.१.६. श्लो. २७७) इत्याद्यनुब्याख्यानोक्तप्रकारेण  
द्रष्टव्यः । अच्युतम् अन्नमयादिशब्दार्थभूतैर्गुणैः कदापि च्युतिरहितम् । मुक्तगीताबसानैः ‘एतत्सामगायन् आस्ते' इत्यारभ्य ‘य एवं वेद' इत्यन्तैः। तथा च सूर्यमण्डलस्थः ‘परः पुमान् हरिः' ‘यत्’ यानि 'शन्नोमित्र' इत्यादि- वाक्यानि ब्रह्मणे प्राह तत् तान्येव वाक्यानि ब्रह्मा वरुणे वरुणाय प्राह । स वरुणस् तान्येव वाक्यानि भृगवे प्राह । स भृगुस् तैर् वरुणोपदिष्टैरेव 'शन्नोमित्र’ इत्यादिभिर्मुक्तगीतावसानैर्वाक्यैः पूर्णमच्युतम् अन्नमयादिपञ्चात्मकं हरिम् अस्तुवत् । अनन्तरं शन्नोमित्रादिभिर्मुक्तगीतावसानैर्वाक्यैस् तेन भूगुणा स्तुतो जनार्दनः सुप्रीतः सन् ज्ञानं शाश्वर्ती स्वात्मनि भक्तिं च प्रददौ इत्यादियोजना द्रष्टव्या । अनेनास्या उपनिषदों विष्णुब्रह्मवरुणभृगव ऋषयः । अन्नमयादि- रूपी हरिर्देवता यथासम्भवमनुष्टुबादि छन्द इत्युक्तं भवति ।

