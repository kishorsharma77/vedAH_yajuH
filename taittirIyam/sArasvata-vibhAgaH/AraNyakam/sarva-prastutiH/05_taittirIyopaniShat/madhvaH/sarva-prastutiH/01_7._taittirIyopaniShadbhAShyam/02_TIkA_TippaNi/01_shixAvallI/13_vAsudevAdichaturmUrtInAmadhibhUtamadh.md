+++
title = "१३ वासुदेवादिचतुर्मूर्तीनामधिभूतमध्यात्मं चोपास्तिनिरूपणम्"

+++


## पृथिव्यन्तरिक्षं द्यौर्दिशोऽवान्तरदिशाः

**वासुदेवादिचतुर्मूर्तीनामधिभूतमध्यात्मं चोपास्तिनिरूपणम्**

# **तैत्तिरीयोपनिषत्**

# **पृथिव्यन्तरिक्षं द्यौर्दिशोऽवान्तरदिशाः । अग्निर्वायुरादित्यश्चन्द्रमा नक्षत्राणि । आप ओषधयो वनस्पतय आकाश आत्मा । इत्यधिभूतम् । अथाध्यात्मम् । प्राणो व्यानोऽपान उदानः समानः । चक्षुः श्रोत्रं मनो वाक् त्वक् । चर्म मांसं स्नावास्थिमज्जा । एतदधि विधाय ऋषिरवोचत् । पाङ्क्तं वा इदं सर्वम् । पाङ्क्तेनैव पाङ्क्तं स्पृणोतीति ॥ १८ ॥**

## **भाष्यम्**

***'**पृथिव्यायं पाऊं षट्कं पातेनैव स्वयं हरिः । ***

***नारायणादिरूपेण बलयत्यञ्जसा प्रभुः ।  
**इत्युवाच स्वयं विष्णुर् वेदद्रष्टा गुणाधिकः ' ॥  
**आत्मा अहङ्कारतत्त्वम् ॥ १८ ॥***

***इति तत्त्वसंहितायाम् ॥***

### **भाष्यप्रकाशिका**

प्राग्व्यस्तव्याहृतीनां महसश्च प्रतिपाद्यानां वासुदेवादिचतुर्मूर्तीनामुपास्ति- प्रकार उक्तः । अधुना समस्तव्याहृत्या सह पञ्चानां प्रतिपाद्यदेवतानां वासुदेवादिचतुर्मूर्तीनां मूलरूपनारायणस्य चाधिभूतमध्यात्मं च षड्विध- पञ्चस्थानेषूपास्तिप्रकारमाह - पृथिव्यन्तरिक्षमित्यादिना ॥ विद्यासार्थक्याय मूलमूर्त्या सहोपास्तेरावश्यकत्वात् पृथगारम्भः । अत एवोक्तं ‘पञ्चात्मकः स भगवान् द्विषडात्मकोऽभूत्' (म.ता.नि. १.१० ) इत्यादि । एतत्पञ्चकं पञ्चकमधिविधाय अधिकफलवत्त्वेन पृथगुपास्यतया विधाय ऋषिर्मन्त्रद्रष्टा विष्णुरवोचत् । उक्तं सर्वमिदं पाङ्कं पञ्चत्वसङ्ख्या युक्तम् । एतद्भगवान् पाङ्केन नारायणादिरूपपञ्चकेन स्पृणोति व्याप्य तिष्ठतीति । सा व्याप्तिस्तत्प्रवर्तयतीति भावेन 'बलयति' इत्युक्तं भाष्ये । 'आकाश आत्मा' इत्यत्र आत्मशब्दार्थमाह- आत्मा अहङ्कारतत्त्वमिति ॥ १८ ॥

### **पदार्थदीपिका**

वेदविद्याप्राप्त्यर्थं पूर्वभावि विद्यान्तरमाह - पृथिवीत्यादिना ॥ तत्र 'पातेनैव पाङ्कं स्पृणोति' इत्येतद् व्याचष्टे - पृथिव्याद्यमिति । तत्र पाङ्गमित्यस्यार्थः पृथिव्याद्यं पातं षट्कमिति । पाङ्तेनैवेत्यनूद्य नारायणादिरूपेणेति व्याख्या-तम् । प्रविष्टः सन्निति शेषः । ' स्पृणोति' इत्यस्यार्थो 'बलयति' इति । स्वस्वकार्यक्षमङ्करोतीत्यर्थः । इति 'ऋषिरवोचत्' इत्यत्रोक्तऋषिः क इत्यपेक्षायां तं दर्शयति- इत्युवाचेति ॥
' आकाश आत्मा' इत्यत्रात्मा जीव इत्यसत् । तस्याधिभूतत्वाभावादित्यभिप्रेत्यात्मशब्दार्थमाह- आत्मा अहङ्कारतत्त्वमिति ॥ तस्य पादानत्वेनाधिभूतत्त्वमुपपन्नमिति भावः ॥१८॥

### **श्रीनिवासतीर्थीयखण्डार्थः**

**अथ खण्डार्थः-  
**दिशः प्राच्याद्याः । अवान्तरदिशा आग्नेयाद्याः कोणाः । ' टापं चापि हलन्तानां यथा वाचा निशा दिशा' इति भागुरिवचनाद् अवान्तरदिशा इति आकारान्तत्वं युक्तम् । ओषधयः फलपाकान्ता व्रीह्यादयः । वनस्पतयो ऽश्वत्थाद्याः । ‘आत्मा अहङ्कारतत्त्वम्।’ ‘इत्यधिभूतम्।’ भूतसम्बन्धिपाङ्कम् इति निरूपितमित्यर्थः । अत्र पृथिव्यग्निवाय्वाकाशानां भूतत्वात् पृथिव्यग्न्यादिशब्दोक्तानामेव देवानां भूताभिमानित्वादन्तरिक्षद्युलोक- योरोषध्यादीनां च भूतकार्यत्वाद् आत्मशब्दोक्तस्याहङ्कारतत्वस्य च भूतोपादानत्वात् पृथिव्यादीनामधिभूतत्वं युक्तमित्याशयेन ' इत्यधिभूतम्’ इत्येवोक्तमिति द्रष्टव्यम् । अव्याकृताकाशभागभूतानां दिशान्तु भूतसम्बन्धित्वाभावात् तत्राधिभूतत्वं छत्रिन्यायेनेति वा भूताकाशेऽ- व्याकृताकाशस्यापि सत्त्वाद् वेति द्रष्टव्यम् । 'अथाध्यात्मम्' । अत्मानं देहमधिकृत्य विद्यमानम्। तत्सम्बन्धीति यावत् । पाङ्कं निरूप्यत इत्यर्थः । स्नावेन सहितम् अस्थि स्नावास्थि । स्नावेत्यविभक्तिकनिर्देशो वा । एतत् पृथिव्यादिपाङ्गषट्कम् अधिविधायाधिकृत्य ऋषिर्मुख्यतो वेदद्रष्टा विष्णु- रवोचत् । किमवोचदित्यतस्तदेव दर्शयति- पाङ्कं वा इदमिति ॥ इदं सर्वं पृथिव्यग्निवाय्वादिकं पाङ्कं पञ्चत्वसङ्ख्ययोपेतम् । तथा चेदं पाङ्कं पृथिव्याद्यंपातषट्कं स्वयं हरिः पाङ्क्तेनैव पञ्चत्वसङ्ख्ययोपेतेन नारायणादिरूपेण प्रविष्टः सन्निति शेषः । सृणोति बलयति स्वस्वकार्यक्षमङ्करोतीत्यर्थः । इति ‘ऋषिरवोचत्’ इति सम्बन्धः । तत्र पृथिव्यन्यप्प्राणचक्षुश्चर्मसु नारायणो ऽन्तरिक्षवाय्वोषधिषु व्यानः श्रोत्रमांसेषु वासुदेवः द्वयादित्यवनस्पत्यपान- मनःस्नावेषु सङ्कर्षणः । दिक् चन्द्राकाशोदानवागस्थिषु प्रद्युम्नः । अवान्तर- दिड्नक्षत्रात्मसमानत्वमज्जासु अनिरुद्धस्तिष्ठतीति विवेको द्रष्टव्यः ॥ १८ ॥

------------------------------------------------------------------------

ॐ इति ब्रह्म

# **तैत्तिरीयोपनिषत्**

# **ॐ इति ब्रह्म । ॐ इतीदं सर्वम् । ओमित्येतदनुकृति ह स्म वा अप्यो श्रावयेत्या श्रावयन्ति । ओमिति सामानि गायन्ति । ओँशोमिति शस्त्राणि शँसन्ति । ओमित्यध्वर्युः प्रतिगरं प्रतिगृणाति । ओमिति ब्रह्मा प्रसौति । ओमित्यग्निहोत्रमनुजानाति । ओमिति ब्राह्मणः प्रवक्ष्यन्नाह ब्रह्मोपाप्नवानीति । ब्रह्मैवोपाप्नोति ॥ १९ ॥**

## **भाष्यम्**

***‘**ओम्नामा भगवान् विष्णुर् अधिकोञ्चगुणत्वतः । ***

***यद्रूपं भगवतस्तदिदं सर्वमेव च ॥ ***

***'**ओमेवाधिकपूर्णत्वात् तस्माद् यज्ञेषु चर्त्विजः । ***

***ओमित्येव स्वकर्माणि कुर्वन्त्युद्दिश्य केशवम् ॥'***

***'**अधिकच्च शृणुष्वेति हरिमध्वर्युराह हि । ***

***अधिकोच्च महाधाम सूच्च देवेति चाऽ**दरात् ॥'***

***'**प्रति प्रति गृणात्येवं शंरूपात्युच्च शावन । ***

***इत्याह होता शस्त्रेषु तथैवान्येऽपि चर्त्विजः ॥'***

***‘**एवं स्वाध्यायकृच्चाऽह ब्रह्मप्राप्त्यर्थमञ्जसा ।  
**एवं जानन्त एते तु प्राप्नुवन्त्येव तत्परम् ॥' इति च ॥ १९ ॥***

### **भाष्यप्रकाशिका**

अधुना वेदविद्यायामोङ्कारस्यात्यन्तरङ्गत्वात् तन्निष्ठविद्यामाह - ओमिति ब्रह्मेति । ब्रह्म परमात्मा । अधिकोचगुणत्वादोमित्युच्यते । एवं चाकारोकाराभ्यामधिकोच्चत्वं ज्ञानवाचकेन मकारेण चोपलक्षणतया सर्वे गुणा गृह्यन्त इति कृत्वाऽधिकगुणोच्चत्वं सिद्ध्यतीति ज्ञेयम् । न केवलं मूलरूपमोङ्कारप्रतिपाद्यं किन्तु मत्स्याद्यनन्तावताररूपं च प्रागुक्तव्युत्पत्त्या ओङ्कारप्रतिपाद्यम् । भगवत ओङ्कारप्रतिपाद्यत्वमनुभवारूढं करोति ओमिति ॥ कृतिं कृतिं कर्म कर्म अनुसृत्य अनुकृति ओमित्युच्चार्य कुर्वति' । ह स्म वै इत्यव्ययत्रयेण कर्मसु कर्मसु प्रसिद्धिं द्योतयति । तदेव दर्शयति - ओ श्रावयेति ॥ ओमितिशब्दसम्बुद्धिर् ओ इति । तथा च हे 'ओ' हे अधिकोच्च नारायण 'श्रावय', अस्माभिरुच्चार्यमाणं मन्त्रं श्रावय श्रुणु । स्वार्थिको णिच् । स्वतन्त्रत्वात् स्वेच्छयैव श्रवणं, न तु परप्रेरणयेति सूचनाय स्वार्थिकणिजन्तप्रयोगः । इति इत्युक्त्वा श्रावयन्ति । पुनः साम- नानाख्यकर्मण्यपि ओमित्युच्चार्य गायन्ति । शस्त्राणि गानरहितमन्त्रान् । ओम् अत्युच्चसुखरूप। ओशब्देनात्युच्चसुखं तत्सुखमिति भावेन आवृत्त्या योजना कृता । ‘अव रक्षणे' इति धातोः 'च्छ्रोः शूडनुनासिके च' इति वकारस्य उकारे कृते ओमिति शब्दनिष्पत्तिर्भवतीति भावेनाकारोपरिगतवकार- स्थानापन्नोकारस्यार्थमाह- अवनेति ॥ रक्षकेत्यर्थः । इति शंसन्ति पठन्ति । ‘ओमित्यध्वर्युः प्रतिगरं प्रतिगृणाति' इत्यस्य वाक्यस्य धाम ओ देवेति प्रेषोच्चारणपूर्वकमर्थमाह अधिकोच महाधामेति ॥ अध्वर्युः प्रतिगरं ‘गृ निगरणे' इति धातोर्गरो मन्त्रः प्रतिमन्त्रमित्यर्थः । ओं हे अत्युच्च ओधाम हे महाधाम ओदेव अत्युच्च देव' इत्युच्चार्य प्रतिगृणाति प्रति प्रतिमुखः सन् निगरणं करोति । ‘ओमिति ब्रह्मा प्रसौति' । 'सु प्रसवे' इति धातोः सोमलताया रसप्रसवं करोति । अग्निहोत्रकर्ता भवदनुज्ञयाऽग्निहोत्रं करोमीति वृद्धान् प्रति प्रार्थयते । ओं तथाऽस्त्वित्यग्निहोत्रमनुजानाति । प्रवक्ष्यन् प्रवचनं करिष्यन् ब्राह्मणोऽपि ओङ्कारवाच्यब्रह्मैव उपाप्नुवानीति मत्वा प्रागो - त्याह । एवं प्रणवमुच्चार्य स्वस्वकर्माणि कुर्वन् सर्वोऽपि जनः ब्रह्मैवाऽप्नोति ब्रह्मसमीपं गच्छति ॥१९॥

### **पदार्थदीपिका**

अथ भाष्यार्थः -  
वेदविद्याभ्यासार्थिनः पूर्वभाविनीं प्रणवविद्यामाह - ओमिति ब्रह्मेतीत्या- दिना ॥ तत्रोङ्काररूपाक्षरत्वं ब्रह्मादेः कथ्यत इति प्रतीतिनिवारणाय प्रमाणेनैव तद्वयाव्याचष्टे ओंनामेति ॥ विष्णुर्मूलरूपी 'अधिकोच्चगुणत्वत' इति अकारोकारमकाराख्यवर्णत्रयात्मकोङ्कारस्य व्याख्यानम् । ‘ओमितीदं सर्वम्’ 'इति ओङ्कारस्य सर्वजगदभेदः कथ्यत इति प्रतीतिवारणाय व्याचष्टे- यद्यद् रूपमिति ॥ अधिकपूर्णत्वादधिकपूर्णगुणत्वात् । ओङ्कारस्य भगवद्वाचकत्वोपपादनाय प्रवृत्तस्य 'अप्योश्रावय' इत्यादि वाक्यजातस्य तात्पर्यमाह- तस्मादिति ॥ अपिशब्दार्थोऽयम् । तस्मादेवेति सम्बन्धः । अधिकपूर्णगुणत्वेनोङ्कारस्य भगवद्वाचकत्वादेव इत्यर्थः । ओमित्युच्चार्य केशवमुद्दिश्य स्वकर्माणि कुर्वन्तीति सम्बन्धः । ऋत्विजो ऽध्वर्यूद्भागृहोतृ- ब्रह्माणः । अन्यथा तन्न स्यादिति भावः । इदमुपलक्षणम् । अग्निहोत्र- कर्तृब्राह्मणावपि ग्राह्यौ । तदेव विवृणोति - अधिकोचेति ॥ ' आश्रावय' इति मन्त्रं कर्त्रप्रतीतेस्तं दर्शयन् व्याचष्टे अधिकोचेति ॥ 'ओम्' इत्यस्यार्थो ऽधिकोच्चेति । ‘श्रावय’ इति स्वार्थे णिजिति भावेनोक्तम् - शृणुष्वेति ॥ ‘श्रावय' इति मन्त्रानुसारेण ‘शृणुष्व' इत्यस्यापि मूलरूपं 'श्रावय' इत्यर्थ इत्यप्याहुः । ‘आश्रावयन्ति’ इत्यस्य तात्पर्यमाह - हीति ॥ आश्रावमन्त्रं पठन्तीत्यर्थः । ‘ओमित्यध्वर्युः प्रतिगरं प्रतिगृणाति' इत्यत्रोक्तः प्रतिगरमन्त्रः क इत्यपेक्षायाम् ओधामो देवेति प्रतिगरमन्त्रमर्थतोऽनुवदति- अधिकच्चेति ॥ ओधाम ओ देवेति पदच्छेदः । तत्र 'ओ' इत्यस्य अधिकोच्चेति । धामेत्यस्यार्थः महाधामेति । ‘तेजःस्वरूपं च गृहं प्राज्ञैर्धामेति गीयते' इति वचनाद् धाम- शब्दस्तेज आद्यर्थः । ओ देवेत्यस्यार्थः सूचदेवेति । 'देवशब्दपर्यायो दैव- शब्दः । तथा चाधिकोच्चदेवेत्यर्थः । अत्राद्यमोमितिपदं भगवदधिकोच्चत्ववाचि द्वितीयं तु देवशब्दोक्तक्रीडादिगुणानामिति द्रष्टव्यम् । 'ओ' इति द्विवारपठनाभिप्रायः- आदरादिति । एनं प्रतीति ॥ हरिमुद्दिश्येत्यर्थः । 'प्रतिगृणाति' प्रतिगरमन्त्रं पठति । अध्वर्युरिति वर्तते । 'ओ शोमिति शस्त्राणि शंसन्ति' इत्यत्र कर्त्रप्रतीतेस्तं दर्शयन् किं तच्छत्रमित्यपेक्षायां ‘ओ शों शाव' इति मन्त्रमर्थतोऽनुवदति - शंरूपेति ॥ ओश ओंश अवेति पदच्छेदः । तत्राद्यस्य ओमित्यस्य अधिको चेत्युक्त एवार्थो द्रष्टव्यः । अवशिष्टपदार्थमाह- शं रूपेति ॥ शं रूप अत्युच्चशावनेति भाष्ये पदच्छेदः । तत्रत्य शस्यार्थः शंरूपेति । सुखरूपेत्यर्थः । आद्यमोमिति पदं भगवतो ऽधिकोञ्च्चत्ववाचि । द्वितीयं तु सुखस्येति ज्ञातव्यम् । अवन रक्षकेत्यर्थः । शस्त्रेषु मन्त्रेषु मन्त्रविशेषेषु इत्याह इति भगवन्तं सम्बोधयतीत्यर्थः । अनेन शंसतीत्यस्य तात्पर्यमुक्तम्- 'ओमिति सामानि गायन्ति, ओमिति ब्रह्माप्रसौति' इति वाक्यद्वयाभिप्रायमाह - तथैवान्येऽपीति । अन्ये ऋत्विज उद्गातारो ब्रह्माणश्च । ‘ओमिति ब्राह्मण' इति वाक्याभिप्रायमाह - एव-मिति ॥ अध्वर्य्यादिवदित्यर्थः । प्रवक्ष्यन्नित्यस्यार्थो 'अञ्जसा स्वाध्यायकृत्’ इति आह । ओमित्युच्चार्य स्वाध्यायं करोतीत्यर्थः । 'ब्रह्मोपाप्नवानि' इत्यस्यार्थो ब्रह्मप्राप्त्यर्थमिति । स्वाध्यायकृदिति सम्बन्धः । चशब्दादोमि- त्युच्चार्य भगवदुद्देशेनैवाग्रिहोत्रमनुजानाति करोति यजमान इत्यस्य सङ्ग्रहः । 'ब्रह्मैवापाप्नोति' इति वाक्यमेकवचनात् सन्निहितप्रवचनकर्तुर् ब्राह्मणस्यैव फलकथनपरमिति प्रतीतिं वारयन् एकवचनं बहुवचनार्थ इत्यभिप्रेत्य व्याचष्टे- एवं जानन्त इति ॥ ओङ्कारस्य भगववाचकत्वं ज्ञात्वा ओमित्युच्चार्य कर्म कुर्वन्ति इत्यर्थः । एते अध्वर्य्याद्याः । ब्रह्मशब्दस्यानेकार्थत्वादत्र विवक्षितमर्थमाह- तत्परमिति ॥ ब्रह्मेति बुध्या विविक्तमनुवर्तते । तद् ओङ्काकारवाच्यं परब्रह्मैव प्राप्नुवन्तीत्यर्थः ॥ १९ ॥

