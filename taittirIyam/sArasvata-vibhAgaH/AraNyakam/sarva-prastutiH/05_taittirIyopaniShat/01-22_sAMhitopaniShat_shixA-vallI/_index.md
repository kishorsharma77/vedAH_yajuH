+++
title = "+०१-२२ सांहितोपनिषत् शिक्षा-वल्ली"

+++
## प्रवेशः

<div class="js_include" includetitle="true" newlevelforh1="2" unfilled url="01_shanno_mitraH_prArambhe">
<details open><summary><h2>०१ शन्नो मित्रः प्रारम्भे ...{Loading}...</h2></summary>
<div class="js_include" includetitle="false" newlevelforh1="2" unfilled="" url="/vedAH_yajuH/taittirIyam/sArasvata-vibhAgaH/AraNyakam/yajuH/sarva-prastutiH/05_taittirIyopaniShat/shanno_mitraH.md">
<details open><summary><h4>शन्नो मित्रः ...{Loading}...</h4></summary>
<details open><summary>विश्वास-प्रस्तुतिः</summary>

शन् नो॑ मि॒त्रश्, शव्ँ वरु॑णः ।  
शन् नो॑ भवत्व् अर्य॒मा ।  
शन् न॒ इन्द्रो॒ बृह॒स्पतिः॑ ।  
शन् नो॒ विष्णु॑र् उरुक्र॒मः ।  
नमो॒ ब्रह्म॑णे ।  
नम॑स् ते वायो । त्वम् ए॒व प्र॒त्यक्षं॒ ब्रह्मा॑सि ।
</details>
</details>
</div>  

त्वाम् ए॒व प्र॒त्यक्षं॒ ब्रह्म॑ वदिष्यामि ।  
ऋ॒तव्ँ व॑दिष्यामि। स॒त्यव्ँ व॑दिष्यामि । 
तन् माम् अ॑वतु । तद् व॒क्तार॑म् अवतु ।  
अव॑तु॒ माम् । अव॑तु व॒क्तार॑म् ।  
ओम् शान्ति॒श् शान्ति॒श् शान्तिः॑ ॥
</details>
</div>  


## शिक्षा
शीक्षाव्ँ व्या॑ख्यास्या॒मः ।  
वर्णः॒ स्वरः ।  
मात्रा॒ बलम् ।  
साम॑ सन्ता॒नः ।  
इत्युक्तश् शी॑क्षाद्ध्या॒यः ॥ (2)

## संहितोपनिषत्
स॒ह नौ॒ यशः ।  
स॒ह नौ ब्र॑ह्मव॒र्चसम् ।  
अथातस् सँहिताया उपनिषदव्ँ व्या॑ख्यास्या॒मः,  
पञ्चस्व् अधिक॑रणे॒षु - अधिलोकम् अधिज्यौतिषम् अधिविद्यम् अधिप्रज॑म् अद्ध्या॒त्मम् ।  
ता महासँहिता इ॑त्य् आच॒क्षते ।

अथा॑धिलो॒कम् ।  
पृथिवी पू॑र्वरू॒पम् । द्यौरुत्त॑ररू॒पम् । आका॑शस्स॒न्धिः । वायु॑स्सन्धा॒नम् ।  
इत्य॑धिलो॒कम् ।

अथा॑धिज्यौ॒तिषम् ।  
अग्निः पू॑र्वरू॒पम् । आदित्य उत्त॑ररू॒पम् । आ॑पस्स॒न्धिः । वैद्युत॑स् सन्धा॒नम् ।  
इत्य॑धिज्यौ॒तिषम् ।

अथा॑धिवि॒द्यम् ।  
आचार्यः पू॑र्वरू॒पम् । अन्तेवास्य् उत्त॑ररू॒पम् । वि॑द्या स॒न्धिः । प्रवचनँ॑ सन्धा॒नम् ।  
इत्य॑धिवि॒द्यम् ।

अथाधि॒प्रजम् ।  
माता पू॑र्वरू॒पम् । पितोत्त॑ररू॒पम् । प्र॑जा स॒न्धिः । प्रजननँ॑ सन्धा॒नम् ।  
इत्यधि॒प्रजम् । (5)

अथाद्ध्या॒त्मम् ।  
अधराहनुः पू॑र्वरू॒पम् । उत्तराहनुर् उत्त॑ररू॒पम् । वाक् स॒न्धिः । जिह्वा॑ सन्धा॒नम् ।  
इत्यद्ध्या॒त्मम् ।

इतीमा म॑हासँ॒हिताः ।  
य एवम् एता महासँहिता व्याख्या॑ता वे॒द, सन्धीयते प्रज॑या प॒शुभिः,, ब्रह्मवर्चसेनान्नाद्येन सुवर्ग्येण॑ लोके॒न ॥ (6)

## प्रकीर्णम्

<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/01-22_sAMhitopaniShat_shixA-vallI/07_yash_ChandasAm">
<details open><summary><h2>०७ यश् छन्दसाम् ...{Loading}...</h2></summary>
<details open><summary>विश्वास-प्रस्तुतिः</summary>

+++(ॐकारः)+++ यश् छन्द॑साम् ऋष॒भो वि॒श्वरू॑पः।  
छन्दो॒भ्यो ऽध्य॒मृता॑त् संब॒भूव॑।  
स मेन्द्रो॑ मे॒धया॑ स्पृणोतु।  
अ॒मृत॑स्य देव॒धार॑णो भूयासम्।  
शरी॑रं मे॒ विच॑र्षणम्।  
जि॒ह्वा मे॒ मधु॑मत्तमा।  
कर्णा॑भ्यां॒ भूरि॒विश्रु॑वम्।  
ब्रह्म॑णः को॒शो॑ऽसि मे॒धया पि॑हितः।  
श्रु॒तं मे॑ गोपाय।  
ॐ शान्तिः॒ शान्तिः॒ शान्तिः॑ ॥
</details>
<details><summary>मूलम्</summary>

यश् छन्द॑साम् ऋष॒भो वि॒श्वरू॑पः।  
छन्दो॒भ्यो ऽध्य॒मृता॑त् संब॒भूव॑।  
स मेन्द्रो॑ मे॒धया॑ स्पृणोतु।  
अ॒मृत॑स्य देव॒धार॑णो भूयासम्।  
शरी॑रं मे॒ विच॑र्षणम्।  
जि॒ह्वा मे॒ मधु॑मत्तमा।  
कर्णा॑भ्यां॒ भूरि॒विश्रु॑वम्।  
ब्रह्म॑णः को॒शो॑ऽसि मे॒धया पि॑हितः।  
श्रु॒तं मे॑ गोपाय।  
ॐ शान्तिः॒ शान्तिः॒ शान्तिः॑ ॥
</details>
<details><summary>रङ्गरामानुजः</summary>

ब्रह्मविद्यार्थं प्रणवं प्रार्थयते - यश्छन्दसाम् इति ।  
**छन्दसाम्** वेदानां यः **ऋषभः** - श्रेष्ठः ।  
**विश्वरूपः** - विश्वं विष्णुः (सा.ना.१) इति नामसहस्रपाठात् विश्वं - विष्णुः । तत्प्रतीकत्वात् तद्ध्यानसाधनत्वाच् च तद्-रूपत्वम् । सर्वशब्दप्रकृतित्वाद्वा सर्वरूपत्वम् । एवंभूतः प्रणवः **अमृतात्** परमात्मनः सर्वेभ्यश् **छन्दोभ्यो** ऽधिकतया **सम्बभूव** - प्रादुर्भूतः ।  
**सः इन्द्रः** - परमैश्वर्यशाली प्रणवः मा - मां **मेधया** - ज्ञानेन **स्पृणोतु** - उज्जीवयतु ।  
स्पृप्रीतिरक्षणप्राणनेषु (धा.पा.१२६०) इति हि धातुः।  
**देवे**ति दीव्यतः प्रणवस्य सम्बोधनम् ।  
**अमृतस्य** परमात्मनः हृदये धारको **भूयासम्** । सर्वदा ब्रह्मज्ञानम् अनुवर्तताम् इत्यर्थः । 
मदीयञ्च शरीरं **विचर्षणं** बलारोग्यादिना कान्तिमद्भवतु ।  
मदीया च **जिह्वा** सर्वदा ब्रह्मवदनशीलतया भोग्यतमा भवतु ।  
**कर्णाभ्याञ्च भूरि** - भूयो ब्रह्मप्रतिपादकं शास्त्रं शृणवानि । **विश्रुवम्** इति छान्दसं रूपम् ।  
परमात्मनः त्वं वाचकतया **कोशोऽसि** - निधानस्थानमसि ।  
मेधाजनकतया तद्भरिततया वा **मेधया** ऽच्छादितोऽसि । तादृशः त्वम्, श्रुतार्थो यथा अप्रमृष्टो भवति, तथा कुरु इत्यर्थः ।
</details>
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/AraNyakam/Rk/vishvAsa-prastutiH/05_taittirIyopaniShat/02_AvahantI_vitanvAnA.md">
<details open><summary><h4>विश्वास-प्रस्तुतिः ...{Loading}...</h4></summary>

आ॒वह॑न्ती वितन्वा॒ना,,  
कु॒र्वा॒णा चीर॑म् आ॒त्मनः॑ ।  
वासाँ॑सि॒ मम॒ गाव॑श् च,,  
अ॒न्न॒पा॒ने च॑ सर्व॒दा ।  
ततो॑ मे॒ श्रिय॒म् आव॑ह,,  
लो॒म॒शां प॒शुभि॑स् स॒ह  
स्वाहा॑ ।
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/AraNyakam/Rk/sarvASh_TIkAH/05_taittirIyopaniShat/02_AvahantI_vitanvAnA.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

आ॒वह॑न्ती वितन्वा॒ना,,  
कु॒र्वा॒णा चीर॑म् आ॒त्मनः॑ ।  
वासाँ॑सि॒ मम॒ गाव॑श् च,,  
अ॒न्न॒पा॒ने च॑ सर्व॒दा ।  
ततो॑ मे॒ श्रिय॒म् आव॑ह,,  
लो॒म॒शां प॒शुभि॑स् स॒ह  
स्वाहा॑ ।
</details>
<details><summary>रङ्गरामानुजः - टीका</summary>

विद्यौपयिक-होम-साधन-मन्त्राः उच्यन्ते - आवहन्ती इत्यादिः ।  
लक्ष्मी-प्रार्थना-मन्त्रोऽयम् ।  
**आवहन्ती** - उत्पादयन्ती, **वितन्वाना** वर्धयन्ती, यतस्त्वम्,  
ततो मे **चीरम्** इतराणि **वासांसि गाः अन्नपाने च सर्वदा कुर्वाणा** सती,  
सा हि श्रीरमृता सताम् (तै.ब्रा.१-२-१) इति त्रयी-लक्षणां **श्रियम्**, **लोमशाम्** - बहुलां यज्ञाद्यौपयिकपश्वादिद्रव्यैस्सह **आवह** - उत्पादय ॥ होमसाधनत्वात् मन्त्रस्य **स्वाहा**न्तत्वम् । आ मा यन्तु इति । ब्रह्मविद्यायोग्याः ब्रह्मचर्यव्रतसम्पन्नाः शिष्याः 'समागच्छन्तु इत्यनुकूलशिष्यप्रार्थनामन्त्रः ।
</details>
</details>
</div>



आ मा॑ यन्तु ब्रह्मचा॒रिण॒स् स्वाहा॑ ।  
यशो॒ जने॑ ऽसानि॒+++(??)+++ स्वाहा॑ ।  
श्रेया॒न् वस्य॑सो ऽसानि॒ स्वाहा॑ ।  
तन्त्वा॑ भग॒ प्रवि॑शानि॒ स्वाहा॑ ।  
स मा॑ भग॒ प्रवि॑श॒ स्वाहा॑ ।  
तस्मि॑न्त् स॒हस्र॑शाखे, निभ॑गा॒हन् त्वयि॑ मृजे॒ स्वाहा॑ ।

यथापः॒ प्रव॑ता॒ यन्ति॑,  
यथा॒ मासा॑ अहर्ज॒रम् ।  
ए॒वं मां ब्र॑ह्मचा॒रिणः॑,  
धात॒र् आय॑न्तु स॒र्वत॒स्  
स्वाहा॑ ।

प्र॒ति॒वे॒शो॑सि॒, प्र मा॑ भाहि॒, प्र मा॑ पद्यस्व ॥

## व्याहृतिभावः
सायण-टीका [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_1_-_Babasastri_Phadke_1898#page/n505/mode/2up) ।

भूर् भुव॒स् सुव॒र् इति॒ वा ए॒तास् ति॒स्रो व्याहृ॑तयः ।  
तासा॑म् उ ह स्मै॒ताञ् च॑तु॒र्थीम् माहा॑चमस्यः॒ प्रवे॑दयते । मह॒ इति॑ । तद्ब्रह्म॑ । स आ॒त्मा । अङ्गा॑न्य॒न्या दे॒वताः॑ ।

### लोकाः
भूर् इति॒ वा अ॒यल्ँ लो॒कः । भुव॒ इत्य॒न्तरि॑क्षम् । सुव॒रित्य॒सौ लो॒कः ।  
मह॒ इत्या॑दि॒त्यः । आ॒दि॒त्येन॒ वाव सर्वे॑ लो॒का मही॑यन्ते ।

### ज्योतींषि
भूरिति॒ वा अ॒ग्निः । भुव॒ इति॑ वा॒युः । सुव॒र् इत्य् आ॑दि॒त्यः । मह॒ इति॑ च॒न्द्रमाः॑ ।  
च॒न्द्रम॑सा॒ वाव सर्वा॑णि॒ ज्योतीँ॑षि॒ मही॑यन्ते ।

### वेदाः
भूर् इति॒ वा ऋचः॑ । भुव॒ इति॒ सामा॑नि । सुव॒र् इति॒ यजूँ॑षि । मह॒ इति॒ ब्रह्म॑+++(=ॐकारः)+++ ।  
ब्रह्म॑णा॒ वाव सर्वे॑ वे॒दा मही॑यन्ते ।

### प्राणाः
भूर् इति॒ वै प्रा॒णः । भुव॒ इत्य् अ॑पा॒नः । सुव॒र् इति॑ व्या॒नः । मह॒ इत्य् अन्न॑म् ।  
अन्ने॑न॒ वाव सर्वे॑ प्रा॒णा मही॑यन्ते ।

### फलश्रुतिः
ता वा ए॒ताश् च॑तस्रश् चतु॒र्धा, चत॑स्रश् चतस्रो॒ व्याहृ॑तयः ।  
ता यो वेद॑ । स वे॑द॒ ब्रह्म॑ । सर्वे॑ऽस्मै दे॒वा ब॒लिमाव॑हन्ति ॥ (11)

## पुरुषस्थानम्
स य ए॒षो॑ऽन्तर्-हृ॑दय आका॒शः, तस्मि॑न्न् अ॒यं पुरु॑षो मनो॒मयः॑ ।  
अमृ॑तो हिर॒ण्मयः॑,, अन्त॑रेण॒ तालु॑के ।  
य ए॒ष स्तन॑ इवाव॒लम्ब॑ते, से॑न्द्रयो॒निः ।  
यत्रा॒सौ के॑शा॒न्तो वि॒वर्त॑ते, व्य॒पोह्य॑ शीर्षकपा॒ले।

भूर् इत्य् अ॒ग्नौ प्रति॑तिष्ठति । भुव॒ इति॑ वा॒यौ । सुव॒र् इत्य् आ॑दि॒त्ये । मह॒ इति॒ ब्रह्म॑णि ।

आ॒प्नोति॒ स्वारा॑ज्यम् । आ॒प्नोति॒ मन॑स॒स्-पति॑म् ।  
वाक्प॑ति॒श् चक्षु॑ष्पतिः । श्रोत्र॑पतिर् वि॒ज्ञान॑पतिः ।  
ए॒तत् ततो॑ भवति ।  
आ॒का॒श-श॑रीरं॒ ब्रह्म॑ ।  
स॒त्यात्म॑-प्रा॒णारा॑मं॒ मन॑ आनन्दम् ।  
शान्ति॑-समृद्धम् अ॒मृत॑म् ।  
इति॑ प्राचीनयो॒ग्योपा॑स्व । (13)

## पाङ्क्तविद्या
पृ॒थि॒व्य् अ॑न्तरि॑क्ष॒न् द्यौर् दिशो॑ ऽवान्तरदि॒शाः,,  
अ॒ग्निर् वा॒युर् आ॑दि॒त्यश् च॒न्द्रमा॒ नक्ष॑त्राणि,,  
आप॒ ओष॑धयो॒ वन॒स्पत॑य आका॒श आ॒त्मा  
इत्य॑धिभू॒तम् ।

अथाद्ध्या॒त्मम् ।  
प्रा॒णो व्या॒नो॑ ऽपा॒न उ॑दा॒नस् स॑मा॒नः,  
चक्षुः॒ श्रोत्रं॒ मनो॒ वाक् त्वक्,  
चर्म॑ माँ॒सँ स्नावा+++(=स्नायुर्)+++ ऽस्थि॑ म॒ज्जा ।

ए॒तद॑धि वि॒धाय॒र्षि॒र् अवो॑चत् ।  
पाङ्क्त॒व्ँ वा इ॒दँ सर्व॑म् । पाङ्क्ते॑नै॒व पाङ्क्तँ॑ स्पृणो॒तीति॑ । (14)

## ॐकारः
ओम् इति॒ ब्रह्म॑ ।  
ओम् इती॒दँ सर्व॑म् ।  
ओम् इत्य् ए॒तद् अ॑नुकृति ह स्म॒ वा अ॒प्य् ओश्रा॑व॒येत्याश्रा॑वयन्ति ।  
ओम् इति॒ सामा॑नि गायन्ति ।  
ओँ शोम् इति॑ श॒स्त्राणि॑ शँसन्ति ।  
ओम् इत्य् अ॑द्ध्व॒र्युः प्र॑तिग॒रं प्रति॑गृणाति ।  
ओम् इति॒ ब्रह्मा॒ प्रसौ॑ति ।  
ओम् इत्य् अ॑ग्निहो॒त्रम् अनु॑जानाति ।  
ओम् इति॑ ब्राह्म॒णः प्र॑व॒क्ष्यन्न् आ॑ह॒ - ब्रह्मोपा॑प्नवा॒नीति॑ । ब्रह्मै॒वोपा॑प्नोति । (15)

## स्वाध्यायप्रवचने
ऋतञ् च स्वाद्ध्यायप्रव॑चने॒ च ।  
सत्यञ् च स्वाद्ध्यायप्रव॑चने॒ च ।  
तपश् च स्वाद्ध्यायप्रव॑चने॒ च ।  
दमश् च स्वाद्ध्यायप्रव॑चने॒ च ।  
शमश् च स्वाद्ध्यायप्रव॑चने॒ च ।  
अग्नयश् च स्वाद्ध्यायप्रव॑चने॒ च ।  
अग्निहोत्रञ् च स्वाद्ध्यायप्रव॑चने॒ च ।  
अतिथयश् च स्वाद्ध्यायप्रव॑चने॒ च ।  
मानुषञ् च स्वाद्ध्यायप्रव॑चने॒ च ।  
प्रजा च स्वाद्ध्यायप्रव॑चने॒ च ।  
प्रजनश् च स्वाद्ध्यायप्रव॑चने॒ च ।  
प्रजातिश् च स्वाद्ध्यायप्रव॑चने॒ च ।

सत्यम् इति सत्यवचा॑ राथी॒तरः ।  
तप इति तपोनित्यः पौ॑रुशि॒ष्टिः ।  
स्वाद्ध्यायप्रवचने एवेति नाको॑ मौद्ग॒ल्यः ।
तद्धि तप॑स्- तद्धि॒ तपः । (16)


## त्रिशङ्कोर् वेदानुवचनम्
अ॒हव्ँ वृ॒क्षस्य॒ रेरि॑वा ।  
की॒र्तिः पृ॒ष्ठङ् गि॒रेरि॑व ।  
ऊ॒र्द्ध्वप॑वित्रो वा॒जिनी॑व स्व॒मृत॑म् अस्मि ।  
द्रवि॑णँ॒ सव॑र्चसम् ।  
सुमेधा अ॑मृतो॒क्षितः ।  
इति त्रिशङ्कोर् वेदा॑नुव॒चनम् । (17)



<div class="js_include" includetitle="true" newlevelforh1="2" unfilled url="18-21_veda-sAraH/">
<details open><summary><h2>१८-२१ वेद-सारः ...{Loading}...</h2></summary>
<details><summary>विस्तारः (द्रष्टुं नोद्यम्)</summary>

॥ शीक्षावल्ली तैत्तिरीयोपनिषदि ॥ आङ्ग्लानुवादस् सरसो [ऽत्र](https://sanskritdocuments.org/doc_upanishhat/shikshaavalii.html)।
</details>



वेदमनूच्याचार्यो ऽन्तेवासिनम् अ॑नुशा॒स्ति ।  

सत्य॒व्ँ वद ।  
धर्म॒ञ् चर ।  
स्वाद्ध्याया॑न्मा प्र॒मदः ।  
आचार्याय प्रियन् धनमाहृत्य, प्रजातन्तुं मा व्य॑वच्छे॒त्सीः ।  

सत्यान् न प्रम॑दित॒व्यम् ।  
धर्मान्न प्रम॑दित॒व्यम् ।  
कुशलान् न प्रम॑दित॒व्यम् ।  
भूत्यै न प्रम॑दित॒व्यम् ।  
स्वाद्ध्यायप्रवचनाभ्यान् न प्रम॑दित॒व्यम् । (18)
देवपितृकार्याभ्यान् न प्रम॑दित॒व्यम् ।
  
मातृ॑देवो॒ भव ।  
पितृ॑देवो॒ भव ।  
आचार्य॑देवो॒ भव ।  
अतिथि॑देवो॒ भव ।  

यान्य् अनवद्यानि॑ कर्मा॒णि- तानि सेवि॑तव्या॒नि, नो इ॑तरा॒णि ।  
यान्यस्माकँ सुच॑रिता॒नि- तानि त्वयो॑पास्या॒नि, नो इ॑तरा॒णि ।

ये के चास्मच्छ्रेयाँ॑सो ब्रा॒ह्मणाः- तेषान् त्वया ऽऽसनेन प्रश्व॑सित॒व्यम् ।  
श्रद्ध॑या दे॒यम् ।  
अश्रद्ध॑याऽदे॒यम् ।  
श्रि॑या दे॒यम् ।  
ह्रि॑या दे॒यम् ।  
भि॑या दे॒यम् ।  
संवि॑दा दे॒यम् । 

अथ यदि ते कर्मविचिकित्सा वा वृत्तविचिकि॑त्सा वा॒ स्यात् - ये तत्र ब्राह्मणा॑स्, संम॒र्शिनः, युक्ता॑, आयु॒क्ताः, अलूक्षा॑, धर्म॑कामा॒स् स्युः- यथा ते॑ तत्र॑ वर्ते॒रन्, तथा तत्र॑ वर्ते॒थाः । 

अथाभ्या॑ख्याते॒षु - ये तत्र ब्राह्मणा॑स्, संम॒र्शिनः, युक्ता॑, आयु॒क्ताः, अलूक्षा॑, धर्म॑कामा॒स् स्युः - यथा ते॑ तेषु॑ वर्ते॒रन्, तथा तेषु॑ वर्ते॒थाः । 

एष॑ आदे॒शः । एष उ॑पदे॒शः । एषा वे॑दोप॒निषत् । एतद॑नुशा॒सनम् । एवमुपा॑सित॒व्यम् । एवम् उ चैत॑दुपा॒स्यम् ॥ (21)
</details>
</div>
<div class="js_include" includetitle="true" newlevelforh1="2" unfilled url="22_shanno_mitraH_samApanam/">
<details open><summary><h2>२२ शन्नो मित्रः समापनम् ...{Loading}...</h2></summary>
<div class="js_include" includetitle="false" newlevelforh1="2" unfilled="" url="/vedAH_yajuH/taittirIyam/sArasvata-vibhAgaH/AraNyakam/yajuH/sarva-prastutiH/05_taittirIyopaniShat/shanno_mitraH.md">
<details open><summary><h4>शन्नो मित्रः ...{Loading}...</h4></summary>
<details open><summary>विश्वास-प्रस्तुतिः</summary>

शन् नो॑ मि॒त्रश्, शव्ँ वरु॑णः ।  
शन् नो॑ भवत्व् अर्य॒मा ।  
शन् न॒ इन्द्रो॒ बृह॒स्पतिः॑ ।  
शन् नो॒ विष्णु॑र् उरुक्र॒मः ।  
नमो॒ ब्रह्म॑णे ।  
नम॑स् ते वायो । त्वम् ए॒व प्र॒त्यक्षं॒ ब्रह्मा॑सि ।
</details>
</details>
</div>  

… त्वामे॒व प्र॒त्यक्षं॒ ब्रह्माऽवा॑दिषम् ।  
ऋ॒तम् अ॑वादिषम् । स॒त्यम् अ॑वादिषम् ।  
तन् माम् आ॑वीत् । तद्व॒क्तार॑म् आवीत् ।  
आवी॒न् माम् । आवी॑द् व॒क्तार॑म् ।  
ओम् शान्ति॒श् शान्ति॒श् शान्तिः॑ ॥
</details>
</div>
