+++
title = "०३ पश्चात् अग्निर् होता"

+++

## होता
<details><summary>भास्करोक्त-विनियोगः</summary>

1पश्चाद् उदञ्चं पञ्चहोतारम् उपदधाति - अग्निर्होतेति ॥ 
</details>


<details open><summary>विश्वास-प्रस्तुतिः</summary>

अ॒ग्निर् होता᳚ ।  
</details>

<details><summary>भट्टभास्कर-टीका</summary>

देवानां आह्वातृत्वादग्नेर्होतृत्वम् । 
</details>


<details><summary>मूलम्</summary>

अ॒ग्निर्होता᳚ ।  
</details>

<details open><summary>विश्वास-प्रस्तुतिः</summary>

अ॒श्विना᳚ऽध्व॒र्यू ।
</details>

<details><summary>भट्टभास्कर-टीका</summary>

कर्मठत्वात् अश्विनौ अध्वर्यू अध्वरस्य नेतारौ अध्वर्युः प्रतिप्रस्थाता च । 
</details>


<details><summary>मूलम्</summary>

अ॒श्विना᳚ऽध्व॒र्यू ।
</details>
  

<details open><summary>विश्वास-प्रस्तुतिः</summary>

त्वष्टा॒ऽग्नीत् ।  
</details>

<details><summary>भट्टभास्कर-टीका</summary>

त्वष्टा अग्नीत् आग्नीध्रः उत्तेजनहेतुत्वात्, अग्नीधश्च विहरणादिकृत्त्वात् । 
</details>


<details><summary>मूलम्</summary>

त्वष्टा॒ऽग्नीत् ।  
</details>


<details open><summary>विश्वास-प्रस्तुतिः</summary>

मि॒त्र उ॑पव॒क्ता ।  
</details>

<details><summary>मूलम्</summary>

मित्र उपवक्ता ब्रह्मा, कर्मसाक्षित्वात् ॥
</details>


<details><summary>मूलम्</summary>

मि॒त्र उ॑पव॒क्ता ।  
</details>


## ग्रहेष्टका
<details><summary>भास्करोक्त-विनियोगः</summary>

2अथ ग्रहेष्टकाम् उपदधाति ॥ 
</details>


<details open><summary>विश्वास-प्रस्तुतिः</summary>

सोम॒स् +++(वल्ली-रूपेण)+++ सोम॑स्य **पुरो॒-गाः** ।  
शु॒क्रश् शु॒क्रस्य॑ **पुरो॒-गाः** ।  
**श्रा॒तास्**+++(=पक्वाः)+++ त॑ इन्द्र॒ सोमाः᳚ ।  
वाता॑पेर्+++(←वात+आप्)+++ हवन॒-**श्रुत॒स्** +++(←श्रुत् ←श्रु [त इन्द्र])+++ स्वाहा᳚ ।
</details>

<details><summary>भट्टभास्कर-टीका</summary>

**सोमो** वल्ली सोमस्य **पुरोगाः** प्रधानभूतः ओषधीशत्वात् ।  
**शुक्रः** सोमरसः सर्व-रस-प्रधान-भूतः  
**शुक्र** एव वा ।  
ताभ्यामेव ते सोमाः **श्राताः** पक्वाः साधुसम्पादिताः हे इन्द्र !  
**वातापेः** वात-तुल्य-गमनस्य **हवनश्रुतः** अह्वानस्य श्रोतुः, भक्तवत्सलस्येति यावत् । एवं भूतस्य तवेति । स्वाहेति गतम् । चातुर्मास्यादिषु विनियोगः ॥
इत्यारण्यके तृतीये तृतीयोनुवाकः ॥  

</details>


<details><summary>मूलम्</summary>

सोम॒स् सोम॑स्य पुरो॒गाः ।  
शु॒क्रश्शु॒क्रस्य॑ पुरो॒गाः ।  
श्रा॒तास्त॑ इन्द्र॒ सोमाः᳚ ।  
वाता॑पेर्हवन॒श्रुत॒स्स्वाहा᳚ ।
</details>


(3) 
