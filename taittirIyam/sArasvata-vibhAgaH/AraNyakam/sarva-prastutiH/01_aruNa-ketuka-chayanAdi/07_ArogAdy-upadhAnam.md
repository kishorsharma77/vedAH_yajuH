+++
title = "०७ आरोगाद्य्-उपधानम्"

+++
<details open><summary>विश्वास-प्रस्तुतिः</summary>


आरोगो भ्राजः पटरः॑ पत॒ङ्गः ।  
स्वर्णरो ज्योतिषीमा॑न् विभा॒सः ।  
ते अस्मै सर्वे दिवमा॑तप॒न्ति ।  
ऊर्जन्दुहाना अनपस्फुर॑न्त इ॒ति ।  

</details>

<details><summary>मूलम्</summary>


आरोगो भ्राजः पटरः॑ पत॒ङ्गः ।  
स्वर्णरो ज्योतिषीमा॑न् विभा॒सः ।  
ते अस्मै सर्वे दिवमा॑तप॒न्ति ।  
ऊर्जन्दुहाना अनपस्फुर॑न्त इ॒ति ।  

</details>


<details open><summary>विश्वास-प्रस्तुतिः</summary>

कश्य॑पोऽष्ट॒मः ।  
स महामेरुन्न॑ जहा॒ति ।  
तस्यै॒षा भव॑ति ।  
</details>

<details><summary>मूलम्</summary>

कश्य॑पोऽष्ट॒मः ।  
स महामेरुन्न॑ जहा॒ति ।  
तस्यै॒षा भव॑ति ।  
</details>

<details open><summary>विश्वास-प्रस्तुतिः</summary>


यत्ते॒ शिल्प॑ङ्कश्यप रोच॒नाव॑त् ।  
इ॒न्द्रि॒याव॑त्पुष्क॒लञ्चि॒त्रभा॑नु ।  
यस्मि॒न्थ्सूर्या॒ अर्पि॑तास्स॒प्त सा॒कम् । [20]
तस्मिन्राजानमधिविश्रये॑ममि॒ति ।  
</details>

<details><summary>मूलम्</summary>


यत्ते॒ शिल्प॑ङ्कश्यप रोच॒नाव॑त् ।  
इ॒न्द्रि॒याव॑त्पुष्क॒लञ्चि॒त्रभा॑नु ।  
यस्मि॒न्थ्सूर्या॒ अर्पि॑तास्स॒प्त सा॒कम् । [20]
तस्मिन्राजानमधिविश्रये॑ममि॒ति ।  
</details>



<details open><summary>विश्वास-प्रस्तुतिः</summary>

ते अस्मै सर्वे कश्यपाज्ज्योति॑र्लभ॒न्ते ।  
तान्थ्सोमः कश्यपादधि॑ निर्ध॒मति ।  
भ्रस्ता कर्मकृ॑दिवै॒वम् ।  
प्राणो जीवानीन्द्रिय॑जीवा॒नि ।  
सप्त शीर्ष॑ण्याः प्रा॒णाः ।  
सूर्या इ॑त्याचा॒र्याः ।  
अपश्यमहमेतान्थ्सप्त सू᳚र्यानि॒ति । 
</details>

<details><summary>मूलम्</summary>

ते अस्मै सर्वे कश्यपाज्ज्योति॑र्लभ॒न्ते ।  
तान्थ्सोमः कश्यपादधि॑ निर्ध॒मति ।  
भ्रस्ता कर्मकृ॑दिवै॒वम् ।  
प्राणो जीवानीन्द्रिय॑जीवा॒नि ।  
सप्त शीर्ष॑ण्याः प्रा॒णाः ।  
सूर्या इ॑त्याचा॒र्याः ।  
अपश्यमहमेतान्थ्सप्त सू᳚र्यानि॒ति । 
</details>



<details open><summary>विश्वास-प्रस्तुतिः</summary>

पञ्चकर्णो॑ वाथ्स्या॒यनः ।  
सप्तकर्ण॑श्च प्ला॒ख्षिः ।[21]
आनुश्रविक एव नौ कश्य॑प इ॒ति । 

</details>

<details><summary>मूलम्</summary>

पञ्चकर्णो॑ वाथ्स्या॒यनः ।  
सप्तकर्ण॑श्च प्ला॒ख्षिः ।[21]
आनुश्रविक एव नौ कश्य॑प इ॒ति । 

</details>


उभौ॑ वेद॒यिते ।  
न हि शेकुमिव महामे॑रुङ्ग॒न्तुम् ।  
अपश्यमहमेतथ्सूर्यमण्डलं परिव॑र्तमा॒नम् ।  
गा॒र्ग्यः प्रा॑णत्रा॒तः ।  
गच्छन्त म॑हामे॒रुम् ।  
एक॑ञ्चाज॒हतम् ।  
भ्राज पटर पत॑ङ्गा नि॒हने ।  
तिष्ठन्ना॑तप॒न्ति ।  
तस्मा॑दि॒ह तप्त्रि॑तपाः । [22 ]  



अ॒मुत्रे॒तरे ।  
तस्मा॑दि॒हातप्त्रि॑तपाः ।  
तेषा॑मेषा॒ भव॑ति ।  

स॒प्त सूर्या॒ दिव॒मनु॒प्रवि॑ष्टाः ।  
तान॒न्वेति॑ प॒थिभि॑र्दख्षि॒णावा॑न् । 
ते अस्मै सर्वे घृतमा॑तप॒न्ति ।  
ऊर्जन्दुहाना अनपस्फुर॑न्त इ॒ति । 


सप्तर्त्विजस्सूर्या इ॑त्याचा॒र्याः ।  
तेषा॑मेषा॒ भव॑ति । 


स॒प्त दिशो॒ नाना॑सूर्याः ।  [23]
स॒प्त होता॑र ऋ॒त्विजः॑ ।  
देवा आदित्या॑ ये स॒प्त ।  
तेभिस्सोमाभी रक्ष॑ण इ॒ति ।  

अ॒श‍ृता॑सः
तद॑प्याम्ना॒यः ।  
दिग्भ्राज ऋतू᳚न्करो॒ति ।  
एत॑यैवा॒वृता सहस्रसूर्यताया इति वै॑शम्पा॒यनः ।  
तस्यै॒षा भव॑ति ।  


यद्द्याव॑ इन्द्र ते श॒तꣳ श॒तं भूमीः᳚ ।  
उ॒त स्युः ।  
न त्वा॑ वज्रिन्थ्स॒हस्र॒ꣳ॒ सूर्याः᳚ । [24]
अनु न जातमष्ट रोद॑सी इ॒ति ।  

नानालिङ्गत्वादृतूनान्नाना॑सूर्य॒त्वम् ।  
अष्टौ तु व्यवसि॑ता इ॒ति ।  
सूर्यमण्डलान्यष्टा॑त ऊ॒र्ध्वम् ।  
तेषा॑मेषा॒ भव॑ति ।  
चि॒त्रन्दे॒वाना॒मुद॑गा॒दनी॑कम् ।  
चक्षु॑र्मि॒त्रस्य॒ वरु॑णस्या॒ग्नेः ।  
आप्रा॒ द्यावा॑पृथि॒वी अ॒न्तरि॑ख्षम् ।  
सूर्य आत्मा जगतस्तस्थु॑षश्चे॒ति ।  
[25]

