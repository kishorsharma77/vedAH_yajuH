+++
title = "२६ अरुण-केतुक-ब्राह्मणम्"

+++

अ॒ग्निं प्र॒णीयो॑पसमा॒धाय॑ ।  
तम॒भित॑ ए॒ता अ॒बीष्ट॑का॒ उप॑दधाति ।  
अ॒ग्नि॒हो॒त्रे द॑र्शपूर्णमा॒सयोः॑ ।  
प॒शु॒ब॒न्धे चा॑तुर्मा॒स्येषु॑ ।  
अथो॑ आहुः ।  
सर्वे॑षु यज्ञक्र॒तुष्विति॑ ।  

अथ॑ ह स्मा हारु॒णस्स्वा॑यं॒भुवः॑ ।  
सा॒वि॒त्रः सर्वो॒ऽग्निरित्यन॑नुषङ्गं मन्यामहे ।  
नाना॒ वा ए॒तेषा॑व्ँ वी॒र्या॑णि ।  
कम॒ग्निञ्चि॑नुते ।  
[106]




स॒त्रि॒यम॒ग्निञ्चि॑न्वा॒नः ।  
कम॒ग्निञ्चि॑नुते ।  
सा॒वि॒त्रम॒ग्निञ्चि॑न्वा॒नः ।  
कम॒ग्निञ्चि॑नुते ।  
ना॒चि॒के॒तम॒ग्निञ्चि॑न्वा॒नः ।  
कम॒ग्निञ्चि॑नुते ।  
चा॒तु॒र्हो॒त्रि॒यम॒ग्निञ्चि॑न्वा॒नः ।  
कम॒ग्निञ्चि॑नुते ।  
वै॒श्व॒सृ॒जम॒ग्निञ्चि॑न्वा॒नः ।  
कम॒ग्निञ्चि॑नुते ।  
[107]




उ॒पा॒नु॒वा॒क्य॑मा॒शुम॒ग्निञ्चि॑न्वा॒नः ।  
कम॒ग्निञ्चि॑नुते ।  
इ॒ममा॑रुणकेतुकम॒ग्निञ्चि॑न्वा॒न इति॑ ।  
वृषा॒ वा अ॒ग्निः ।  
वृषा॑णौ॒ सꣵस्फा॑लयेत् ।  
ह॒न्येता॑स्य य॒ज्ञः ।  
तस्मा॒न्नानु॒षज्यः॑ ।  
सोत्त॑रवे॒दिषु॑ क्र॒तुषु॑ चिन्वीत ।  
उ॒त्त॒र॒वे॒द्याꣳ ह्य॑ग्निश्ची॒यते॑ ।  
प्र॒जाका॑मश्चिन्वीत ।  
[108]




प्रा॒जा॒प॒त्यो वा ए॒षो॑ऽग्निः ।  
प्रा॒जा॒प॒त्याः प्र॒जाः ।  
प्र॒जावा॑न्भवति ।  
य ए॒वव्ँ वेद॑ ।  
प॒शुका॑मश्चिन्वीत ।  
सं॒ज्ञान॒व्ँ वा ए॒तत्प॑शू॒नाम् ।  
यदापः॑ ।  
प॒शू॒नामे॒व सं॒ज्ञाने॒ऽग्निञ्चि॑नुते ।  
प॒शु॒मान् भ॑वति ।  
य ए॒वव्ँ वेद॑ ।  
[109]




वृष्टि॑कामश्चिन्वीत ।  
आपो॒ वै वृष्टिः॑ ।  
प॒र्जन्यो॒ वर्षु॑को भवति ।  
य ए॒वव्ँ वेद॑ ।  
आ॒म॒या॒वी चि॑न्वीत ।  
आपो॒ वै भे॑ष॒जम् ।  
भे॒ष॒जमे॒वास्मै॑ करोति ।  
सर्व॒मायु॑रेति ।  
अ॒भि॒चरꣵ॑श्चिन्वीत ।  
वज्रो॒ वा आपः॑ ।  
[110]
वज्र॑मे॒व भ्रातृ॑व्येभ्यः॒ प्रह॑रति ।  

स्तृ॒णु॒त ए॑नम् ।  
तेज॑स्कामो॒ यश॑स्कामः ।  
ब्र॒ह्म॒व॒र्च॒सका॑मः स्व॒र्गका॑मश्चिन्वीत ।  
ए॒ताव॒द्वावा॑स्ति ।  
याव॑दे॒तत् ।  
याव॑दे॒वास्ति॑ ।  
तदव॑रुन्धे ।  

## १  अरुणकेतुकचयन्ते चर्या
<details open><summary>विश्वास-प्रस्तुतिः</summary>

तस्यै॒तद्व्र॒तम् ।  

वर्ष॑ति॒ न धा॑वेत् ।  
अ॒मृत॒व्ँ वा आपः॑ ।  
अ॒मृत॒स्यान॑न्तरित्त्यै +++(=अबाधाय)+++ ।  

नाप्सु मूत्र॑पुरी॒षङ्कु॑र्यात् ।  
न निष्ठी॑वेत् ।  
न वि॒वस॑नस् स्नायात् ।  

गुह्यो॒ वा ए॒षो॑ऽग्निः +++(यो ऽद्भ्य उत्पन्नः)+++ ।  
ए॒तस्या॒ग्नेर् अन॑ति-दाहाय ।  

न पु॑ष्कर-प॒र्णानि॒ हिर॑ण्यं॒ वाऽधि॒तिष्ठे॑त् ।  
ए॒तस्या॒ग्नेर् अन॑भ्यारोहाय ।  

न कूर्म॒स्याश्नी॑यात् ।  
नोद॒कस्य +++(जीवस्य)+++।  

+++(फलश्रुतिः - )+++ अ॒घातु॑का॒न्येन॑मोद॒कानि॑ भवन्ति ।  
अ॒घातु॑का॒ आपः॑ -  य ए॒तम् अ॒ग्निञ् चि॑नु॒ते, य उ॑ चैनम् ए॒वव्ँ वेद॑ ।  

</details>

<details><summary>मूलम्</summary>

तस्यै॒तद्व्र॒तम् ।  
वर्ष॑ति॒ न धा॑वेत् ।  
[111]



।  

अ॒मृत॒व्ँ वा आपः॑ ।  
अ॒मृत॒स्यान॑न्तरित्त्यै ।  
नाफ्सु मूत्र॑पुरी॒षङ्कु॑र्यात् ।  
न निष्ठी॑वेत् ।  
न वि॒वस॑नस्स्नायात् ।  
गुह्यो॒ वा ए॒षो॑ऽग्निः ।  
ए॒तस्या॒ग्नेरन॑तिदाहाय ।  
न पु॑ष्करप॒र्णानि॒ हिर॑ण्यं॒ वाऽधि॒तिष्ठे॑त् ।  
ए॒तस्या॒ग्नेरन॑भ्यारोहाय ।  
न कूर्म॒स्याश्नी॑यात् ।  
नोद॒कस्या॒घातु॑का॒न्येन॑मोद॒कानि॑ भवन्ति ।  
अ॒घातु॑का॒ आपः॑ ।  
य ए॒तम॒ग्निञ्चि॑नु॒ते ।  
य उ॑ चैनमे॒वव्ँ वेद॑ ।  
[112]

(नाप्सु मूत्र-पुरीषङ् कुर्यात् ।  
न निष्ठीवेत् ।  
न विवसनस् स्नायात् ।  
गुह्यो वा एषोऽग्निः ।  
एतस्याग्नेरनतिदाहाय ।  
न पुष्करपर्णानि हिरण्यं वाऽधितिष्ठेत् ।  
एतस्याग्नेरनभ्यारोहाय ।  
न कूर्मस्याश्नीयात् ।  
नोदकस्याघातुकान्येनमोदकानि भवन्ति ।  
अघातुका आपः ।  
)
</details>
