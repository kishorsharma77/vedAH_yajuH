+++
title = "१६-१९ रौद्रम्"

+++

## 16

<details><summary>भट्टभास्कर-टीका</summary>

1सर्वो वा इत्यादि त्वरितरुद्रनामाऽनुवाकः । त्वरितेन किल रुद्रजापिना तत्फलप्राप्तये जप्यम् । 
</details>

<details open><summary>विश्वास-प्रस्तुतिः</summary>

सर्वो॒+++(→आपः)+++ वै रु॒द्रस्, तस्मै॑ रु॒द्राय॒ नमो॑ अस्तु ।  
</details>

<details><summary>मूलम्</summary>

सर्वो॒ वै रु॒द्रस् तस्मै॑ रु॒द्राय॒ नमो॑ अस्तु ।  
</details>

<details><summary>विश्वास-टिप्पनी</summary>

> त᳓म् अब्रवीच् - "छ᳓र्व्वो ऽसी᳓"ति॥  
त᳓द् य᳓द् अस्य त᳓न् ना᳓मा᳓करोद्  
आ᳓पस् त᳓द् रूप᳓म् अभवन्न्,  
आ᳓पो वै᳓ स᳓र्व्वो, ऽद्भ्यो᳓ हीदँ᳓ स᳓र्व्वं जा᳓यते।  

इति शतपथ-ब्राह्मणे।  
एवं शाङ्खायन-ब्राह्मणे ऽपि - 

> नाम मे कुर्वित्यब्रवीन्,  … भव एवेति। यद् भव आपस्, … 
</details>


<details><summary>भट्टभास्कर-टीका</summary>

**सर्वः** सर्वात्मा क्षिति-सलिल--हुत-वह--  सवन-गगन- हिम-कर- दिन-मणि- यजमानात्मभिर् अष्टाभिर् मूर्तिभिः  
सर्वं व्याप्य स्थितत्वात् ।  
रुद्रो रोदयिता सर्वस्यान्त-काले स्वात्मन्य् उपसंहर्ता ।  
यथा 'य इमा विश्वा भुवनानि जुह्वत्' इति ।  

**तस्मै** तादृशाय **रुद्राय नमोऽस्तु** ।  
रुद्रायेति पुनर्वचनं रुद्रपदप्रियत्वाद् देवस्य । 
</details>

<details open><summary>विश्वास-प्रस्तुतिः</summary>

पुरु॑षो॒ वै रु॒द्रस् सन् म॒हो, +++(तस्मै)+++ नमो॒ नमः॑ ।  
</details>

<details><summary>मूलम्</summary>

पुरु॑षो॒ वै रु॒द्रस्सन्म॒हो नमो॒ नमः॑ ।  
</details>

<details><summary>भट्टभास्कर-टीका</summary>

> ननु पुरुषोपादानत्वात् सर्वस्य  
कथं विश्वाधिपती रुद्रः सर्वात्मा स्यात् ? 

तत्राह - **पुरुषो** नारायणः यं सर्वात्मकम् आहुः ।  
स खलु **रुद्र** एव - अवस्थाविशेषत्वात् ।  
रुद्रो ऽपि तद्-आत्मना तिष्ठतीति ।  
तस्माद् रुद्रस्यैव पुष्कल-सर्वात्मकत्वं प्रपञ्चावधिकं तु पुरुषस्य ।  
का पुनस् सा ऽवस्थेत्याह –  
**सद्** इति सङ्कल्पेन यदा **सद्** अजायत  
तदा तत् सद्-रूपं विश्वोपादानं पुरुषो ऽभवत् ।  
कीदृक् पुनस् तद् इत्याह - **महो नम** इति ।  
षष्ठ्येकवचने 'सावेकाचः' इति विभक्तेरुदात्तत्वम् ।  
असुनि चाद्युदात्तत्वं स्यात् ।  
**नमः** नमनं प्रपञ्चसृष्टिं प्रति देवस्य प्रह्वीभावः । यथा 'सम्बाहुभ्यां नमति सम्पतत्रैः' इति ।  
अयमर्थः - महतो देवस्य यन् नमनं प्रपञ्च-सृष्टौ प्रह्वी भावः सच्छब्दवाच्यः [च्या]  
सा पुरुषावस्थाऽपि रुद्रस्यैवेति तस्मै देवाय **नमस्** कुर्मः । 
</details>


<details open><summary>विश्वास-प्रस्तुतिः</summary>

विश्वं॑ भू॒तं भुव॑नञ् चि॒त्रं  
ब॑हु॒धा जा॒तञ् जाय॑मानञ् च॒ यत् ।  
सर्वो॒ ह्ये॑ष रु॒द्रस्  
तस्मै॑ रु॒द्राय॒ नमो॑ अस्तु ॥ (31)
</details>

<details><summary>मूलम्</summary>

विश्वं॑ भू॒तं भुव॑नञ्चि॒त्रं ब॑हु॒धा जा॒तञ्जाय॑मानञ्च॒ यत् ।  
सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु ॥ (31)
</details>

<details><summary>भट्टभास्कर-टीका</summary>

यस्माद् एवं तस्माद् **विश्वं** विश्वात्मा पुरुषः **भूतं** तस्माद्विश्वात्मन उत्पन्नं **भुवनं** भूतजातं **चित्रं** चायनीयं पृथिव्यादि **बहुधा** बहुप्रकारं **जातं** तस्मात्पृथिव्यादेरुत्पन्नं घटादि, **जायमानं** जनिष्यमाणं च **यत्** तत् **सर्वं रुद्र** एव । **तस्मै रुद्राय नमोऽस्तु** ॥  
इति याज्ञिक्युपनिषदि षोडशोऽनुवाकः ॥
</details>

## 17

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/AraNyakam/Rk/vishvAsa-prastutiH/06_mahA-nArAyaNopaniShat/17_kad_rudrAya.md">
<details open><summary><h5>१७ कद् रुद्राय ...{Loading}...</h5></summary>

कद्रु॒द्राय॒ प्रचे॑तसे  
मी॒ढुष्ट॑माय॒ तव्य॑से ।  
वो॒चेम॒ शन्त॑मँ हृ॒दे ।  
</details>
</div>  

सर्वो॒ ह्ये॑ष रु॒द्रस्  
तस्मै॑ रु॒द्राय॒ नमो॑ अस्तु । (32)

## 18

नमो हिरण्यबाहवे हिरण्यपतये ऽम्बिकापतय उमापतये॑ नमो॒ नमः । (33)

## 19

यस्य॒ वैक॑ङ्कत्यग्निहोत्र॒हव॑णी भवति॒  
प्रति॑ष्ठिताः॒ प्रत्ये॒वास्याहु॑तयस् तिष्ठ॒न्त्य्, अथो॒ प्रति॑ष्ठित्यै । (34)

