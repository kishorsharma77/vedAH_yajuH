+++
title = "+सर्व-प्रस्तुतिः"
unicode_script = "devanagari"
+++
Source: [TW](https://archive.org/details/taittiriya/taittiriya_aranyaka_bhaskara_01/page/n2/mode/1up?view=theater)


<details><summary>भट्टभास्कर-टीका</summary>

एवं व्याख्याता इष्टिपशुसोमाग्नीनां तद्विकृतीनां च मन्त्राः, ब्राह्मणभागाश्च ।  
इदानीं तच्छेषभूतम् आरण्येऽनुवाक्यं तन्त्रं व्याख्यास्यामः ।  

अत्राहुः - 

> होतॄन् प्रवर्ग्य-काण्डे च  
> याश्चोपनिषदो विदुः ।  
> अरुणाम्नाय-विधी चैव  
> काठके परिकीर्तिताः ॥  
> 
> रुद्रा नारायणश्चैव  
> मेधो यश्चैव पित्रियः ।  
> एतदारण्यकं सर्वं  
> नाव्रती श्रोतुमर्हति ॥ 

इति ।

किञ्च - 

> कल्पे पितृविधिश्चैव  
> प्रवर्ग्यविधिरेव च ।  
> अरुणाम्नाय-विधी चैव  
> शतरुद्र-विधिस्तथा ॥  
> कल्पेषु तु य आम्नाता  
> मन्त्रास्तानप्यतन्द्रितः ।  
> यथाक्रमम् उपाकृत्य  
> त्वधीयीतेति चोच्यते ॥

अत्र सन्त्य् अष्टौ काठके काण्डानि  
कठमुनिना दृष्टानि  
सावित्र-नाचिकेत-चातुर्होत्र-वैश्वसृजारुण-केतुकाख्यानि पञ्चाग्निचित्यानि  
दिवश्येनयोऽपामाश्चेष्टयः स्वाध्यायब्राह्मणम् अष्टमम् इति ।  

</details>
