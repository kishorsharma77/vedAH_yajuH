+++
title = "०५ प्राक् महाहविर् होता"

+++
<div class="js_include" url="/vedAH_yajuH/taittirIyam/sArasvata-vibhAgaH/AraNyakam/sarva-prastutiH/03_chAturhotra-chayanAdi/05_prAk_mahAhavir_hotA"  newLevelForH1="1" includeTitle="true">


## होता
<details><summary>भास्करोक्त-विनियोगः</summary>

1उपरिष्टात्प्राञ्चं सप्तहोतारमुपदधाति - महाहविरिति ॥ सौम्येष्वध्वरेषु विनियोगः । 
</details>

<details open><summary>विश्वास-प्रस्तुतिः</summary>

म॒हाह॑वि॒र्होता॑ ।  
</details>

<details><summary>भट्टभास्कर-टीका</summary>

महत् सर्वं हविः यस्य तन्महाग्रासं ब्रह्मैव होता, होत्रा च महनीयं हविः भवतीति । यद्वा - महाहाविः अग्निः सर्वभक्षकत्वात् । 
</details>


<details><summary>मूलम्</summary>

म॒हाह॑वि॒र्होता॑ ।  
</details>

<details open><summary>विश्वास-प्रस्तुतिः</summary>

स॒त्य-ह॑विर् अध्व॒र्युः ।  
</details>

<details><summary>भट्टभास्कर-टीका</summary>

सत्यहविरध्वयुः सत्यमेव हविः यस्य स सत्यहविः प्रजापतिः सोऽध्वर्युः, कर्तृत्वसाम्यात् । 
</details>


<details><summary>मूलम्</summary>

स॒त्यह॑विरध्व॒र्युः ।  
</details>

<details open><summary>विश्वास-प्रस्तुतिः</summary>

अच्यु॑त-पाजा+++(=बलं)+++ अ॒ग्नीत् ।
</details>

<details><summary>भट्टभास्कर-टीका</summary>

अच्युतं पाजः बलं वेगो वा यस्य स वायुः सोऽग्नीत् विहरणादिकृत्त्वात् । 
</details>


<details><summary>मूलम्</summary>

अच्यु॑तपाजा अ॒ग्नीत् ।
</details>


<details open><summary>विश्वास-प्रस्तुतिः</summary>

अच्यु॑तमना उपव॒क्ता +++(→ब्रह्मा)+++।
</details>

<details><summary>भट्टभास्कर-टीका</summary>

अच्युतं नित्यं सर्वत्र स्थितं मनो यस्य स विष्णुः स उपवक्ता ब्रह्मा सर्वकर्मसाक्षित्वात् । 
</details>


<details><summary>मूलम्</summary>

अच्यु॑तमना उपव॒क्ता ।
</details>

<details open><summary>विश्वास-प्रस्तुतिः</summary>

अ॒ना॒धृ॒ष्यश्चा॑प्रतिधृ॒ष्यश्च॑ य॒ज्ञस्या॑भिग॒रौ+++(=गानौ)+++ ।  
</details>

<details><summary>भट्टभास्कर-टीका</summary>

अनाधृष्यः केन चिदप्यनभिभवनीयः अभिभवितुमशक्यः इन्द्रः, अप्रतिधृष्यः स्वयं अभिभवन्नपि योऽन्येन प्रत्यभिभवितुं न शक्यते सोऽप्रतिधष्यः अग्निः, रुद्र इत्येके । उभयत्रापि 'ययतोश्चातदर्थे' इत्युत्तरपदान्तोदात्तत्वम् । 

तावेवाभिगरौ यज्ञस्य उद्गातारम् अभिगन्तारौ प्रस्तोतृ-प्रतिहर्तारौ । केचिदाहुः - चर्मकर्ते व्यायच्छमानौ शूद्रार्यावेतौ यज्ञस्याभिगरौ प्रशसांनिन्दयोः कर्तारौ । पचाद्यच् । 
</details>


<details><summary>मूलम्</summary>

अ॒ना॒धृ॒ष्यश्चा॑प्रतिधृ॒ष्यश्च॑ य॒ज्ञस्या॑भिग॒रौ ।  
</details>

<details open><summary>विश्वास-प्रस्तुतिः</summary>

अ॒यास्य॑+++(=अयानमयः)+++ उद्गा॒ता ।  
</details>

<details><summary>भट्टभास्कर-टीका</summary>

अयास्यः अङ्गिरसः पुत्र इत्येके । अन्य आहुः - अयानमयाः अविनाशः तत्र स्थितः अयास्यः । बहुव्रीहिर्वा । अविनाशे महिम्नि स्थितो अयास्यः, सर्वोत्तीर्ण ईश्वर एव । स उद्गाता गानस्थितत्वात् ॥
</details>


<details><summary>मूलम्</summary>

अ॒यास्य॑ उद्गा॒ता ।  
</details>

## ग्रहः
<details open><summary>विश्वास-प्रस्तुतिः</summary>

वाच॑स्पते हृद्-विधे नामन् ।  
**वि॒धेम॑** ते॒ नाम॑ ।  
वि॒धेस् त्वम् अ॒स्माक॒न् नाम॑ ।  
</details>

<details><summary>भट्टभास्कर-टीका</summary>

2अथ ग्रहः हे वाचस्पते! हे हृत्! उपसंहारकाले सर्वस्य हर्तः यद्वा - हृदि स्थितः सर्वस्य । विधे! नामन् ! इत्यादि गतम् । 
</details>


<details><summary>मूलम्</summary>

वाच॑स्पते हृद्विधे नामन् ।  
वि॒धेम॑ ते॒ नाम॑ ।  
वि॒धेस्त्वम॒स्माक॒न्नाम॑ ।  

</details>


<details open><summary>विश्वास-प्रस्तुतिः</summary>

वा॒चस्-पति॒स् सोम॑म् **अपात्** ।  
मा दैव्य॒स् तन्तु॒श् **छेदि॒**, मा म॑नु॒ष्यः॑ ।  
नमो॑ दि॒वे ।  
नमः॑ पृथि॒व्यै स्वाहा॑ ।  
(5) 
</details>

<details><summary>भट्टभास्कर-टीका</summary>

अपादिति विशेषः, पिबत्वित्येवार्थः । छान्दसो लुङ् । दैव्यः दिवि भवः तन्तुः देवजातिः मा छेदि । 'देवाद्यञञौ' इति यञ् । मा च मनुष्यजातिः, छेदीत्येव । यद्वा - देवार्थो मनुप्यार्थश्च तन्तुः यज्ञः मा छेदि विच्छिन्नो मा भूत् । नमो दिवे नमः पृथिव्यै च तयोः तन्त्वोः स्थानाभ्याम् । स्वाहेति गतम् ॥
इत्यारण्यके तृतीये पञ्चमोऽनुवाकः ॥ 
</details>


<details><summary>मूलम्</summary>

वा॒चस्पति॒स्सोम॑मपात् ।  
मा दैव्य॒स्तन्तु॒श्छेदि॒ मा म॑नु॒ष्यः॑ ।  
नमो॑ दि॒वे ।  
नमः॑ पृथि॒व्यै स्वाहा॑ ।  
(5) 
</details>


</div>