+++
title = "०२ दक्षिणतः"

+++
<div class="js_include" url="/vedAH_yajuH/taittirIyam/AraNyakam/sarva-prastutiH/03_chAturhotra-chayanAdi/02_daxiNataH_pRthivI_hotA"  newLevelForH1="1" includeTitle="true">


<details><summary>भास्करोक्त-विनियोगः</summary>

दक्षिणतः प्राञ्चं चतुर्होतारमुपदधाति - पृथिवी होतेति ॥  
'पृथिवी होता, तया देवतया' इत्यादिरुपधानक्रमः सर्वत्र ॥
</details>


<details open><summary>विश्वास-प्रस्तुतिः</summary>

पृ॒थि॒वी होता᳚ ।
</details>

<details><summary>भट्टभास्कर-टीका</summary>

पृथिव्या होतृत्वं आसीनत्वसाम्यात् ।  
होताऽप्यासीनश्शंसति ।  
पृथिवी च आसीना भवति, 'आस्त इव हीयं' इति । 
</details>


<details><summary>मूलम्</summary>

पृ॒थि॒वी होता᳚ ।
</details>

<details open><summary>विश्वास-प्रस्तुतिः</summary>

द्यौर् अ॑ध्व॒र्युः ।  
</details>

<details><summary>भट्टभास्कर-टीका</summary>

दिवश्चाध्वर्युत्वं तिष्ठत्त्वसाम्यात् । तिष्ठन् ह्यध्वर्युः प्रतिगृह्णाति । द्यौश्च तिष्ठन्ती भवति, 'तिष्ठतीव ह्यसौ'10 इति 
</details>


<details><summary>मूलम्</summary>

द्यौर॑ध्व॒र्युः ।  
</details>

<details open><summary>विश्वास-प्रस्तुतिः</summary>

रु॒द्रो᳚ऽग्नीत् ।
</details>

<details><summary>भट्टभास्कर-टीका</summary>

रुद्रोऽग्नीत् रुद्रः अग्निः प्राणो वा, स एवाग्नीत् । गतम् । 
</details>


<details><summary>मूलम्</summary>

रु॒द्रो᳚ऽग्नीत् ।
</details>
  
<details open><summary>विश्वास-प्रस्तुतिः</summary>

बृह॒स्पति॑रुपव॒क्ता ।  
</details>

<details><summary>भट्टभास्कर-टीका</summary>

बृहस्पतिरेवोपवक्ता बृहतां कर्मणां पातृत्वात् । 
</details>

<details><summary>मूलम्</summary>

बृह॒स्पति॑रुपव॒क्ता ।  
</details>

<details><summary>भास्करोक्त-विनियोगः</summary>

अथ ग्रहेष्टकामुपदधाति - वाचस्पत इति ॥ 
</details>


<details open><summary>विश्वास-प्रस्तुतिः</summary>

वाच॑स्पते वा॒चो वी॒र्ये॑ण  
संभृ॑ततमेन **+आय॑क्ष्यसे** ।  
यज॑मानाय॒ वार्य᳚म्  
**आ** सुव॒स् **कर्** अ॑स्मै ।  
वा॒चस्पति॒स् सोमं॑ **पिबतु** ।  
**ज॒जन॒द्** इन्द्र॑म् इन्द्रि॒याय॒ स्वाहा᳚ ॥ (2) 
</details>

<details><summary>भट्टभास्कर-टीका</summary>

हे वाचस्पते! प्रजापते! **वाचो वीर्येण** तेन मन्त्रेण चतुर्होत्रात्मना सर्ववाङ्मयसारेण सम्भृततमेन अतिशयेनैकत्र सम्भृतेन **आयक्ष्यसे** आभिमुख्येन इज्यसे, त्वमेव सङ्गन्यसे **वा** । व्यत्ययेन वर्तमाने लृट् । यद्वा - यक्ष पूजायां इत्यस्मात्कर्मणि लट् ।  
स त्वं **अस्मै** यजमानाय **वार्यं** वरणीयं **स्रुवः** सुखं **आकः** आभिमुख्येन कुरु । करोतेश्छान्दसे लुङि 'मन्त्रे घस' इति च्लेर्लुक्, 'बहुलं छन्दस्यमाङ्योगेऽपि' इत्यडभावः । यद्वा – लेटि शपो लुक् । वाचस्पतिस्सोमं पिबति पिबत्विति व्याख्यातम् । लिङर्थे लेट् । जजनत् जनयतु इन्द्रं यजमानं कर्मेश्वरं इन्द्रियाय वीर्यार्थं वीर्यस्याश्रयोऽयं यथा स्यादिति । स्वाहेति गतम् । जनेर्लेटि शपः श्लुः, अडागमः । दर्शपूर्णमासादिष्वस्य विनियोगः ॥

इत्यारण्यके तृतीये द्वितीयोनुवाकः ॥  
</details>


<details><summary>मूलम्</summary>

वाच॑स्पते वा॒चो वी॒र्ये॑ण ।  
संभृ॑ततमे॒नाय॑क्ष्यसे ।  
यज॑मानाय॒ वार्य᳚म् ।  
आसुव॒स्कर॑स्मै ।  
वा॒चस्पति॒स्सोमं॑ पिबतु ।  
ज॒जन॒दिन्द्र॑मिन्द्रि॒याय॒ स्वाहा᳚ ॥ (2) 

</details>

</div>