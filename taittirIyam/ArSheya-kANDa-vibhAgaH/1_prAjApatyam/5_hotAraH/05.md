+++
title = "०५ ०५"

+++
<div class="js_include" url="/vedAH_yajuH/taittirIyam/AraNyakam/sarva-prastutiH/03_chAturhotra-chayanAdi/05"  newLevelForH1="1" includeTitle="true">


म॒हाह॑वि॒र्होता᳚ ।  
स॒त्यह॑विरध्व॒र्युः ।  
अच्यु॑तपाजा अ॒ग्नीत् ।  
अच्यु॑तमना उपव॒क्ता ।  
अ॒ना॒धृ॒ष्यश्चा᳚प्रतिधृ॒ष्यश्च॑ य॒ज्ञस्या॑भिग॒रौ ।  
अ॒यास्य॑ उद्गा॒ता ।  
वाच॑स्पते हृद्विधे नामन्न् ।  
वि॒धेम॑ ते॒ नाम॑ ।  
वि॒धेस्त्वम॒स्माक॒न्नाम॑ ।  
वा॒चस्पति॒स्सोम॑मपात् ।  
मा दैव्य॒स्तन्तु॒श्छेदि॒ मा म॑नु॒ष्यः॑ ।  
नमो॑ दि॒वे ।  
नमः॑ पृथि॒व्यै स्वाहा᳚ ।  
(5) 

</div>