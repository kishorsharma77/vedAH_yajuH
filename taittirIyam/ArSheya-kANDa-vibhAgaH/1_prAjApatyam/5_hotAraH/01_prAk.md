+++
title = "०१ प्राक्"

+++
<div class="js_include" url="/vedAH_yajuH/taittirIyam/AraNyakam/sarva-prastutiH/03_chAturhotra-chayanAdi/01_prAk_chittis_sRk"  newLevelForH1="1" includeTitle="true">


<details><summary>भास्करोक्त-विनियोगः</summary>

अथ तृतीयः प्रपाठकः ॥
1अथ चातुर्होत्रियम् अग्निम् अधिकृत्योच्यते ।  
तत्राग्रेण दर्भ-स्तम्बं दश-होतारं  
प्रतिमन्त्रं उदञ्चं **उपदधाति** -  
चित्तिस्स्रुगित्य्-आदिभिर् दशभिर् मन्त्रैर् दशेष्टका **उपदधाति** ।  

'ब्रह्म वै चतुर्होतारः' इति काठके ब्राह्मणमाम्नातम् ।  
अत्र मन्त्रा आम्नायन्ते ।  
सर्वत्रेष्टकाः स्तूयन्ते ।  

'चित्तिस्स्रुक्, तया देवतया' इत्यादिर् उपधानक्रमः ।  
</details>


<details open><summary>विश्वास-प्रस्तुतिः</summary>

चित्ति॒स् **स्रुक्** ।
</details>

<details><summary>भट्टभास्कर-टीका</summary>

आदौ सिसृक्षुः प्रजापतिः सृष्ट्यर्थं केनचिद् यागेन आध्यात्मिकेन इष्टवान् ।  
तस्य यागस्य चित्तिस्स्रुक् ।  
सिसृक्षोः या बुद्धिः सृष्टिसङ्कल्पात्मिका सा चित्तिः ।  
सा अस्य यागस्य स्रुग्बभूव, सर्वस्य मूलत्वात् ।  
सा सर्वयागसाधनस्रुग्भावेन रूप्यते ।  
यथा जुह्वा विना यागो न निर्वतयितुं शक्यते,  
एवं चित्त्या विना न शक्यते जगत्स्रष्टुम् ।  
सैव स्रुक्कार्यमकरोदित्यर्थः ।  
</details>

<details><summary>मूलम्</summary>

चित्ति॒स्स्रुक् ।
</details>
  

<details open><summary>विश्वास-प्रस्तुतिः</summary>

चि॒त्तम् **आज्य᳚म्** ।
</details>

<details><summary>भट्टभास्कर-टीका</summary>

चित्तमाज्यमिति सर्वध्येयतत्त्वाश्रयो महान् **चित्तं**, तदेवाज्यं, प्रधानोपकरणत्वात्, चित्तिस्रुक्स्थितत्वाच्च ।
</details>

<details><summary>मूलम्</summary>

चि॒त्तमाज्य᳚म् ।
</details>

<details open><summary>विश्वास-प्रस्तुतिः</summary>

वाग् **वेदिः॑** ।
</details>

<details><summary>भट्टभास्कर-टीका</summary>

वाग्वेदिः वाक् अभिलापात्मिका वेदिः, सर्वाभिधेयाधारत्वात् । 
</details>


<details><summary>मूलम्</summary>

वाग्वेदिः॑ ।
</details>


<details open><summary>विश्वास-प्रस्तुतिः</summary>

आधी॑तं+++(=वाञ्छितम्, रूपम्)+++ **ब॒र्हिः** ।  
</details>

<details><summary>भट्टभास्कर-टीका</summary>

आधीतं बर्हिः ।  
आधेयं आधीतम् ।  
हिभावाभावश्चान्दसः । रूपमुच्यते । 

यद्वा - आधीतं आवाञ्छितं, तदेव रूपं, तद्बर्हिः, वाग्वेद्यां स्तीर्णत्वात् । एवं नामरूपे उक्ते । 
</details>

<details><summary>मूलम्</summary>

आधी॑तं ब॒र्हिः ।  
</details>

<details open><summary>विश्वास-प्रस्तुतिः</summary>

केतो॑+++(←केत मन्त्रणे निःश्रावणे)+++ **अ॒ग्निः** ।  
</details>

<details><summary>भट्टभास्कर-टीका</summary>

**केतो** अग्निः केतयिता व्याकर्ता येन ते व्याकृते नामरूपे,  
तेषु सृष्टेषु अनुप्रविष्टो जीवात्मा अग्निराहवनीयः, चितिर्वा ।  
यथोक्तं 'अनेन जीवेनात्मनाऽनुप्रविश्य नामरूपे व्याकरवाणि' इति ।  
</details>


<details><summary>मूलम्</summary>

केतो॑ अ॒ग्निः ।  
</details>


<details open><summary>विश्वास-प्रस्तुतिः</summary>

विज्ञा॑तम् अ॒ग्निः /अ॒ग्नीत्।
</details>

<details><summary>भट्टभास्कर-टीका</summary>

विज्ञातम् अग्निः, विविधं ज्ञातं विज्ञातं सृष्टं विविधनामरूपं विश्वं अग्निः ।  
यद्वा - सृष्टं विश्वं मयेति या तुष्टिः प्रजापतेः सा अग्निः ।  
यद्वा - केतो अग्निः हुतभुक् , विज्ञात्मग्निः आग्नीध्रः ।  
तथाऽन्येषां 'अग्नीत् ' इत्येव पाठः । 
</details>


<details><summary>मूलम्</summary>

विज्ञा॑तम॒ग्निः ।
</details>


<details open><summary>विश्वास-प्रस्तुतिः</summary>

वाक्-प॑ति॒र् +++(→इन्द्रियम्)+++ होता᳚ ।
</details>

<details><summary>भट्टभास्कर-टीका</summary>

वाक्पतिः वाचः प्रसवितृ प्राजापत्यं वाग्-इन्द्रियं, स होता । 
</details>

<details><summary>मूलम्</summary>

वाक्प॑ति॒र्होता᳚ ।
</details>

<details open><summary>विश्वास-प्रस्तुतिः</summary>

मन॑ उपव॒क्ता +++(=ब्रह्मा)+++ ।
</details>

<details><summary>भट्टभास्कर-टीका</summary>

मन उपवक्ता, मनः प्राजापत्यं उपवक्ता ब्रह्मा,  
सर्व-कर्म-हेतुत्वात् । 
</details>

<details><summary>मूलम्</summary>

मन॑ उपव॒क्ता ।
</details>

<details open><summary>विश्वास-प्रस्तुतिः</summary>

प्रा॒णो ह॒विः ।
</details>

<details><summary>भट्टभास्कर-टीका</summary>

प्राणो हविः प्राजापत्यः प्राणः बललक्षणः स एव हविः इष्टसाधनं, अग्निर्वा, हविषां अग्निरूपत्वात् । 
</details>


<details><summary>मूलम्</summary>

प्रा॒णो ह॒विः ।
</details>

  
<details open><summary>विश्वास-प्रस्तुतिः</summary>

सामा᳚ध्व॒र्युः ।
</details>

<details><summary>भट्टभास्कर-टीका</summary>

सामाध्यर्युः, समत्वं साम माध्यस्थ्यम् । यद्वा - सृष्ट्यर्थं तपस्साम कष्टवत्त्वात्, तदेवाध्वर्युः, जगत्सृष्टिलक्षणाध्वरनिर्वर्ति हेतुत्वात् । 
</details>

<details><summary>मूलम्</summary>

सामा᳚ध्व॒र्युः ।
</details>

<details><summary>भट्टभास्कर-टीका</summary>

एवमयं दशहोता दशभूतो यज्ञात्मा प्रजापतिरेव । 'ब्रह्मात्मन्वदसृजत' इत्यादि ब्राह्मणम् । सर्वेषां चैषां चतुर्होतृत्वादेभिः कृतोऽग्निः चातुर्होत्र उच्यते ।  
उक्तं च - 'दशहोता चतुर्होता । पञ्चहोता षड्-होता सप्त-होता । अथ कस्माच्चतुर्होतार उच्यन्त इति । इन्द्रो वै चतुर्होता ।' इत्यादि ॥
</details>


<details><summary>भास्करोक्त-विनियोगः</summary>

2अथ ग्रहेष्टकामुपदधाति - वाचस्पत इति ॥ तं ग्रहेणागृह्णात्' इति ब्राह्मणम् । 
</details>


<details open><summary>विश्वास-प्रस्तुतिः</summary>

वाच॑स्पते! विधे! नामन्न्! +++(इष्टिके!)+++  
**वि॒धेम॑** ते॒ नाम॑ ।  
**वि॒धेस्** त्वम् अ॒स्माक॒न् नाम॑ ।  
वा॒चस्-पति॒स् सोमं॑ **पिबतु** ।  
आ ऽस्मासु॑ नृ॒म्णन्+++(=नॄणां मननीयं)+++ **धा॒त्** स्वाहा᳚ ॥ (1)  
</details>

<details><summary>भट्टभास्कर-टीका</summary>

**वाचस्पतिः** प्रजापतिः । तदात्मना इष्टकैवामन्त्र्यते । हे वाचस्पत्यात्मिके! इष्टके ! **विधे**! विधानात्मिके ! विधातृत्वाल्लोकानां, **नामन्**! नमनकारिन् ! लोकानां वशीकरणं नमनम् । 'नामन्त्रिते समानाधिकणे' इति अविद्यमानवत्त्वस्य निषेधः । ते तव नाम नमनं अनुग्राहकत्वं वयं विधेम परिचरेम, त्वमप्यस्माकं नाम नमनं अनुग्राहकत्वं विधेः विधेहि अनुमन्यस्व । इदं च प्रार्थयामहे वाचस्पतिर्यजमानः सम्यक्रियायां निर्वर्तितायां सोमं पिबतु सोमपानयोग्यस्सम्पद्यताम् । 

यद्वा - वाचस्पतिः प्रजापतिः सोमं सोमवत् प्रीणनं दशहोत्रात्मकं वागमृतं पिबतु शृणोत्विति यावत् । हे इष्टके ! अस्मासु **नृम्णं** धनं नॄणां मननीयं यागाख्यं आधात् आधेहि । दधातेर्लेटि शपो लुक् । स्वाहाकारो व्याख्यातः । 'अग्निमादधानो दशहोत्राऽराणिमवदध्यात्' इत्यादिषु विनियोगः । सर्वत्र प्रजापतियज्ञस्मरणादिदमभिमतं तत्र क्रियासिद्धिरिति ॥
इत्यारण्यके तृतीये प्रथमोऽनुवाकः ॥  
</details>


<details><summary>मूलम्</summary>

वाच॑स्पते विधे नामन्न् ।  
वि॒धेम॑ ते॒ नाम॑ ।  
वि॒धेस्त्वम॒स्माक॒न्नाम॑ ।  
वा॒चस्पति॒स्सोमं॑ पिबतु ।  
आऽस्मासु॑ नृ॒म्णन्धा॒त्स्वाहा᳚ ॥ (1)  

</details>

</div>