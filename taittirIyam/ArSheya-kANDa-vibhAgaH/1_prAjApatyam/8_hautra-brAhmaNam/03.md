+++
title = "०३ ०९"

+++
<div class="js_include" includetitle="true" newlevelforh1="1" unfilled url="/vedAH_yajuH/taittirIyam/sArasvata-vibhAgaH/saMhitA/sarva-prastutiH/2/5/09">
<details open><summary><h1>०९ ...{Loading}...</h1></summary>

प्रवरमन्त्रनिगदस्य, ९-१५ स्रुगादापननिगदस्य च व्याख्यानम्   

प्रजापतिऋषिः ।

<details><summary>मूलम् (संयुक्तम्)</summary>

अग्ने॑ म॒हाँ अ॒सीत्या॑ह म॒हान्ह्ये॑ष यद॒ग्निर्ब्रा॑ह्म॒णेत्या॑ह ब्राह्म॒णो ह्ये॑ष भा॑र॒तेत्या॑है॒ष हि दे॒वेभ्यो॑ ह॒व्यम्भर॑ति
</details>

<details open><summary>विश्वास-प्रस्तुतिः</summary>

अग्ने॑ म॒हाँ अ॒सीत्या॑ह ।  
म॒हान्ह्ये॑षः ।
</details>

<details><summary>मूलम्</summary>

अग्ने॑ म॒हाँ अ॒सीत्या॑ह ।  
म॒हान्ह्ये॑षः ।  
</details>

<details><summary>पद-पाठः</summary>

अग्ने॑ । म॒हान् । अ॒सि॒ । इति॑ । आ॒ह॒ ।   
म॒हान् । हि । ए॒षः ।  
</details>

<details><summary>भट्टभास्कर-टीका</summary>

1अग्ने महानसीत्यादिना प्रवरमन्त्रपदानि व्याचष्टे ॥ महान् ह्येष इति । स्वभावत एवेति भावः ।
</details>

<details><summary>सायण-टीका</summary>

अथ नवमे प्रवरमन्त्रस्य निगदस्य स्रुगादापननिगदस्य च व्याख्यानं प्रवर्तते। ते च निगदादयो मन्त्रकाण्डे समाम्नाताः।  

कल्पः —  “अथ निवित्पदान्यन्वाह देवेद्धो मन्विद्ध इति सप्तमे स्वनिति अथ चतसृषु” इति।  
पाठस्तु—  
“अग्ने महा ँ असि ब्राह्मण भारत । असावसौ । देवेद्धो मन्विद्धः । ऋषिष्टुतो विप्रानुमदितः । कविशस्तो ब्रह्मस ँ शितो घृताहवनः। प्रणीर्यज्ञानाम्। रथीरध्वराणाम्। अतूर्तो होता। तूर्णिर्हव्यवाट्। आस्पात्रं जुहूर्देवानाम्। चमसो देवपानः। अरा ँ इवाग्ने नेमिर्देवाँत्स्वं परिभूरसि। आवह देवान्यजमानाय” (ब्रा. का. ३ प्र. अ. ३) इति।   
अत्राग्ने महानित्यारभ्यासावसावित्यन्तः प्रवरमन्त्रः। अवशिष्टा निविन्मन्त्राः। तेषामर्थं ब्राह्मणव्याख्यानमुखेनैव स्पष्टी करिष्यामः।  

तत्र प्रवरमन्त्रार्थं दर्शयति-  **अग्ने महानिति।** अग्निरिति यदेष यस्मात्सर्वाहुत्याधारत्वेन प्रहांस्तस्मान्मन्त्रे महानसीत्युच्यते। यस्माद्ब्राह्मणवर्णाभिमानी तस्मादब्रह्मणेति संबोध्यते। 
</details>

<details open><summary>विश्वास-प्रस्तुतिः</summary>

यद॒ग्निर्ब्रा॑ह्म॒णेत्या॑ह ।
ब्रा॒ह्म॒णो ह्ये॑षः ।
</details>

<details><summary>मूलम्</summary>

यद॒ग्निर्ब्रा॑ह्म॒णेत्या॑ह ।
ब्रा॒ह्म॒णो ह्ये॑षः ।  
</details>

<details><summary>पद-पाठः</summary>

यत् । अ॒ग्निः ।ब्रा॒ह्म॒ण॒ । इति॑ । आ॒ह॒ ।
ब्रा॒ह्म॒णः । हि । ए॒षः ।
</details>

<details><summary>भट्टभास्कर-टीका</summary>

ब्राह्मणो ह्येष इति । यदग्निरेव जात्या ब्राह्मणः, ब्रह्मणो मुखाद्द्वयोरपि जातत्वात् । ब्रह्मणोपत्यत्वेन वा स्तुतिः । 'ब्राह्मोऽजातौ' इति व्यत्ययेन प्रवर्तते ।
</details>

<details open><summary>विश्वास-प्रस्तुतिः</summary>

भा॑र॒तेत्या॑ह ।  
ए॒ष हि दे॒वेभ्यो॑ ह॒व्यम्भर॑ति।
</details>

<details><summary>मूलम्</summary>

भा॑र॒तेत्या॑ह
ए॒ष हि दे॒वेभ्यो॑ ह॒व्यम्भर॑ति।
</details>

<details><summary>पद-पाठः</summary>
भा॒र॒त॒ । इति॑ । आ॒ह॒ ।
ए॒षः । हि । दे॒वेभ्यः॑ । ह॒व्यम् । भर॑ति ।
</details>

<details><summary>भट्टभास्कर-टीका</summary>

एष हीति । हविषां भरणात् **भारतः**, भरतानामृत्विजामपत्यत्वात् भारतः ॥
</details>

<details><summary>सायण-टीका</summary>

यस्मादेव देवेभ्यो हव्यं भरति धारयति तस्माद्भारतेति संबोध्यते। मन्त्रे येयमसावसाविति वीप्सा तेन (तया) भृग्वादीनामृषाणां नामनिर्देशोऽभिप्रेतः। स च भार्गवच्यावनेत्यादिना पूर्वानुवाक एवास्माभिरुदाहृतः। 
</details>

<details><summary>मूलम् (संयुक्तम्)</summary>

दे॒वेद्ध॒ इत्या॑ह दे॒वा ह्ये॑तमैन्ध॑त॒ मन्वि॑द्ध॒ इत्या॑ह॒ मनु॒र्ह्ये॑तमुत्त॑रो दे॒वेभ्य॒ ऐन्द्धर्षि॑ष्टुत॒ इत्या॒हर्ष॑यो॒ ह्ये॑तमस्तु॑व॒न्विप्रा॑नुमदित॒ इत्या॑ह [51]  
</details>

<details><summary>भास्करोक्त-विनियोगः</summary>

2अथ प्रवरमुक्त्वा निविदोन्वाह - देवेद्ध इत्याद्याः ॥   
</details>

<details open><summary>विश्वास-प्रस्तुतिः</summary>

दे॒वेद्ध॒ इत्या॑ह ।  

दे॒वा ह्ये॑तमैन्ध॑त ।  

</details>

<details><summary>मूलम्</summary>

दे॒वेद्ध॒ इत्या॑ह ।  

दे॒वा ह्ये॑तमैन्ध॑त ।  

</details>

<details><summary>पद-पाठः</summary>

दे॒वेद्ध॒ इति॑ दे॒व-इ॒द्धः॒ । इति॑ । आ॒ह॒ ।   
दे॒वाः । हि । ए॒तम् । ऐन्ध॑त ।
</details>

<details><summary>भट्टभास्कर-टीका</summary>

ताः  व्याचष्टे - देवा हीति । देवा ऋत्विज इन्द्रादयो वा एतमैन्धत दीपयन्ति, तस्माद् देवेद्धः । 'तृतीया कर्मणि' इति पूर्वपदप्रकृतिस्वरत्वम् ।
</details>

<details><summary>प्रदीपसिंहः</summary>
ताः = निविदः  व्याचष्टे
</details>

<details><summary>सायण-टीका</summary>

निवित्पदेषु सप्तसु प्रथमस्यार्थं दर्शयति- **देवेद्ध इति।** यस्माद्देवाः स्वकीयेषु यागेष्वेतमग्निम् **ऐन्धत** प्रज्वलितवन्तस्तस्मादेव+ इद्ध इत्युच्यते।  
</details>

<details open><summary>विश्वास-प्रस्तुतिः</summary>

मन्वि॑द्ध॒ इत्या॑ह ।  
मनु॒र्ह्ये॑तमुत्त॑रो दे॒वेभ्य॒ ऐन्ध॑ ।
</details>

<details><summary>मूलम्</summary>

मन्वि॑द्ध॒ इत्या॑ह ।  

मनु॒र्ह्ये॑तमुत्त॑रो दे॒वेभ्य॒ ऐन्ध॑ ।
</details>

<details><summary>पद-पाठः</summary>

मन्वि॑द्ध॒ इति॒ मनु॑-इ॒द्धः॒ । इति॑ । आ॒ह॒ । मनुः॑ । हि । ए॒तम् । उत्त॑र॒ इत्युत्-त॒रः॒ । दे॒वेभ्यः॑ । ऐन्द्ध॑ ।
</details>

<details><summary>भट्टभास्कर-टीका</summary>

मनुर्ह्येतं इति । मनुर्ह्येतं देवतार्थमैन्ध । देवेभ्योऽपि वा मनुरुत्तरो मनुरेतस्मात् मन्विद्धः । पूर्ववत्स्वरः । एवं सर्वत्र ।
</details>

<details><summary>सायण-टीका</summary>

द्वितीयपदस्यार्थं दर्शयति-  **मन्विद्ध इति।**
देवेभ्य उत्तरो देवैरिन्धनादूर्ध्वं स्वकीययागे मनुरैन्ध।  
</details>

<details open><summary>विश्वास-प्रस्तुतिः</summary>

ऋषि॑ष्टुत॒ इत्या॑ह।  

ऋष॑यो॒ ह्ये॑तमस्तु॑वन् ।  

</details>

<details><summary>मूलम्</summary>

ऋषि॑ष्टुत॒ इत्या॑ह।  

ऋष॑यो॒ ह्ये॑तमस्तु॑वन् ।  

</details>

<details><summary>पद-पाठः</summary>

ऋषि॑ष्टुत॒ इत्यृषि॑-स्तु॒तः॒ । इति॑ । आ॒ह॒ । ऋष॑यः । हि । ए॒तम् । अस्तु॑वन् ।  

</details>

<details><summary>भट्टभास्कर-टीका</summary>

**ऋषयः** दर्शनवन्तोप्येनमस्तुववन् ।
</details>

<details><summary>सायण-टीका</summary>

उत्तरेष्वपि पञ्चसु पदेषु प्रसिद्धार्थतां हिशब्दो द्योतयति- **ऋषिष्टुत इति।**  
</details>

<details open><summary>विश्वास-प्रस्तुतिः</summary>

विप्रा॑नुमदित॒ इत्या॑ह ।  
विप्रा॒ ह्ये॑ते  ।
</details>

<details><summary>मूलम्</summary>

विप्रा॑नुमदित॒ इत्या॑ह ।  

विप्रा॒ ह्ये॑ते ।   
</details>

<details><summary>पद-पाठः</summary>

विप्रा॑नुमदित॒ इति॒ विप्र॑-अ॒नु॒म॒दि॒तः॒ । इति॑ । आ॒ह॒ ।
विप्राः॑ । हि । ए॒ते ।   
</details>

<details><summary>भट्टभास्कर-टीका</summary>

विप्रा हीति । विप्रा मेधाविनः ये **शुश्रुवांसः** श्रुतार्थाः गृहीतवेदार्थाः तैरप्य् **अनुमदितः** अनुमोदितः अनुक्रमेण वा स्तुतः । मद तृप्तियोगे; मन्दतेर्वा, छान्दसो नुमभावः ॥
</details>

<details><summary>सायण-टीका</summary>

**शुश्रुवांसः** श्रुताध्ययनसंपन्ना जात्या विप्रा विद्यया बिबुधाः कवयश्च भवन्ति।  तैरयमनुमदितस्तोपितः शस्तः स्तुतश्च। 
</details>

<details><summary>मूलम् (संयुक्तम्)</summary>

यच्छु॑श्रु॒वाँस॑ᳵ कविश॒स्त इत्या॑ह क॒वयो॒ ह्ये॑ते यच्छु॑श्रु॒वाँसो॒ ब्रह्म॑सँशित॒ इत्या॑ह॒ ब्रह्म॑सँशितो॒ ह्ये॑ष घृ॒ताह॑वन॒ इत्या॑ह घृताहु॒तिर्ह्य॑स्य प्रि॒यत॑मा प्र॒णीर्य॒ज्ञाना॒मित्या॑ह प्र॒णीर्ह्ये॑ष य॒ज्ञानाँ॑   

</details>

<details open><summary>विश्वास-प्रस्तुतिः</summary>

यच्छु॑श्रु॒वाँस॑ᳵ कविश॒स्त इत्या॑ह ।   

क॒वयो॒ ह्ये॑ते यच्छु॑श्रु॒ववाँसः॑ ।
</details>

<details><summary>मूलम्</summary>

यच्छु॑श्रु॒वाँस॑ᳵ कविश॒स्त इत्या॑ह ।   
क॒वयो॒ ह्ये॑ते यच्छु॑श्रु॒वाँसः॑ । 
</details>

<details><summary>पद-पाठः</summary>

यत् । शु॒श्रु॒वाँसः॑ । क॒वि॒श॒स्त इति॑ कवि-श॒स्तः । इति॑ । आ॒ह॒ ।  
क॒वयः॑ । हि । ए॒ते । यत् । शु॒श्रु॒वाँसः॑ ।  
</details>

<details><summary>भट्टभास्कर-टीका</summary>

3कवयो हीति ॥ कवयः क्रान्तदर्शनाः सूक्ष्मदृशः तेऽपि श्रुतवन्तः एव । तैरपि शस्तः स्तुतः ।
</details>

<details open><summary>विश्वास-प्रस्तुतिः</summary>

ब्रह्म॑सँशित॒ इत्या॑ह॒   
ब्रह्म॑सँशितो॒ ह्ये॑षः  ।  
</details>

<details><summary>मूलम्</summary>

ब्रह्म॑सँशित॒ इत्या॑ह॒   
ब्रह्म॑सँशितो॒ ह्ये॑षः ।
</details>

<details><summary>पद-पाठः</summary>

ब्रह्म॑सँशित॒ इति॒ ब्रह्म॑-सँ॒शि॒तः॒ । इति॑ । आ॒ह॒ ।  

ब्रह्म॑सँशित॒ इति॒ ब्रह्म॑-सँ॒शि॒तः॒ । हि । ए॒षः ।
</details>

<details><summary>भट्टभास्कर-टीका</summary>

ब्रह्मसंशितो हीति ॥ ब्रह्मणा ऋगादिना मन्त्रेण परवस्तुनैव वा संशितः सम्यक् तीक्ष्णीकृतः ।
</details>

<details><summary>सायण-टीका</summary>

ब्रह्मणा मन्वेण संशितस्तीक्ष्णीकृतः। 
</details>

<details open><summary>विश्वास-प्रस्तुतिः</summary>

घृ॒ताह॑वन॒ इत्या॑ह घृ॒ता॒हु॒तिर्ह्य॑स्य प्रि॒यत॑मा ।
</details>

<details><summary>मूलम्</summary>

घृ॒ताह॑वन॒ इत्या॑ह ।  
घृ॒ता॒हु॒तिर्ह्य॑स्य प्रि॒यत॑मा ।
</details>

<details><summary>पद-पाठः</summary>

घृ॒ताह॑वन॒ इति॑ घृ॒त-आ॒ह॒व॒नः॒ । इति॑ । आ॒ह॒ ।   
घृ॒ता॒हु॒तिरिति॑ घृत-आ॒हु॒तिः । हि । अ॒स्य॒ । प्रि॒यत॒मेति॑ प्रि॒य-त॒मा॒ ।
</details>

<details><summary>भट्टभास्कर-टीका</summary>

घृताहुतिर्हीति । घृतमाहवनमाहुतिः प्रीतिहेतुरस्येति घृताहवनः । बहुव्रीहौ पूर्वपदप्रकृतिस्वरत्वम् ।
</details>

<details><summary>सायण-टीका</summary>

घृतरूपमाहवनमाहुतियस्यासौ घृताहवनः।  
</details>

<details open><summary>विश्वास-प्रस्तुतिः</summary>

प्र॒णीर् य॒ज्ञाना॒मित्या॑ह॒  प्र॒णीर् ह्ये॑ष य॒ज्ञाना॑म् । 

</details>

<details><summary>मूलम्</summary>

प्र॒णीर्य॒ज्ञाना॒मित्या॑ह ।   

प्र॒णीर्ह्ये॑ष य॒ज्ञाना॑म् ।
</details>

<details><summary>पद-पाठः</summary>

प्र॒णीरिति॑ प्र-नीः । य॒ज्ञाना॑म् । इति॑ । आ॒ह॒ । प्र॒णीरिति॑ प्र-नीः । हि । ए॒षः । य॒ज्ञाना॑म् ।   

</details>

<details><summary>भट्टभास्कर-टीका</summary>

प्रणीरिति । प्रकर्षेण यज्ञानां नेता उत्पादयिता ॥
</details>

<details><summary>सायण-टीका</summary>

अनुच्छ्वासेन पठनीयानां सप्तपदानामर्थं दर्शयित्वोच्छ्वासादूर्ध्यं पठनीयानां चतसृणां निविदामर्थं दर्शयति-  
**प्रणीर्यज्ञानामिति।** यज्ञानां नेतृत्वमग्नौ प्रसिद्धम्। 
</details>

<details><summary>मूलम् (संयुक्तम्)</summary>

र॒थीर॑ध्व॒राणा॒मित्या॑ह ए॒ष हि दे॑वर॒थो॑ऽतूर्तो॒ होतेत्या॑ह॒ न ह्ये॑तङ्कश्च॒न [52] तर॑ति॒ तूर्णि॑र्हव्य॒वाडित्या॑ह॒ सर्वँ॒ ह्ये॑ष तर॒त्यास्पात्र॑ञ्जु॒हूर्दे॒वाना॒मित्या॑ह जु॒हूर्ह्ये॑ष दे॒वाना॑ञ्चम॒सो दे॑व॒पान॒ इत्या॑ह
</details>

<details open><summary>विश्वास-प्रस्तुतिः</summary>

र॒थीर॑ध्व॒राणा॒म् इत्या॑ह ।  
ए॒ष हि दे॑वर॒थः ।

</details>

<details><summary>मूलम्</summary>

र॒थीर॑ध्व॒राणा॒म् इत्या॑ह ।  
ए॒ष हि दे॑वर॒थः । 
</details>

<details><summary>पद-पाठः</summary>

र॒थीः । अ॒ध्व॒राणा॑म् । इति॑ । आ॒ह॒ ।   

ए॒षः । हि । दे॒व॒र॒थ इति॑ देव-र॒थः ।

</details>

<details><summary>भट्टभास्कर-टीका</summary>

4देवरथ इति ॥ अध्वराणां देवान् प्रति रंहयिता **देवरथः** । रंहणात् **रथिः**। औणादिक इप्रत्ययो वर्णविकारः ।
</details>

<details><summary>सायण-टीका</summary>

रथीर्देवानां हविर्वहनायाध्वराणां संबन्धी रथोऽयमग्निः। 
</details>

<details open><summary>विश्वास-प्रस्तुतिः</summary>

अ॒तूर्तो॒ होतेत्या॑ह ।  

न ह्ये॑तङ्कश्च॒न तर॑ति ।  
</details>

<details><summary>मूलम्</summary>

अतूर्तो॒ होतेत्या॑ह ।  
न ह्ये॑तङ्कश्च॒न तर॑ति ।  
</details>

<details><summary>पद-पाठः</summary>

अ॒तूर्तः॑ । होता॑ । इति॑ । आ॒ह॒ । न । हि । ए॒तम् । कः । च॒न । तर॑ति ।
</details>

<details><summary>भट्टभास्कर-टीका</summary>

न हीति । कश्चिदप्येनं न तरति नातिक्रमते । तरतेः कर्मणि निष्ठायां छान्दसो नत्वाभावः । नञ्समासे 'परादिश्छन्दसि' इत्युत्तरपदाद्युदात्तत्वम् । केन चिदप्यतिक्रमितुं न शक्तः । होता देवानामाह्वाता ।
</details>

<details><summary>सायण-टीका</summary>

यस्मादह्वातारमेतमग्निं कोऽपि देवो न तरति नातिक्रामति तस्मादयमतूर्तो होतेत्युच्यते। 
</details>

<details open><summary>विश्वास-प्रस्तुतिः</summary>

तूर्णि॑र्हव्य॒वाडित्या॑ह ।  
सर्वँ॒ ह्ये॑ष तर॑ति  ।  
</details>

<details><summary>मूलम्</summary>

तूर्णि॑र्हव्य॒वाडित्या॑ह ।  
सर्वँ॒ ह्ये॑ष तर॑ति  । 
</details>

<details><summary>पद-पाठः</summary>

तूर्णिः॑ । ह॒व्य॒वाडिति॑ हव्य-वाट् । इति॑ । आ॒ह॒ ।  
सर्व॑म् । हि । ए॒षः । तर॑ति ।  
</details>

<details><summary>भट्टभास्कर-टीका</summary>

सर्वं हीति । तरतेः कर्तरि औणादिको निन्प्रत्ययः, क्तिन्येव वा 'ऋकारल्वादिभ्यः क्तिन्निष्ठावद्भवति' इति निष्ठावद्भावः, 'रदाभ्यां' इति णत्वम् । सर्वं तरितुमतिक्रमितुं समर्थो हविषां वोढारम् ।
</details>

<details><summary>सायण-टीका</summary>

यस्मात्सर्वमपि देवमयं हविर्वहनात्तरति प्राप्नोति तस्मात्तूर्णिर्हव्यवाडित्युच्यते।  
</details>

<details open><summary>विश्वास-प्रस्तुतिः</summary>

आ॒स्पा॒त्र॑ञ्जु॒हूर्दे॒वाना॒मित्या॑ह ।  

जु॒हूर्ह्ये॑ष दे॒वाना॑म् ।  

</details>

<details><summary>मूलम्</summary>

आ॒स्पा॒त्र॑ञ्जु॒हूर्दे॒वाना॒मित्या॑ह ।  

जु॒हूर्ह्ये॑ष दे॒वाना॑म् ।  
</details>

<details><summary>पद-पाठः</summary>

आस्पात्र॑म् । जु॒हूः । दे॒वाना॑म् । इति॑ । आ॒ह॒ ।   

जु॒हूः । हि । ए॒षः ।दे॒वाना॑म् ।
</details>

<details><summary>भट्टभास्कर-टीका</summary>

जुहूर्हीति । जुहूस्थानीयोऽयं देवानां, यथा जुह्वाऽग्नौ हविः प्राप्यते एवमग्निना देवेषु हविः प्राप्स्यते इति । विशेषस्त्वस्यास्पात्रत्वम् । अयस्पात्रवत् दृढतरा अग्निलक्षणा जुहूरिति ॥
</details>

<details><summary>सायण-टीका</summary>

एताभ्यश्चतसृभ्यो निविद्भ्य ऊर्ध्वमुच्छ्वासं कृत्वा पश्चात्पठनीयानां चतसृणां निविदामर्थं दर्शयति- 
**आस्पात्रमिति।**  
 एषोऽग्निर्देवानां जुहूसदृशो जुह्वामिवास्मिन्हविष्प्रक्षेपात्। न चास्य दारुमयजुहूवच्छैथिल्यं, किंत्वास्पात्रं लोहपात्रवद्दृढमित्यर्थेः। 
</details>

<details><summary>मूलम् (संयुक्तम्)</summary>
च॒म॒सो दे॑व॒पान॒ इत्या॑ह चम॒सो ह्ये॑ष दे॑व॒पानो॒ऽराँ इ॑वाग्ने ने॒मिर्दे॒वाँ स्त्वम्प॑रि॒भूर॒सीत्या॑ह दे॒वान्ह्ये॑ष प॑रि॒भूः
</details>

<details open><summary>विश्वास-प्रस्तुतिः</summary>

च॒म॒सो दे॑व॒पान॒ इत्या॑ह ।  

च॒म॒सो ह्ये॑ष दे॑व॒पानः॑ ।  
</details>

<details><summary>मूलम्</summary>

च॒म॒सो दे॑व॒पान॒ इत्या॑ह ।  

च॒म॒सो ह्ये॑ष दे॑व॒पानः॑ ।  

</details>

<details><summary>पद-पाठः</summary>

च॒म॒सः । दे॒व॒पान॒ इति॑ देव-पानः॑ । इति॑ । आ॒ह॒ ।  

च॒म॒सः । हि । ए॒षः । दे॒व॒पान॒ इति॑ देव-पानः॑ ।
</details>
</details>
</div>