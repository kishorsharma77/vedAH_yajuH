+++
title = "०९ ०९"

+++
<div class="js_include" url="/vedAH_yajuH/taittirIyam/AraNyakam/sarva-prastutiH/04_pitR-medhAdi/09"  newLevelForH1="1" includeTitle="true">


यन्ते॑ अ॒ग्निमम॑न्थाम वृष॒भाये॑व॒ पक्त॑वे ।  
इ॒मन्तꣳ श॑मयामसि ख्षी॒रेण॑ चोद॒केन॑ च ।  
यन्त्वम॑ग्ने स॒मद॑ह॒स्त्वमु॒ निर्वा॑पया॒ पुनः॑ ।  
क्या॒म्बूरत्र॑ जायतां पाकदू॒र्वा व्य॑ल्कशा ।  
शीति॑के॒ शीति॑कावति॒ ह्लादु॑के॒ ह्लादु॑कावति ।  
म॒ण्डू॒क्या॑ सुसङ्ग॒मये॒मꣵ स्व॑ग्निꣳ श॒मय॑ ।  
शन्ते॑ धन्व॒न्या आप॒श्शमु॑ ते सन्त्वनू॒क्याः᳚ ।  
शन्ते॑ समु॒द्रिया॒ आप॒श्शमु॑ ते सन्तु॒ वर्ष्याः᳚ ।  
शन्ते॒ स्रव॑न्तीस्त॒नुवे॒ शमु॑ ते सन्तु॒ कूप्याः᳚ ।  
शन्ते॑ नीहा॒रो व॑र्षतु॒ शमु॒ पृष्वाऽव॑शीयताम् ।  
(9)  

</div>