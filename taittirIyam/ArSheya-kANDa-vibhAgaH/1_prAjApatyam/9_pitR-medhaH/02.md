+++
title = "०२ ०२"

+++
<div class="js_include" url="/vedAH_yajuH/taittirIyam/AraNyakam/sarva-prastutiH/04_pitR-medhAdi/02"  newLevelForH1="1" includeTitle="true">


आयु॑र्वि॒श्वायुः॒ परि॑पासति त्वा पू॒षा त्वा॑ पातु॒ प्रप॑थे पु॒रस्ता᳚त् ।  
यत्रास॑ते सु॒कृतो॒ यत्र॒ ते य॒युस्तत्र॑ त्वा दे॒वस्स॑वि॒ता द॑धातु । 

भुव॑नस्य पत इ॒दꣳ ह॒विः ।  
अ॒ग्नये॑ रयि॒मते॒ स्वाहा᳚ ।  
पुरु॑षस्य सयाव॒र्यपेद॒घानि॑ मृज्महे ।  
यथा॑ नो॒ अत्र॒ नाप॑रः पु॒रा ज॒रस॒ आय॑ति ।  
पुरु॑षस्य सयावरि वि ते᳚ प्रा॒णम॑सि स्रसम् ।  
शरी॑रेण म॒हीमिहि॑ स्व॒धयेहि॑ पि॒तॄनुप॑ प्र॒जया॒ऽस्मानि॒हाव॑ह ।  
मैव॑म्मा॒ꣳस्ता प्रि॑ये॒ऽहन्दे॒वी स॒ती पि॑तृलो॒कय्ँयदैषि॑ ।  
वि॒श्ववा॑रा॒ नभ॑सा॒ सव्ँव्य॑यन्त्यु॒भौ नो॑ लो॒कौ पय॑सा॒ऽभ्याव॑वृथ्स्व । (2)  

</div>