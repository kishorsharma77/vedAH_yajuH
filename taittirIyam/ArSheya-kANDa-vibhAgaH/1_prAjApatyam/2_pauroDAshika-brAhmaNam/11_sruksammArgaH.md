+++
title = "११ स्रुक्सम्मार्गः"
unicode_script = "devanagari"

+++
<div class="js_include" url="/vedAH_yajuH/taittirIyam/sArasvata-vibhAgaH/brAhmaNam/sarva-prastutiH/3/3_darsha-pUrNa-mAsAdi/01_sruksammArgaH"  newLevelForH1="1" includeTitle="true">

## दर्शपूर्णमासेष्टिब्राह्मणम्
<details open><summary>विश्वास-प्रस्तुतिः</summary>

"प्रत्यु॑ष्ट॒ँ॒ रक्ष॒ᳶ प्रत्यु॑ष्टा॒ अरा॑तय॒" इत्या॑ह ।  
रक्ष॑सा॒मप॑हत्यै ।  

"अ॒ग्नेर्व॒स्तेजि॑ष्ठेन॒ तेज॑सा॒ निष्ट॑पा॒मी"त्या॑ह मेध्य॒त्वाय॑ ।

स्रुच॒स्सम्मा॑र्ष्टि ।  
स्रु॒वमग्रे॑ ।  
पुमाँ॑समे॒वाभ्य॒स्सँश्य॑ति मिथुन॒त्वाय॑ ।  

अथ॑ जु॒हूम् ।  
अथो॑प॒भृत॑म् ।  
अथ॑ ध्रु॒वाम् ।  

अ॒सौ वै जु॒हूः ॥1॥    
अ॒न्तरि॑क्षमुप॒भृत् ।  
पृ॒थि॒वी ध्रु॒वा ।  
</details>

<details><summary>मूलम्</summary>

"प्रत्यु॑ष्ट॒ँ॒ रक्ष॒ᳶ प्रत्यु॑ष्टा॒ अरा॑तय॒" इत्या॑ह ।  
रक्ष॑सा॒मप॑हत्यै ।  

"अ॒ग्नेर्व॒स्तेजि॑ष्ठेन॒ तेज॑सा॒ निष्ट॑पा॒मी"त्या॑ह मेध्य॒त्वाय॑ ।

स्रुच॒स्सम्मा॑र्ष्टि ।  
स्रु॒वमग्रे॑ ।  
पुमाँ॑समे॒वाभ्य॒स्सँश्य॑ति मिथुन॒त्वाय॑ ।  

अथ॑ जु॒हूम् ।  
अथो॑प॒भृत॑म् ।  
अथ॑ ध्रु॒वाम् ।  

अ॒सौ वै जु॒हूः ॥1॥    
अ॒न्तरि॑क्षमुप॒भृत् ।  
पृ॒थि॒वी ध्रु॒वा ।  
</details>

<details><summary>भट्टभास्कर-टीका</summary>

1प्रत्युष्टमिति गार्हपत्ये स्रुवादीनां प्रतितपनम् ॥ संश्यति संस्करोति ।
</details>

<details open><summary>विश्वास-प्रस्तुतिः</summary>

इ॒मे वै लो॒कास्स्रुचः॑ ।
</details>

<details><summary>मूलम्</summary>

इ॒मे वै लो॒कास्स्रुचः॑ ।
</details>

<details><summary>भट्टभास्कर-टीका</summary>

इमे वा इति । लोकवत् प्रजानां धारकत्वात् ।
</details>

<details open><summary>विश्वास-प्रस्तुतिः</summary>

वृष्टि॑स्स॒म्मार्ज॑नानि ।
</details>

<details><summary>मूलम्</summary>

वृष्टि॑स्स॒म्मार्ज॑नानि ।
</details>

<details><summary>भट्टभास्कर-टीका</summary>

वृष्टिरिति वृष्टिहेतुत्वात् स्रुक्संमार्जनानि वृष्टिः ।
</details>

<details open><summary>विश्वास-प्रस्तुतिः</summary>

वृष्टि॒र्वा इ॒माल्ँ लो॒कान॑नुपू॒र्वङ्क॑ल्पयति ।  
ते तत॑ᳵ कॢ॒प्तास्समे॑धन्ते ।  
समे॑धन्तेऽस्मा इ॒मे लो॒काᳶ प्र॒जया॑ प॒शुभिः॑ ।  
य ए॒वव्ँ वेद॑ ।  
</details>

<details><summary>मूलम्</summary>

वृष्टि॒र्वा इ॒माल्ँ लो॒कान॑नुपू॒र्वङ्क॑ल्पयति ।  
ते तत॑ᳵ कॢ॒प्तास्समे॑धन्ते ।  
समे॑धन्तेऽस्मा इ॒मे लो॒काᳶ प्र॒जया॑ प॒शुभिः॑ ।  
य ए॒वव्ँ वेद॑ ।  
</details>

<details><summary>भट्टभास्कर-टीका</summary>

अनुपूर्वमिति सस्यनिष्पत्त्यादिक्रमेण लोकत्रयं स्वकार्यसमर्थं करोति ॥
</details>


<details><summary>मूलम्</summary>

यदि॑ का॒मये॑त॒ वर्षु॑कᳶ प॒र्जन्य॑स्स्या॒दिति॑ ।  
अ॒ग्र॒तस्सम्मृ॑ज्यात् ॥2॥  
</details>

<details open><summary>विश्वास-प्रस्तुतिः</summary>

यदि॑ का॒मये॑त॒ वर्षु॑कᳶ प॒र्जन्य॑स्स्या॒दित्य् अग्र॒तस्सम्मृ॑ज्यात् ॥2॥  

वृष्टि॑मे॒व निय॑च्छति ।  
अ॒वा॒चीना॑ग्रा॒ हि वृष्टिः॑ ।  
</details>

<details><summary>मूलम्</summary>

यदि॑ का॒मये॑त॒ वर्षु॑कᳶ प॒र्जन्य॑स्स्या॒दित्य् अग्र॒तस्सम्मृ॑ज्यात् ॥2॥  

वृष्टि॑मे॒व निय॑च्छति ।  
अ॒वा॒चीना॑ग्रा॒ हि वृष्टिः॑ ।  
</details>

<details><summary>भट्टभास्कर-टीका</summary>

2अग्रत इति ॥ वेदाग्राणां अग्रैः । नियच्छति न्यक्पातयति ।
</details>


<details><summary>मूलम्</summary>

यदि॑ का॒मये॒ताव॑र्षुकस्स्या॒दिति॑ ।
मू॒ल॒तस्सम्मृ॑ज्यात् ।
</details>

<details open><summary>विश्वास-प्रस्तुतिः</summary>

यदि॑ का॒मये॒ताव॑र्षुकस्स्या॒दिति॑ मूल॒तस्सम्मृ॑ज्यात् ।

वृष्टि॑मे॒वोद्य॑च्छति ।
</details>

<details><summary>मूलम्</summary>

यदि॑ का॒मये॒ताव॑र्षुकस्स्या॒दिति॑ मूल॒तस्सम्मृ॑ज्यात् ।

वृष्टि॑मे॒वोद्य॑च्छति ।
</details>

<details><summary>भट्टभास्कर-टीका</summary>

मूलतः तेषां मूलैः संमार्जने वृष्टिमुद्यच्छति ऊर्ध्वं गमयति निवर्तयति पृथिव्याम् ।
</details>


<details><summary>मूलम्</summary>

तदु॒ वा आ॑हुः ।
अ॒ग्र॒त ए॒वोपरि॑ष्टा॒त्सम्मृ॑ज्यात् ।
मू॒ल॒तो॑ऽधस्ता॑त् ।  
</details>

<details open><summary>विश्वास-प्रस्तुतिः</summary>

तदु॒ वा आ॑हुः- "अग्र॒त ए॒वोपरि॑ष्टा॒त्सम्मृ॑ज्यात् ।   
मू॒ल॒तो॑ऽधस्ता॑त् +++(सम्मृ॑ज्यात् )+++।   

तद॑नुपू॒र्वङ्क॑ल्पते ।  
वर्षु॑को भव॒ती"ति॑ ॥3॥  
</details>

<details><summary>मूलम्</summary>

तदु॒ वा आ॑हुः- "अग्र॒त ए॒वोपरि॑ष्टा॒त्सम्मृ॑ज्यात् ।   
मू॒ल॒तो॑ऽधस्ता॑त् +++(सम्मृ॑ज्यात् )+++।   

तद॑नुपू॒र्वङ्क॑ल्पते ।  
वर्षु॑को भव॒ती"ति॑ ॥3॥  
</details>

<details><summary>भट्टभास्कर-टीका</summary>

तदु वा इति । तत्रैव विशेषमाहुः यज्ञविदः - अग्रैः उपरिष्टात् बिलप्रदेशमेव संमृज्यात् मूलैः अधस्तात् दण्डप्रदेशं तदनुपूर्वं अनुक्रमेण क्रियमाणं कल्पते स्वकार्यसमर्थं भवति । पर्जन्यश्च वर्षुको भवति ॥
</details>

<details open><summary>विश्वास-प्रस्तुतिः</summary>

प्राची॑मभ्या॒कार॑म् ।  
अग्रै॑रन्तर॒तः ।   
</details>

<details><summary>मूलम्</summary>

प्राची॑मभ्या॒कार॑म् ।  
अग्रै॑रन्तर॒तः ।   
</details>

<details><summary>भट्टभास्कर-टीका</summary>

3अथ स्रुवां विशेषमाह - प्राचीमिति ॥ प्राचीं स्रुचं संमृज्यात् अभ्याकारं अभितः आकृष्य अभ्यस्येति केचित् । अग्रैरन्तरतः अग्रैः वेदाग्रैः अन्तरतः बिलस्याभ्यन्तरम् ।
</details>

<details open><summary>विश्वास-प्रस्तुतिः</summary>

ए॒वमि॑व॒ ह्यन्न॑म॒द्यते॑ ।
</details>

<details><summary>मूलम्</summary>

ए॒वमि॑व॒ ह्यन्न॑म॒द्यते॑ ।
</details>

<details><summary>भट्टभास्कर-टीका</summary>

एवमिवेति । प्राचीनमानीय आस्यबिलाभ्यन्तरे जिह्वाग्रेण अभितः आकृष्यान्नं भुङ्क्ते ।
</details>

<details open><summary>विश्वास-प्रस्तुतिः</summary>

अथो॒ अग्रा॒द्वा ओष॑धीना॒मूर्ज॑म्प्र॒जा उप॑जीवन्ति ।   
ऊ॒र्ज ए॒वान्नाद्य॒स्याव॑रुद्ध्यै ।
</details>

<details><summary>मूलम्</summary>

अथो॒ अग्रा॒द्वा ओष॑धीना॒मूर्ज॑म्प्र॒जा उप॑जीवन्ति ।   
ऊ॒र्ज ए॒वान्नाद्य॒स्याव॑रुद्ध्यै ।
</details>

<details><summary>भट्टभास्कर-टीका</summary>

अथो अपि च ओषधीनां अग्रात् आदाय प्रजाः ऊर्जं रसं उपजीवन्ति तस्मात् रसवतः अन्नाद्यम्य लाभाय भवति ।
</details>

<details open><summary>विश्वास-प्रस्तुतिः</summary>

अ॒धस्ता॑त्प्र॒तीची॑म् +++(सम्मृ॑ज्यात् )+++।  
द॒ण्डमु॑त्तम॒तः ।
</details>

<details><summary>मूलम्</summary>

अ॒धस्ता॑त्प्र॒तीची॑म् +++(सम्मृ॑ज्यात् )+++।  
द॒ण्डमु॑त्तम॒तः ।
</details>

<details><summary>भट्टभास्कर-टीका</summary>

अथ अधस्तात् दण्डप्रदेशे प्रतीचीनं संमृज्यात् उत्तमतः उत्तमेन वेदाग्राणां भागेन । उत्तमं दण्डत्रिभागमिति केचित् ।
</details>

<details open><summary>विश्वास-प्रस्तुतिः</summary>

मूले॑न॒ मूल॒म्प्रति॑ष्ठित्यै ।
</details>

<details><summary>मूलम्</summary>

मूले॑न॒ मूल॒म्प्रति॑ष्ठित्यै ।
</details>

<details><summary>भट्टभास्कर-टीका</summary>

अथ तेषां मूलेन स्रुचः मूलं मृज्यात् ।
</details>


<details><summary>मूलम्</summary>

तस्मा॑दर॒त्नौ प्राञ्च्यु॒परि॑ष्टा॒ल्लोमा॑नि ।  
प्र॒त्यञ्च्य॒धस्ता॑त् ॥4॥  
</details>

<details open><summary>विश्वास-प्रस्तुतिः</summary>

तस्मा॑दर॒त्नौ प्राञ्च्यु॒परि॑ष्टा॒ल्लोमा॑नि प्र॒त्यञ्च्य॒धस्ता॑त् ॥4॥  
</details>

<details><summary>मूलम्</summary>

तस्मा॑दर॒त्नौ प्राञ्च्यु॒परि॑ष्टा॒ल्लोमा॑नि प्र॒त्यञ्च्य॒धस्ता॑त् ॥4॥  
</details>

<details><summary>भट्टभास्कर-टीका</summary>

तस्मादिति । उपरिष्टात् ऊर्ध्वभागे प्राञ्चि प्रागञ्चितानि, अधोभागे प्रत्यगञ्चितानि । अरत्निः प्रकोष्ठः ।
</details>

<details open><summary>विश्वास-प्रस्तुतिः</summary>

स्रुग्घ्ये॑षा ।
</details>

<details><summary>मूलम्</summary>

स्रुग्घ्ये॑षा ।
</details>

<details><summary>भट्टभास्कर-टीका</summary>

स्रुग्घ्येषा स्वयं स्रुगेवारत्निः ॥
</details>

<details open><summary>विश्वास-प्रस्तुतिः</summary>

प्रा॒णो वै स्रु॒वः ।  
जु॒हूर्दक्षि॑णो॒ हस्तः॑ ।  
उ॒प॒भृत्स॒व्यः ।  

आ॒त्मा ध्रु॒वा ।  
अन्नँ॑ स॒म्मार्ज॑नानि ।  
</details>

<details><summary>मूलम्</summary>

प्रा॒णो वै स्रु॒वः ।  
जु॒हूर्दक्षि॑णो॒ हस्तः॑ ।  
उ॒प॒भृत्स॒व्यः ।  

आ॒त्मा ध्रु॒वा ।  
अन्नँ॑ स॒म्मार्ज॑नानि ।  
</details>

<details><summary>भट्टभास्कर-टीका</summary>

4प्राणो वा इत्यादिना स्रुवस्य प्राथम्ये हेतुमाह - निर्गच्छन् प्राणः प्रविशन् अपानः प्राणापानभावेन प्रथमं भूत्वा मुखतः आत्मानं अनुप्रविश्य अन्नं बाह्यतः तनुवं हस्तादिकां शुभयति रसपरिणामेन तनोः शोभां करोति तस्मात्प्राणाधीनत्वात् हस्तादिस्थितेः स्रुवस्य प्राणत्वात् स्रुवमेवाग्रे सम्मार्ष्टीति स्वभाव उक्तः ॥
</details>


<details><summary>मूलम्</summary>

मु॒ख॒तो वै प्रा॒णो॑ऽपा॒नो भू॒त्वा ।
आ॒त्मान॒मन्न॑म्प्र॒विश्य॑ ।
बा॒ह्य॒तस्त॒नुवँ॑ शुभयति ।   

तस्मा॑त्स्रु॒वमे॒वाग्रे॒ सम्मा॑र्ष्टि ।  

मु॒ख॒तो हि प्रा॒णो॑ऽपा॒नो भू॒त्वा ।
आ॒त्मान॒मन्न॑मावि॒शति॑ ।  

तौ प्रा॑णापा॒नौ ।
अव्य॑र्धुकᳶ प्राणापा॒नाभ्या॑म्भवति ।
य ए॒वव्ँवेद॑ ॥5॥  
</details>

<details open><summary>विश्वास-प्रस्तुतिः</summary>

मु॒ख॒तो वै प्रा॒णो॑ऽपा॒नो भू॒त्वा आ॒त्मान॒मन्न॑म्प्र॒विश्य॑ बाह्य॒तस्त॒नुवँ॑ शुभयति ।   

तस्मा॑त्स्रु॒वमे॒वाग्रे॒ सम्मा॑र्ष्टि ।  

मु॒ख॒तो हि प्रा॒णो॑ऽपा॒नो भू॒त्वा आ॒त्मान॒मन्न॑मावि॒शति॑ ।  

तौ प्रा॑णापा॒नौ ।  
अव्य॑र्धुकᳶ प्राणापा॒नाभ्या॑म्भवति ।  
य ए॒वव्ँवेद॑ ॥5॥  
</details>

<details><summary>मूलम्</summary>

मु॒ख॒तो वै प्रा॒णो॑ऽपा॒नो भू॒त्वा आ॒त्मान॒मन्न॑म्प्र॒विश्य॑ बाह्य॒तस्त॒नुवँ॑ शुभयति ।   

तस्मा॑त्स्रु॒वमे॒वाग्रे॒ सम्मा॑र्ष्टि ।  

मु॒ख॒तो हि प्रा॒णो॑ऽपा॒नो भू॒त्वा आ॒त्मान॒मन्न॑मावि॒शति॑ ।  

तौ प्रा॑णापा॒नौ ।  
अव्य॑र्धुकᳶ प्राणापा॒नाभ्या॑म्भवति ।  
य ए॒वव्ँवेद॑ ॥5॥  
</details>

<details><summary>भट्टभास्कर-टीका</summary>

5इदानीं हेतुमाह - मुखतो हीति ॥ प्रथमं प्राणापानभूतं अन्नं आत्मानं आविशति आत्मना एकीभवति ततः तदन्नं प्राणापानभावेन परिणतं भवति । एवं प्राणापानसन्तानकप्रतिपादनेन पूर्वोक्तं समर्थितम् । एवं वेदिता प्राणापानवृद्धिशीलो भवति ॥  

इति तैत्तिरीये ब्राह्मणे तृतीयेऽष्टके तृतयिप्रपाठके पौरोडाशिकब्राह्मणे प्रथमोऽनुवाकः ॥  

</details>
</div>