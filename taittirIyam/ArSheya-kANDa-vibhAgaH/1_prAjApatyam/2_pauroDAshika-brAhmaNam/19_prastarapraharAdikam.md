+++
title = "१९ प्रस्तरप्रहरादिकम्"
unicode_script = "devanagari"

+++
<div class="js_include" url="/vedAH_yajuH/taittirIyam/sArasvata-vibhAgaH/brAhmaNam/sarva-prastutiH/3/3_darsha-pUrNa-mAsAdi/09_prastarapraharAdikam"  newLevelForH1="1" includeTitle="true">

<details open><summary>विश्वास-प्रस्तुतिः</summary>

अथ॒ स्रुचा॑वनु॒ष्टुग्भ्या॒व्ँवाज॑वतीभ्या॒व्ँव्यू॑हति ।   
प्र॒ति॒ष्ठा वा अ॑नु॒ष्टुक् ।  
अन्न॒व्ँवाज॒ᳶ प्रति॑ष्ठित्यै ।   
अ॒न्नाद्य॒स्याव॑रुद्ध्यै ।  

प्राची॑ञ्जु॒हूमू॑हति ।  
जा॒ताने॒व भ्रातृ॑व्या॒न्प्रणु॑दते ।  
प्र॒तीची॑मुप॒भृत॑म् ।   
ज॒नि॒ष्यमा॑णाने॒व प्रति॑नुदते ।  
सविषू॑च ए॒वापोह्य॑ स॒पत्ना॒न्॒यज॑मानः ।  
अ॒स्मिल्ँ लो॒के प्रति॑तिष्ठति ॥60॥  
</details>

<details><summary>मूलम्</summary>

अथ॒ स्रुचा॑वनु॒ष्टुग्भ्या॒व्ँवाज॑वतीभ्या॒व्ँव्यू॑हति ।   
प्र॒ति॒ष्ठा वा अ॑नु॒ष्टुक् ।  
अन्न॒व्ँवाज॒ᳶ प्रति॑ष्ठित्यै ।   
अ॒न्नाद्य॒स्याव॑रुद्ध्यै ।  

प्राची॑ञ्जु॒हूमू॑हति ।  
जा॒ताने॒व भ्रातृ॑व्या॒न्प्रणु॑दते ।  
प्र॒तीची॑मुप॒भृत॑म् ।   
ज॒नि॒ष्यमा॑णाने॒व प्रति॑नुदते ।  
सविषू॑च ए॒वापोह्य॑ स॒पत्ना॒न्॒यज॑मानः ।  
अ॒स्मिल्ँ लो॒के प्रति॑तिष्ठति ॥60॥  
</details>

<details><summary>भट्टभास्कर-टीका</summary>

1अथ स्रुचाविसादि ॥ अनुष्टुग्भ्यां 'वाजस्य' इत्यादिभ्याम् । विषूच इति नानादिग्देशपलायितान् ॥
</details>

<details open><summary>विश्वास-प्रस्तुतिः</summary>

द्वाभ्या॑म् ।  
द्विप्र॑तिष्ठो॒ हि ।  
"वसु॑भ्यस्त्वा रु॒द्रेभ्य॑स्त्वाऽऽदि॒त्येभ्य॒स्त्वे"त्या॑ह ।  
य॒था॒य॒जुरे॒वैतत् ।  

स्रु॒क्षु प्र॑स्त॒रम॑नक्ति ।   
इ॒मे वै लो॒कास्स्रुचः॑ ।
</details>

<details><summary>मूलम्</summary>

द्वाभ्या॑म् ।  
द्विप्र॑तिष्ठो॒ हि ।  
"वसु॑भ्यस्त्वा रु॒द्रेभ्य॑स्त्वाऽऽदि॒त्येभ्य॒स्त्वे"त्या॑ह ।  
य॒था॒य॒जुरे॒वैतत् ।  

स्रु॒क्षु प्र॑स्त॒रम॑नक्ति ।   
इ॒मे वै लो॒कास्स्रुचः॑ ।
</details>

<details><summary>भट्टभास्कर-टीका</summary>

2वसुभ्य इति जुह्वा परिध्यञ्जनम् ॥
</details>

<details open><summary>विश्वास-प्रस्तुतिः</summary>

यज॑मानᳶ प्रस्त॒रः ।  
यज॑मानमे॒व तेज॑साऽनक्ति ।   

त्रे॒धाऽन॑क्ति ।  
त्रय॑ इ॒मे लो॒काः ॥61॥  
ए॒भ्य ए॒वैन॑ल्ँलो॒केभ्यो॑ऽनक्ति ।

अ॒भि॒पू॒र्वम॑नक्ति ।  
अ॒भि॒पू॒र्वमे॒व यज॑मान॒न्तेज॑साऽनक्ति ।
</details>

<details><summary>मूलम्</summary>

यज॑मानᳶ प्रस्त॒रः ।  
यज॑मानमे॒व तेज॑साऽनक्ति ।   

त्रे॒धाऽन॑क्ति ।  
त्रय॑ इ॒मे लो॒काः ॥61॥  
ए॒भ्य ए॒वैन॑ल्ँलो॒केभ्यो॑ऽनक्ति ।

अ॒भि॒पू॒र्वम॑नक्ति ।  
अ॒भि॒पू॒र्वमे॒व यज॑मान॒न्तेज॑साऽनक्ति ।
</details>

<details><summary>भट्टभास्कर-टीका</summary>

त्रेधेति । अग्रमध्यमूलभागेन ॥
</details>

<details open><summary>विश्वास-प्रस्तुतिः</summary>

"अ॒क्तꣳ रिहा॑णा॒" इत्या॑ह ।   
तेजो॒ वा आज्य॑म् ।  
यज॑मानᳶ प्रस्त॒रः ।   
यज॑मानमे॒व तेज॑साऽनक्ति ।   
</details>

<details><summary>मूलम्</summary>

"अ॒क्तꣳ रिहा॑णा॒" इत्या॑ह ।   
तेजो॒ वा आज्य॑म् ।  
यज॑मानᳶ प्रस्त॒रः ।   
यज॑मानमे॒व तेज॑साऽनक्ति ।   
</details>

<details><summary>भट्टभास्कर-टीका</summary>

3अक्तं रिहाणा इति स्रुक्षु प्रस्तराञ्जनमन्त्रः ॥
</details>

<details open><summary>विश्वास-प्रस्तुतिः</summary>

"वि॒यन्तु॒ वय॒" इत्या॑ह ।  
</details>

<details><summary>मूलम्</summary>

"वि॒यन्तु॒ वय॒" इत्या॑ह ।  
</details>


<details><summary>मूलम्</summary>

वय॑ ए॒वैन॑ङ्कृ॒त्वा ।   
सु॒व॒र्गल्ँ लो॒कङ्ग॑मयति ॥62॥
</details>

<details open><summary>विश्वास-प्रस्तुतिः</summary>

वय॑ ए॒वैन॑ङ्कृ॒त्वा सुव॒र्गल्ँ लो॒कङ्ग॑मयति ॥  

"प्र॒जाय्ँ योनि॒म्मा निर्मृ॑क्ष॒"मित्या॑ह ।  
प्र॒जायै॑ गोपी॒थाय॑ ।
</details>

<details><summary>मूलम्</summary>

वय॑ ए॒वैन॑ङ्कृ॒त्वा सुव॒र्गल्ँ लो॒कङ्ग॑मयति ॥  

"प्र॒जाय्ँ योनि॒म्मा निर्मृ॑क्ष॒"मित्या॑ह ।  
प्र॒जायै॑ गोपी॒थाय॑ ।
</details>

<details><summary>भट्टभास्कर-टीका</summary>

वयः पक्षी ॥
</details>

<details open><summary>विश्वास-प्रस्तुतिः</summary>

"आप्या॑यन्ता॒माप॒ ओष॑धय॒" इत्या॑ह ।  
आप॑ ए॒वौष॑धी॒राप्या॑ययति ।

"म॒रुता॒म्पृष॑तय॒स्स्थे"त्या॑ह ।  
म॒रुतो॒ वै वृष्ट्या॑ ईशते ।  
वृष्टि॑मे॒वाव॑रुन्धे ।  

"दिव॑ङ्गच्छ॒ ततो॑ नो॒ वृष्टि॒मेर॒ये"त्या॑ह ।  
वृष्टि॒र्वै द्यौः ।  
वृष्टि॑मे॒वाव॑रुन्धे ॥ 63॥  
</details>

<details><summary>मूलम्</summary>

"आप्या॑यन्ता॒माप॒ ओष॑धय॒" इत्या॑ह ।  
आप॑ ए॒वौष॑धी॒राप्या॑ययति ।

"म॒रुता॒म्पृष॑तय॒स्स्थे"त्या॑ह ।  
म॒रुतो॒ वै वृष्ट्या॑ ईशते ।  
वृष्टि॑मे॒वाव॑रुन्धे ।  

"दिव॑ङ्गच्छ॒ ततो॑ नो॒ वृष्टि॒मेर॒ये"त्या॑ह ।  
वृष्टि॒र्वै द्यौः ।  
वृष्टि॑मे॒वाव॑रुन्धे ॥ 63॥  
</details>


<details><summary>मूलम्</summary>

याव॒द्वा अ॑ध्व॒र्युᳶ प्र॑स्त॒रम्प्र॒हर॑ति ।  
ताव॑द॒स्यायु॑र्मीयते ।
</details>

<details open><summary>विश्वास-प्रस्तुतिः</summary>

याव॒द्वा अ॑ध्व॒र्युᳶ प्र॑स्त॒रम्प्र॒हर॑ति॒ ताव॑द॒स्यायु॑र्मीयते ।
</details>

<details><summary>मूलम्</summary>

याव॒द्वा अ॑ध्व॒र्युᳶ प्र॑स्त॒रम्प्र॒हर॑ति॒ ताव॑द॒स्यायु॑र्मीयते ।
</details>

<details><summary>भट्टभास्कर-टीका</summary>

4आप्यायन्तामित्याहवनीये प्रस्तरप्रहरणम् ॥ आपः इति विभक्तिव्यत्ययः ।
</details>

<details open><summary>विश्वास-प्रस्तुतिः</summary>

"आ॒यु॒ष्पा अ॑ग्ने॒ऽस्यायु॑र्मे पा॒ही"त्या॑ह ।  
आयु॑रे॒वात्मन्ध॑त्ते ।
</details>

<details><summary>मूलम्</summary>

"आ॒यु॒ष्पा अ॑ग्ने॒ऽस्यायु॑र्मे पा॒ही"त्या॑ह ।  
आयु॑रे॒वात्मन्ध॑त्ते ।
</details>


<details><summary>मूलम्</summary>

याव॒द्वा अ॑ध्व॒र्युᳶ प्र॑स्त॒रम्प्र॒हर॑ति ।
ताव॑दस्य॒ चक्षु॑र्मीयते ।
</details>

<details open><summary>विश्वास-प्रस्तुतिः</summary>

याव॒द्वा अ॑ध्व॒र्युᳶ प्र॑स्त॒रम्प्र॒हर॑ति॒ ताव॑दस्य॒ चक्षु॑र्मीयते ।  

"च॒क्षु॒ष्पा अ॑ग्नेऽसि॒ चक्षु॑र्मे पा॒ही"त्या॑ह ।  
चक्षु॑रे॒वात्मन्ध॑त्ते ।
</details>

<details><summary>मूलम्</summary>

याव॒द्वा अ॑ध्व॒र्युᳶ प्र॑स्त॒रम्प्र॒हर॑ति॒ ताव॑दस्य॒ चक्षु॑र्मीयते ।  

"च॒क्षु॒ष्पा अ॑ग्नेऽसि॒ चक्षु॑र्मे पा॒ही"त्या॑ह ।  
चक्षु॑रे॒वात्मन्ध॑त्ते ।
</details>

<details><summary>भट्टभास्कर-टीका</summary>

आयुष्पा इत्याहवनीयोपस्थानम् । आयुश्चक्षुश्चाविकलं आत्मनि स्थापयति ॥
</details>

<details open><summary>विश्वास-प्रस्तुतिः</summary>

"ध्रु॒वाऽसी"त्या॑ह॒ प्रति॑ष्ठित्यै ।
</details>

<details><summary>मूलम्</summary>

"ध्रु॒वाऽसी"त्या॑ह॒ प्रति॑ष्ठित्यै ।
</details>

<details><summary>भट्टभास्कर-टीका</summary>

5ध्रुवाऽसीति भूम्यभिमर्शनम् ॥
</details>

<details open><summary>विश्वास-प्रस्तुतिः</summary>

"यम्प॑रि॒धिम्प॒र्यध॑त्था॒" इत्या॑ह ॥64॥  
य॒था॒य॒जुरे॒वैतत् ।
</details>

<details><summary>मूलम्</summary>

"यम्प॑रि॒धिम्प॒र्यध॑त्था॒" इत्या॑ह ॥64॥  
य॒था॒य॒जुरे॒वैतत् ।
</details>

<details><summary>भट्टभास्कर-टीका</summary>

6यं परिधिमिति मध्यमपरिधिप्रहरणम् ॥
</details>

<details open><summary>विश्वास-प्रस्तुतिः</summary>

"अग्ने॑ देव प॒णिभि॑र्वी॒यमा॑ण॒" इत्या॑ह ।  
अ॒ग्नय॑ ए॒वैन॒ञ्जुष्ट॑ङ्करोति ।

"तन्त॑ ए॒तमनु॒ जोष॑म्भरा॒मी"त्या॑ह ।    
स॒जा॒ताने॒वास्मा॒ अनु॑कान्करोति ।

"नेदे॒ष त्वद॑पचे॒तया॑ता॒" इत्या॒हानु॑ख्यात्यै ।
</details>

<details><summary>मूलम्</summary>

"अग्ने॑ देव प॒णिभि॑र्वी॒यमा॑ण॒" इत्या॑ह ।  
अ॒ग्नय॑ ए॒वैन॒ञ्जुष्ट॑ङ्करोति ।

"तन्त॑ ए॒तमनु॒ जोष॑म्भरा॒मी"त्या॑ह ।    
स॒जा॒ताने॒वास्मा॒ अनु॑कान्करोति ।

"नेदे॒ष त्वद॑पचे॒तया॑ता॒" इत्या॒हानु॑ख्यात्यै ।
</details>

<details><summary>भट्टभास्कर-टीका</summary>

अनुकान् अनुरक्तान् । अनुख्यातिः अन्वग्भावेन अवस्थानम् ॥
</details>

<details open><summary>विश्वास-प्रस्तुतिः</summary>

"य॒ज्ञस्य॒ पाथ॒ उप॒ समि॑त॒"मित्या॑ह ।  
भू॒मान॑मे॒वोपै॑ति ।   

प॒रि॒धीन्प्रह॑रति ।
य॒ज्ञस्य॒ समि॑ष्ट्यै ॥65॥  
</details>

<details><summary>मूलम्</summary>

"य॒ज्ञस्य॒ पाथ॒ उप॒ समि॑त॒"मित्या॑ह ।  
भू॒मान॑मे॒वोपै॑ति ।   

प॒रि॒धीन्प्रह॑रति ।
य॒ज्ञस्य॒ समि॑ष्ट्यै ॥65॥  
</details>

<details><summary>भट्टभास्कर-टीका</summary>

7यज्ञस्येतीतरावुपसमस्यति ॥ भूमानमिति बहुत्वमुपैति बहूनां प्रहरणात्, स्रंप्रस्रावयति जुहूपभृतौ सह प्रकर्षेण स्रावयति जुह्वां उपभृतं स्रावयति ।
</details>


<details><summary>मूलम्</summary>

स्रुचौ॒ सम्प्रस्रा॑वयति ।

यदे॒व तत्र॑ क्रू॒रम् ।
तत्तेन॑ शमयति ।
</details>

<details open><summary>विश्वास-प्रस्तुतिः</summary>

यदे॒व तत्र॑ क्रू॒रन् तत्तेन॑ शमयति ।  
जु॒ह्वामु॑प॒भृत॑म् +++(शमयति)+++।  
यजमानदेव॒त्या॑ वै जु॒हूः ।   
भ्रा॒तृ॒व्य॒दे॒व॒त्यो॑प॒भृत् ।  
यज॑मानायै॒व भ्रातृ॑व्य॒मुप॑स्तिङ्करोति ।
</details>

<details><summary>मूलम्</summary>

यदे॒व तत्र॑ क्रू॒रन् तत्तेन॑ शमयति ।  
जु॒ह्वामु॑प॒भृत॑म् +++(शमयति)+++।  
यजमानदेव॒त्या॑ वै जु॒हूः ।   
भ्रा॒तृ॒व्य॒दे॒व॒त्यो॑प॒भृत् ।  
यज॑मानायै॒व भ्रातृ॑व्य॒मुप॑स्तिङ्करोति ।
</details>

<details><summary>भट्टभास्कर-टीका</summary>

उपस्तिः गुणभूतः । व्याख्यातः ॥
</details>

<details open><summary>विश्वास-प्रस्तुतिः</summary>

"स॒ꣵ॒स्रा॒वभा॑गा॒स्स्थे"त्या॑ह ।  
वस॑वो॒ वै रु॒द्रा आ॑दि॒त्यास्सꣵ॑स्रा॒वभा॑गाः ।   

तेषा॒न्तद्भा॑ग॒धेय॑म् ॥66॥  
</details>

<details><summary>मूलम्</summary>

"स॒ꣵ॒स्रा॒वभा॑गा॒स्स्थे"त्या॑ह ।  
वस॑वो॒ वै रु॒द्रा आ॑दि॒त्यास्सꣵ॑स्रा॒वभा॑गाः ।   

तेषा॒न्तद्भा॑ग॒धेय॑म् ॥66॥  
</details>


<details><summary>मूलम्</summary>

ताने॒व तेन॑ प्रीणाति ।  
वै॒श्व॒दे॒व्यर्चा ।  
</details>

<details open><summary>विश्वास-प्रस्तुतिः</summary>

ताने॒व तेन॑ प्रीणाति वैश्वदे॒व्यर्चा ।  
</details>

<details><summary>मूलम्</summary>

ताने॒व तेन॑ प्रीणाति वैश्वदे॒व्यर्चा ।  
</details>

<details><summary>भट्टभास्कर-टीका</summary>

8संस्रावभागा इति प्रहृतान् परिधीन् संस्रावेणाभिघारयति ॥ वैश्वदेव्यर्चेति । 'संस्रावभागास्स्थ' इत्यनया ।
</details>

<details open><summary>विश्वास-प्रस्तुतिः</summary>

ए॒ते हि विश्वे॑ दे॒वाः ।
त्रि॒ष्टुग्भ॑वति ।  
इ॒न्द्रि॒यव्ँ वै त्रि॒ष्टुक् ।  
इ॒न्द्रि॒यमे॒व यज॑माने दधाति ।  
</details>

<details><summary>मूलम्</summary>

ए॒ते हि विश्वे॑ दे॒वाः ।
त्रि॒ष्टुग्भ॑वति ।  
इ॒न्द्रि॒यव्ँ वै त्रि॒ष्टुक् ।  
इ॒न्द्रि॒यमे॒व यज॑माने दधाति ।  
</details>

<details><summary>भट्टभास्कर-टीका</summary>

एते हीति । वस्वादयः ॥
</details>

<details open><summary>विश्वास-प्रस्तुतिः</summary>

"अ॒ग्नेर्वा॒मप॑न्नगृहस्य॒ सद॑सि सादया॒मी"त्या॑ह ।  
इ॒यव्ँ वा अ॒ग्निरप॑न्नगृहः ।  
अ॒स्या ए॒वैने॒ सद॑ने सादयति ।  

"सु॒म्नाय॑ सुम्निनी सु॒म्ने मा॑ धत्त॒"मित्या॑ह ॥67॥  

प्र॒जा वै प॒शव॑स्सु॒म्नम् ।  
प्र॒जामे॒व प॒शूना॒त्मन्ध॑त्ते ।  

"धु॒रि धु॒र्यौ॑ पात॒"मित्या॑ह ।    
जा॒या॒प॒त्योर्गो॑पी॒थाय॑ ।
</details>

<details><summary>मूलम्</summary>

"अ॒ग्नेर्वा॒मप॑न्नगृहस्य॒ सद॑सि सादया॒मी"त्या॑ह ।  
इ॒यव्ँ वा अ॒ग्निरप॑न्नगृहः ।  
अ॒स्या ए॒वैने॒ सद॑ने सादयति ।  

"सु॒म्नाय॑ सुम्निनी सु॒म्ने मा॑ धत्त॒"मित्या॑ह ॥67॥  

प्र॒जा वै प॒शव॑स्सु॒म्नम् ।  
प्र॒जामे॒व प॒शूना॒त्मन्ध॑त्ते ।  

"धु॒रि धु॒र्यौ॑ पात॒"मित्या॑ह ।    
जा॒या॒प॒त्योर्गो॑पी॒थाय॑ ।
</details>

<details><summary>भट्टभास्कर-टीका</summary>

9अग्नेर्वामिति धुरि स्फ्ये वा स्रुचौ सादयति ॥ धुर्यौ धुरो वोढारौ धुर्यौ यज्ञस्य नेतारौ ॥
</details>

<details open><summary>विश्वास-प्रस्तुतिः</summary>

"अग्ने॑ऽदब्धायोऽशीततनो॒" इत्या॑ह ।  
य॒था॒य॒जुरे॒वैतत् ।  

"पा॒हि मा॒ऽद्य दि॒वᳶ पा॒हि प्रसि॑त्यै पा॒हि दुरि॑ष्ट्यै पा॒हि दु॑रद्म॒न्यै पा॒हि दुश्च॑रिता॒"दित्या॑ह ।   
आ॒शिष॑मे॒वैतामाशा॑स्ते ।

"अवि॑षन्नᳶ पि॒तुङ्कृ॑णु सु॒षदा॒ योनि॒ꣵ॒ स्वाहे"ती॑ध्मस॒व्ँ वृश्च॑नान्यन्वाहार्य॒पच॑नेऽभ्या॒धाय॑ फलीकरणहो॒मञ्जु॑होति ।  

अति॑रिक्तानि॒ वा इ॑ध्मस॒व्ँ वृश्च॑नानि ॥68॥  

अति॑रिक्ताᳶ फली॒कर॑णाः ।  
अति॑रिक्तमाज्योच्छेष॒णम् ।  
अति॑रिक्त ए॒वाति॑रिक्तन्दधाति ।   

अथो॒ अति॑रिक्तेनै॒वाति॑रिक्तमा॒प्त्वाऽव॑रुन्धे ।
</details>

<details><summary>मूलम्</summary>

"अग्ने॑ऽदब्धायोऽशीततनो॒" इत्या॑ह ।  
य॒था॒य॒जुरे॒वैतत् ।  

"पा॒हि मा॒ऽद्य दि॒वᳶ पा॒हि प्रसि॑त्यै पा॒हि दुरि॑ष्ट्यै पा॒हि दु॑रद्म॒न्यै पा॒हि दुश्च॑रिता॒"दित्या॑ह ।   
आ॒शिष॑मे॒वैतामाशा॑स्ते ।

"अवि॑षन्नᳶ पि॒तुङ्कृ॑णु सु॒षदा॒ योनि॒ꣵ॒ स्वाहे"ती॑ध्मस॒व्ँ वृश्च॑नान्यन्वाहार्य॒पच॑नेऽभ्या॒धाय॑ फलीकरणहो॒मञ्जु॑होति ।  

अति॑रिक्तानि॒ वा इ॑ध्मस॒व्ँ वृश्च॑नानि ॥68॥  

अति॑रिक्ताᳶ फली॒कर॑णाः ।  
अति॑रिक्तमाज्योच्छेष॒णम् ।  
अति॑रिक्त ए॒वाति॑रिक्तन्दधाति ।   

अथो॒ अति॑रिक्तेनै॒वाति॑रिक्तमा॒प्त्वाऽव॑रुन्धे ।
</details>

<details><summary>भट्टभास्कर-टीका</summary>

10अग्नेऽदब्धायो इत्यन्वाहार्यपचने फलीकरणहोमः ॥ अतिरिक्तेन अतिरिक्तमाप्त्वा अभीष्टं फलं लभते ॥
</details>

<details open><summary>विश्वास-प्रस्तुतिः</summary>

वेदि॑र्दे॒वेभ्यो॒ निला॑यत ।

ताव्ँ वे॒देनान्व॑विन्दन्न् ।  
वे॒देन॒ वेदि॑व्ँविविदुᳶ पृथि॒वीम् ।  
सा प॑प्रथे पृथि॒वी पार्थि॑वानि ।
गर्भ॑म्बिभर्ति॒ भुव॑नेष्व॒न्तः ।  

ततो॑ य॒ज्ञो जा॑यते विश्व॒दानि॒रिति॑ पु॒रस्ता॑थ्स्तम्बय॒जुषो॑ वे॒देन॒ वेदि॒ꣳ॒ सम्मा॒र्ष्ट्यनु॑वित्त्यै ॥69॥  

अथो॒ यद्वे॒दश्च॒ वेदि॑श्च॒ भव॑तः ।
मि॒थु॒न॒त्वाय॒ प्रजा॑त्यै ।
</details>

<details><summary>मूलम्</summary>

वेदि॑र्दे॒वेभ्यो॒ निला॑यत ।

ताव्ँ वे॒देनान्व॑विन्दन्न् ।  
वे॒देन॒ वेदि॑व्ँविविदुᳶ पृथि॒वीम् ।  
सा प॑प्रथे पृथि॒वी पार्थि॑वानि ।
गर्भ॑म्बिभर्ति॒ भुव॑नेष्व॒न्तः ।  

ततो॑ य॒ज्ञो जा॑यते विश्व॒दानि॒रिति॑ पु॒रस्ता॑थ्स्तम्बय॒जुषो॑ वे॒देन॒ वेदि॒ꣳ॒ सम्मा॒र्ष्ट्यनु॑वित्त्यै ॥69॥  

अथो॒ यद्वे॒दश्च॒ वेदि॑श्च॒ भव॑तः ।
मि॒थु॒न॒त्वाय॒ प्रजा॑त्यै ।
</details>


<details><summary>मूलम्</summary>

प्र॒जाप॑ते॒र्वा ए॒तानि॒ श्मश्रू॑णि ।
यद्वे॒दः ।
</details>

<details open><summary>विश्वास-प्रस्तुतिः</summary>

प्र॒जाप॑ते॒र्वा ए॒तानि॒ श्मश्रू॑णि॒ यद्वे॒दः ।  

पत्नि॑या उ॒पस्थ॒ आस्य॑ति ।   
मि॒थु॒नमे॒व क॑रोति ।   
वि॒न्दते॑ प्र॒जाम् ।  

वे॒दꣳ होताऽऽह॑व॒नीया॑थ्स्तृ॒णन्ने॑ति ।  
य॒ज्ञमे॒व तथ्सन्त॑नो॒त्योत्त॑रस्मादर्धमा॒सात् ।  
तꣳ सन्त॑त॒मुत्त॑रेऽर्धमा॒स आल॑भते ॥70॥    
</details>

<details><summary>मूलम्</summary>

प्र॒जाप॑ते॒र्वा ए॒तानि॒ श्मश्रू॑णि॒ यद्वे॒दः ।  

पत्नि॑या उ॒पस्थ॒ आस्य॑ति ।   
मि॒थु॒नमे॒व क॑रोति ।   
वि॒न्दते॑ प्र॒जाम् ।  

वे॒दꣳ होताऽऽह॑व॒नीया॑थ्स्तृ॒णन्ने॑ति ।  
य॒ज्ञमे॒व तथ्सन्त॑नो॒त्योत्त॑रस्मादर्धमा॒सात् ।  
तꣳ सन्त॑त॒मुत्त॑रेऽर्धमा॒स आल॑भते ॥70॥    
</details>

<details><summary>भट्टभास्कर-टीका</summary>

11अन्वविन्दन् अनुक्रमेणालभन्त ॥ वेदं दृष्ट्वा वेद्याः संमार्जनं तस्य अनुवित्त्यै क्रमेण लाभाय भवति ।

त्रिष्टुबेषा । मन्त्रार्थस्तु - वेदेन दर्भमयेन वेदिं लब्धवन्तो देवाः पृथिवीं विस्तीर्णाम् ।

अथ सा पृथिवी प्रथितवती पार्थिवानि च प्रथितानि ओषध्यादीनि ।सैव भुवनेषु अन्तर्गर्भं हविर्लक्षणं बिभर्ति । ततः हविर्लाभात् यज्ञो जायते । विश्वदानिः विश्वस्य श्रेयसो दाता । यद्वा - विश्वस्यानिष्टस्य खण्डयिता भक्षयिता । आहवनीयात् स्तृणन् गच्छति यावदुत्तरार्धमासं आलभते कार्त्स्न्ये परिगृह्णाति ।
</details>

<details open><summary>विश्वास-प्रस्तुतिः</summary>

तङ्का॒लेका॑ल॒ आग॑ते यजते ।
</details>

<details><summary>मूलम्</summary>

तङ्का॒लेका॑ल॒ आग॑ते यजते ।
</details>

<details><summary>भट्टभास्कर-टीका</summary>

ततः कालेकाले यागार्हे आगते तं यज्ञं यजते आराधयति ॥
</details>


<details><summary>मूलम्</summary>

ब्र॒ह्म॒वा॒दिनो॑ वदन्ति ।
स त्वा अ॑ध्व॒र्युस्स्या॑त् ।  
यो यतो॑ य॒ज्ञम्प्र॑यु॒ङ्क्ते ।
तदे॑नम्प्रतिष्ठा॒पय॒तीति॑ ।
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति॒ - स त्वा अ॑ध्व॒र्युस्स्या॒द् यो यतो॑ य॒ज्ञम्प्र॑यु॒ङ्क्ते तदे॑नम्प्रतिष्ठा॒पय॒ती"ति॑ ।
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति॒ - स त्वा अ॑ध्व॒र्युस्स्या॒द् यो यतो॑ य॒ज्ञम्प्र॑यु॒ङ्क्ते तदे॑नम्प्रतिष्ठा॒पय॒ती"ति॑ ।
</details>

<details><summary>भट्टभास्कर-टीका</summary>

12ब्रह्मवादिन इत्यादि ॥ यतः यज्ञं प्रयुङ्क्ते तत् तत्रैव यः प्रतिष्ठापयति स एवाध्वर्युः स्यात् भवितुमर्हतीति ब्रह्मवादिनो वदन्ति ।
</details>

<details open><summary>विश्वास-प्रस्तुतिः</summary>

वाता॒द्वा अ॑ध्व॒र्युर्य॒ज्ञम्प्रयु॑ङ्क्ते ।  

"देवा॑ गातुविदो गा॒तुव्ँ वि॒त्वा गा॒तुमि॒ते"त्या॑ह ।  
यत॑ ए॒व य॒ज्ञम्प्र॑यु॒ङ्क्ते ।
</details>

<details><summary>मूलम्</summary>

वाता॒द्वा अ॑ध्व॒र्युर्य॒ज्ञम्प्रयु॑ङ्क्ते ।  

"देवा॑ गातुविदो गा॒तुव्ँ वि॒त्वा गा॒तुमि॒ते"त्या॑ह ।  
यत॑ ए॒व य॒ज्ञम्प्र॑यु॒ङ्क्ते ।
</details>

<details><summary>भट्टभास्कर-टीका</summary>

कुतः तर्हि अध्वर्युः यज्ञं प्रयुङ्क्ते? इत्याह - वाताद्वा इति । वातः वायुः सर्वपरिस्पन्दाश्रयः क्रियाशक्तिरीश्वरस्य, ततः आदाय यज्ञं प्रयुङ्क्ते 'देवा गातुविदः'11 इति समिष्टयजुर्होममन्त्रे 'वाते धाः'11 इति वचनात् ।
</details>

<details open><summary>विश्वास-प्रस्तुतिः</summary>

तदे॑न॒म्प्रति॑ष्ठापयति ।   
प्रति॑तिष्ठति प्र॒जया॑ प॒शुभि॒र्यज॑मानः ॥71॥  
</details>

<details><summary>मूलम्</summary>

तदे॑न॒म्प्रति॑ष्ठापयति ।   
प्रति॑तिष्ठति प्र॒जया॑ प॒शुभि॒र्यज॑मानः ॥71॥  
</details>

<details><summary>भट्टभास्कर-टीका</summary>

यतः प्रयुज्यते तत्रैव यज्ञं प्रतिष्ठापयति । ततः प्रजया पशुभिश्च यजमायः प्रतिष्ठितो भवति ॥


इति नवमोऽनवाकः ॥  

</details>
</div>