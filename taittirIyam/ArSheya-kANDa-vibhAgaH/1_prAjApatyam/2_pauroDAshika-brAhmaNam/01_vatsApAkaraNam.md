+++
title = "०१ वत्सापाकरणम्"
unicode_script = "devanagari"

+++
<div class="js_include" url="/vedAH_yajuH/taittirIyam/sArasvata-vibhAgaH/brAhmaNam/sarva-prastutiH/3/2_darsha-pUrNa-mAsAdi/01_vatsApAkaraNam"  newLevelForH1="1" includeTitle="true">

## प्राजापत्यकाण्डम्‌ 
## दर्शपूर्णमासेष्टिब्राह्मणम् - पौरोडाशिकम्
<details open><summary>विश्वास-प्रस्तुतिः</summary>

तृ॒तीय॑स्यामि॒तो दि॒वि सोम॑ आसीत् ।
</details>

<details><summary>मूलम्</summary>

तृ॒तीय॑स्यामि॒तो दि॒वि सोम॑ आसीत् ।
</details>

<details><summary>भट्टभास्कर-टीका</summary>

1अथ पौरोडाशिकं ब्राह्मणं प्राजापत्यं काण्डमारभ्यते - तृतीयस्यामितो दिवि सोम इत्यादि ॥ इतो लोकादारभ्य तृतीयस्मिन् द्युसंज्ञिके सोम आसीत् ।
</details>

<details open><summary>विश्वास-प्रस्तुतिः</summary>

तङ्गा॑य॒त्र्याऽह॑रत् ।
</details>

<details><summary>मूलम्</summary>

तङ्गा॑य॒त्र्याऽह॑रत् ।
</details>

<details><summary>भट्टभास्कर-टीका</summary>

द्युलोकाभिप्रायेण स्त्रीत्वम् । लोकत्रयवचनो वा द्युशब्दः ।
</details>

<details open><summary>विश्वास-प्रस्तुतिः</summary>

तस्य॑ प॒र्णम॑च्छिद्यत ।
</details>

<details><summary>मूलम्</summary>

तस्य॑ प॒र्णम॑च्छिद्यत ।
</details>

<details><summary>भट्टभास्कर-टीका</summary>

पर्णं पत्रं श्येनरूपाया गायत्र्याः ।
</details>

<details open><summary>विश्वास-प्रस्तुतिः</summary>

तत्प॒र्णो॑ऽभवत् ।      
तत्प॒र्णस्य॑ पर्ण॒त्वम् ।  
ब्रह्म॒ वै प॒र्णः ।  
</details>

<details><summary>मूलम्</summary>

तत्प॒र्णो॑ऽभवत् ।      
तत्प॒र्णस्य॑ पर्ण॒त्वम् ।  
ब्रह्म॒ वै प॒र्णः ।  
</details>

<details><summary>भट्टभास्कर-टीका</summary>

तत् पर्णः पलाशोऽभवत् । तस्मात्पतनात् पर्णत्वं पतितृत्वाद्वा सर्वोत्कृष्टत्वाद्ब्रह्मत्वं पर्णस्य ।
</details>


<details><summary>मूलम्</summary>

यत्प॑र्णशा॒खया॑ व॒त्सान॑पाक॒रोति॑ ।
ब्रह्म॑णै॒वैना॑न॒पाक॑रोति ।
</details>

<details open><summary>विश्वास-प्रस्तुतिः</summary>

यत्प॑र्णशा॒खया॑ व॒त्सान॑पाक॒रोति॒ ब्रह्म॑णै॒वैना॑न॒पाक॑रोति ।  

गा॒य॒त्रो वै प॒र्णः ।
गा॒य॒त्राᳶ प॒शवः॑ ॥1॥  
</details>

<details><summary>मूलम्</summary>

यत्प॑र्णशा॒खया॑ व॒त्सान॑पाक॒रोति॒ ब्रह्म॑णै॒वैना॑न॒पाक॑रोति ।  

गा॒य॒त्रो वै प॒र्णः ।
गा॒य॒त्राᳶ प॒शवः॑ ॥1॥  
</details>

<details><summary>भट्टभास्कर-टीका</summary>

अपाकरणं मातृभ्यः पृथक्करणम् ॥
</details>


<details><summary>मूलम्</summary>

तस्मा॒त्त्रीणि॑त्रीणि प॒र्णस्य॑ पला॒शानि॑ ।  
त्रि॒पदा॑ गाय॒त्री ।

यत्प॑र्णशा॒खया॒ गाᳶ प्रा॒र्पय॑ति ।
स्वयै॒वैना॑ दे॒वत॑या॒ प्रार्प॑यति ।  

यङ्का॒मये॑ताप॒शुस्स्या॒दिति॑ ।
अ॒प॒र्णान्तस्मै॒ शुष्का॑ग्रा॒माह॑रेत् ।
अ॒प॒शुरे॒व भ॑वति ।  

यङ्का॒मये॑त पशु॒मान्त्स्या॒दिति॑ ।
ब॒हु॒प॒र्णान्तस्मै॑ बहुशा॒खामाह॑रेत् ।
प॒शु॒मन्त॑मे॒वैन॑ङ्करोति ॥2।
</details>

<details open><summary>विश्वास-प्रस्तुतिः</summary>

यत्प॑र्णशा॒खया॒ गाᳶ प्रा॒र्पय॑ति॒ स्वयै॒वैना॑ दे॒वत॑या॒ प्रार्प॑यति ।  

यङ्का॒मये॑ताप॒शुस्स्या॒दित्य् अप॒र्णान्तस्मै॒ शुष्का॑ग्रा॒माह॑रेत् ।

अ॒प॒शुरे॒व भ॑वति ।  

यङ्का॒मये॑त पशु॒मान्त्स्या॒दिति॑ बहुप॒र्णान्तस्मै॑ बहुशा॒खामाह॑रेत् ।  

प॒शु॒मन्त॑मे॒वैन॑ङ्करोति ॥2।
</details>

<details><summary>मूलम्</summary>

यत्प॑र्णशा॒खया॒ गाᳶ प्रा॒र्पय॑ति॒ स्वयै॒वैना॑ दे॒वत॑या॒ प्रार्प॑यति ।  

यङ्का॒मये॑ताप॒शुस्स्या॒दित्य् अप॒र्णान्तस्मै॒ शुष्का॑ग्रा॒माह॑रेत् ।

अ॒प॒शुरे॒व भ॑वति ।  

यङ्का॒मये॑त पशु॒मान्त्स्या॒दिति॑ बहुप॒र्णान्तस्मै॑ बहुशा॒खामाह॑रेत् ।  

प॒शु॒मन्त॑मे॒वैन॑ङ्करोति ॥2।
</details>

<details><summary>भट्टभास्कर-टीका</summary>

2त्रिपदेति ॥ 'सङ्ख्यासुपूर्वस्य' इति लोप समासान्तः, 'टाबृचि' इति टाप् । 'पादः पत्' इति पद्भावः । 'द्वित्रिभ्यां पाद्दन्' इत्युत्तरपदान्तोदात्तत्वम् । प्रार्पणा गोचराय प्रस्थापना । अर्तेर्नो पुगागमः ॥
</details>


<details><summary>मूलम्</summary>

यत्प्राची॑मा॒ हरे॑त् ।
दे॒व॒लो॒कम॒भिज॑येत् ।  

यदुदी॑चीम्मनुष्यलो॒कम् ।   

प्राची॒मुदी॑ची॒मा ह॑रति ।
उ॒भयो॑र्लो॒कयो॑र॒भिजि॑त्यै ।
</details>

<details open><summary>विश्वास-प्रस्तुतिः</summary>

यत्प्राची॑मा॒ हरे॑द् देवलो॒कम॒भिज॑येत् ।

यदुदी॑चीम् +++(आहरेन् )+++ मनुष्यलो॒कम् +++(अभिजयेत् )+++।

प्राची॒मुदी॑ची॒मा ह॑रत्य् उ॒भयो॑र्लो॒कयो॑र॒भिजि॑त्यै ।
</details>

<details><summary>मूलम्</summary>

यत्प्राची॑मा॒ हरे॑द् देवलो॒कम॒भिज॑येत् ।

यदुदी॑चीम् +++(आहरेन् )+++ मनुष्यलो॒कम् +++(अभिजयेत् )+++।

प्राची॒मुदी॑ची॒मा ह॑रत्य् उ॒भयो॑र्लो॒कयो॑र॒भिजि॑त्यै ।
</details>

<details><summary>भट्टभास्कर-टीका</summary>

3प्राचीमुदीचीमिति ॥ पूर्वोत्तरदिगञ्चिताम् ॥
</details>

<details open><summary>विश्वास-प्रस्तुतिः</summary>

"इ॒षे त्वो॒र्जे त्वे"त्या॑ह ।
इष॑मे॒वोर्ज॒य्ँयज॑माने दधाति ।
</details>

<details><summary>मूलम्</summary>

"इ॒षे त्वो॒र्जे त्वे"त्या॑ह ।
इष॑मे॒वोर्ज॒य्ँयज॑माने दधाति ।
</details>

<details><summary>भट्टभास्कर-टीका</summary>

4'इषे त्वोर्जे त्वा' इति शाखाच्छेदनमन्त्रः ॥ इषमेवेति । सान्नाय्यस्य इट्त्वेन ऊर्क्त्वेन च अभिधानात् तदुभयं यजमाने दधात्येव ॥
</details>

<details open><summary>विश्वास-प्रस्तुतिः</summary>

"वा॒यव॒स्स्थे"त्या॑ह ।  
वा॒युर्वा अ॒न्तरि॑क्ष॒स्याध्य॑क्षाः ।  

अ॒न्त॒रि॒क्ष॒दे॒व॒त्या॑ᳵ खलु॒ वै प॒शवः॑ ॥3॥   
वा॒यव॑ ए॒वैना॒न्परि॑ ददाति ।   
प्र वा ए॑नाने॒तदा क॑रोति ।    
</details>

<details><summary>मूलम्</summary>

"वा॒यव॒स्स्थे"त्या॑ह ।  
वा॒युर्वा अ॒न्तरि॑क्ष॒स्याध्य॑क्षाः ।  

अ॒न्त॒रि॒क्ष॒दे॒व॒त्या॑ᳵ खलु॒ वै प॒शवः॑ ॥3॥   
वा॒यव॑ ए॒वैना॒न्परि॑ ददाति ।   
प्र वा ए॑नाने॒तदा क॑रोति ।    
</details>

<details><summary>भट्टभास्कर-टीका</summary>

5वायवस्स्थेति वत्सापाकरणमन्त्रः ॥ वायुरन्तरिक्षस्याध्यक्षाः अधिपतिः । वचनव्यत्ययः । अक्षेर्वा 'गतिकारकयोरपि' इत्यसुन्, पूर्वपदप्रकृतिस्वरत्वं च । पशुदेवताधिदेवतां वायुं संकीर्त्य अपाकरणं कुर्वन् वायव एवैनान् पशून् परिददाति स्वीकरोति, यस्मात् अयं वायवस्स्थेत्याह ।
</details>


<details><summary>मूलम्</summary>

यदाह॑ ।
वा॒यव॒स्स्थेत्यु॑पा॒यव॒स्स्थेत्या॑ह ।
यज॑मानायै॒व प॒शूनुप॑ह्वयते ।
</details>

<details open><summary>विश्वास-प्रस्तुतिः</summary>

यदाह॑  -"वा॒यव॒स्स्थेत्यु॑पा॒यव॒स्स्थे"त्या॑ह॒ यज॑मानायै॒व प॒शूनुप॑ह्वयते ।
</details>

<details><summary>मूलम्</summary>

यदाह॑  -"वा॒यव॒स्स्थेत्यु॑पा॒यव॒स्स्थे"त्या॑ह॒ यज॑मानायै॒व प॒शूनुप॑ह्वयते ।
</details>

<details><summary>भट्टभास्कर-टीका</summary>

किञ्च - यदाह वायवस्स्थेति तेनैवैनान् पशून् प्राकरोहि प्रकृष्टाकारवतः करोति वायुदेवत्यत्वप्रकटनात् । प्रकर्षेण वाऽविनष्टानेवाह्वयति । देवताभेदस्याविवक्षितत्वात् ताच्छब्द्यं, मन्त्रे मत्वर्थीयो लुप्यते । अथ उपायवस्स्थेति यदाह उपगन्तृसंकीर्तनात् यजमानायैव पशून् पुनरुपह्वयते समीपे आह्वयति आगमनमनुजानाति ॥
</details>

<details open><summary>विश्वास-प्रस्तुतिः</summary>

"दे॒वो व॑स्सवि॒ता प्रार्प॑य॒त्वि"त्या॑ह॒ प्रसू॑त्यै ।   
</details>

<details><summary>मूलम्</summary>

"दे॒वो व॑स्सवि॒ता प्रार्प॑य॒त्वि"त्या॑ह॒ प्रसू॑त्यै ।   
</details>

<details><summary>भट्टभास्कर-टीका</summary>

6देवो व इति प्रस्थापनमन्त्रः ॥ सवित्रा प्राप्यमाणत्वसंकीर्तनं प्रसूत्यै तदनुज्ञालाभाय ॥
</details>

<details open><summary>विश्वास-प्रस्तुतिः</summary>

"श्रेष्ठ॑तमाय॒ कर्म॑ण॒" इत्या॑ह ।
य॒ज्ञो हि श्रेष्ठ॑तम॒ङ्कर्म॑ ।
तस्मा॑दे॒वमा॑ह ।
</details>

<details><summary>मूलम्</summary>

"श्रेष्ठ॑तमाय॒ कर्म॑ण॒" इत्या॑ह ।
य॒ज्ञो हि श्रेष्ठ॑तम॒ङ्कर्म॑ ।
तस्मा॑दे॒वमा॑ह ।
</details>

<details><summary>भट्टभास्कर-टीका</summary>

7यज्ञो हीति ॥ सर्वकामसिद्धिहेतुत्वात् ॥
</details>

<details open><summary>विश्वास-प्रस्तुतिः</summary>

"आप्या॑यध्वमघ्निया देवभा॒ग"मित्या॑ह ॥4॥  
व॒त्सेभ्य॑श्च॒ वा ए॒ताᳶ पु॒रा म॑नु॒ष्ये॑भ्य॒श्चाप्या॑यन्त ।     
</details>

<details><summary>मूलम्</summary>

"आप्या॑यध्वमघ्निया देवभा॒ग"मित्या॑ह ॥4॥  
व॒त्सेभ्य॑श्च॒ वा ए॒ताᳶ पु॒रा म॑नु॒ष्ये॑भ्य॒श्चाप्या॑यन्त ।     
</details>

<details><summary>भट्टभास्कर-टीका</summary>

8अथ 'देवभागम्' इति मन्त्रे देवपदोपादानाभिप्रायमाह - वत्सेभ्यश्चेत्यादि ॥
</details>

<details open><summary>विश्वास-प्रस्तुतिः</summary>

दे॒वेभ्य॑ ए॒वैना॒ इन्द्रा॒याप्या॑ययति ।
</details>

<details><summary>मूलम्</summary>

दे॒वेभ्य॑ ए॒वैना॒ इन्द्रा॒याप्या॑ययति ।
</details>

<details><summary>भट्टभास्कर-टीका</summary>

देवेभ्य एवैना इन्द्रायेति । सर्वदेवतात्मानं इन्द्रमेव मन्त्रे देवशब्द आचष्ट इति प्रतिपादयति सान्नाय्यस्यैन्द्रत्वात् ॥
</details>

<details open><summary>विश्वास-प्रस्तुतिः</summary>

"ऊर्ज॑स्वती॒ᳶ पय॑स्वती॒"रित्या॑ह ।   
ऊर्ज॒ँ॒ हि पय॑स्स॒म्भर॑न्ति ।
</details>

<details><summary>मूलम्</summary>

"ऊर्ज॑स्वती॒ᳶ पय॑स्वती॒"रित्या॑ह ।   
ऊर्ज॒ँ॒ हि पय॑स्स॒म्भर॑न्ति ।
</details>

<details><summary>भट्टभास्कर-टीका</summary>

9ऊर्जं हीति ॥ स्मर्तव्यत्वाभिधानं संस्तुत्वैव भवतीति यावत् ॥
</details>

<details open><summary>विश्वास-प्रस्तुतिः</summary>

"प्र॒जाव॑तीरनमी॒वा अ॑य॒क्ष्मा" इत्या॑ह॒ प्रजा॑त्यै ।


"मा व॑स्स्ते॒न ई॑शत॒ माऽघशँ॑स॒" इत्या॑ह॒ गुप्त्यै॑ ।
</details>

<details><summary>मूलम्</summary>

"प्र॒जाव॑तीरनमी॒वा अ॑य॒क्ष्मा" इत्या॑ह॒ प्रजा॑त्यै ।


"मा व॑स्स्ते॒न ई॑शत॒ माऽघशँ॑स॒" इत्या॑ह॒ गुप्त्यै॑ ।
</details>

<details><summary>भट्टभास्कर-टीका</summary>

10प्रजातिस्सन्तानाविच्छेदः ॥
</details>

<details open><summary>विश्वास-प्रस्तुतिः</summary>

"रु॒द्रस्य॑ हे॒तिᳶ परि॑ वो वृण॒क्त्वि"त्या॑ह ।  
रु॒द्रादे॒वैना॑स्त्रायते ।
</details>

<details><summary>मूलम्</summary>

"रु॒द्रस्य॑ हे॒तिᳶ परि॑ वो वृण॒क्त्वि"त्या॑ह ।  
रु॒द्रादे॒वैना॑स्त्रायते ।
</details>

<details><summary>भट्टभास्कर-टीका</summary>

11रुद्रस्येति प्रस्थितानुमन्त्रणम् ॥
</details>

<details open><summary>विश्वास-प्रस्तुतिः</summary>

"ध्रु॒वा अ॒स्मिन्गोप॑तौ स्यात ब॒ह्वी"रित्या॑ह ।   
ध्रु॒वा ए॒वास्मि॑न्ब॒ह्वीᳵ क॑रोति ॥5॥  
</details>

<details><summary>मूलम्</summary>

"ध्रु॒वा अ॒स्मिन्गोप॑तौ स्यात ब॒ह्वी"रित्या॑ह ।   
ध्रु॒वा ए॒वास्मि॑न्ब॒ह्वीᳵ क॑रोति ॥5॥  
</details>

<details><summary>भट्टभास्कर-टीका</summary>

12ध्रुवा अस्मिन्निति यजमानगृहेक्षणम् ॥
</details>

<details open><summary>विश्वास-प्रस्तुतिः</summary>

"यज॑मानस्य प॒शून्पा॒ही"त्या॑ह ।  
प॒शू॒नाङ्गो॑पी॒थाय॑ ।  
</details>

<details><summary>मूलम्</summary>

"यज॑मानस्य प॒शून्पा॒ही"त्या॑ह ।  
प॒शू॒नाङ्गो॑पी॒थाय॑ ।  
</details>

<details><summary>भट्टभास्कर-टीका</summary>

13यजमानस्य पशूनिति शाखोपगूहनम् ॥ गोपीथाय गोपनाय ।
</details>

<details open><summary>विश्वास-प्रस्तुतिः</summary>

तन्मा॑त्सा॒यम्प॒शव॒ उप॑स॒माव॑र्तन्ते ।
</details>

<details><summary>मूलम्</summary>

तन्मा॑त्सा॒यम्प॒शव॒ उप॑स॒माव॑र्तन्ते ।
</details>

<details><summary>भट्टभास्कर-टीका</summary>

तस्मादिति । पशूनां पात्र्याः शाखायाः सुरक्षितत्वात्पशवः सायमविनष्टा एव गृहमुपागच्छन्ति ॥
</details>

<details open><summary>विश्वास-प्रस्तुतिः</summary>

अन॑धस्सादयति ।  
गर्भा॑णा॒न्धृत्या॒ अप्र॑पादाय ।  
तस्मा॒द्गर्भा॑ᳶ प्र॒जाना॒मप्र॑पादुकाः ।  
</details>

<details><summary>मूलम्</summary>

अन॑धस्सादयति ।  
गर्भा॑णा॒न्धृत्या॒ अप्र॑पादाय ।  
तस्मा॒द्गर्भा॑ᳶ प्र॒जाना॒मप्र॑पादुकाः ।  
</details>

<details><summary>भट्टभास्कर-टीका</summary>

14अनध इति ॥ कस्मिंश्चिदाधारे सादयति, गर्भाणां धारणाय, तदपि अप्रपादाय अप्रच्युतये ।
</details>

<details open><summary>विश्वास-प्रस्तुतिः</summary>

उ॒परी॑व॒ निद॑धाति ।  
उ॒परी॑व॒ हि सु॑व॒र्गो लो॒कः ।  
सु॒व॒र्गस्य॑ लो॒कस्य॒ सम॑ष्ट्यै ॥6॥  
</details>

<details><summary>मूलम्</summary>

उ॒परी॑व॒ निद॑धाति ।  
उ॒परी॑व॒ हि सु॑व॒र्गो लो॒कः ।  
सु॒व॒र्गस्य॑ लो॒कस्य॒ सम॑ष्ट्यै ॥6॥  
</details>

<details><summary>भट्टभास्कर-टीका</summary>

उपरीवेति । ऊर्ध्वायामेव दिशि । इवशब्दोऽवधारणे । उपरितनत्वसामान्यात् तच्छब्दस्य । स्वर्गस्य समष्टयै सम्यक् प्राप्त्यै भवति तस्या उपरिसादनम् ॥


इति तैत्तिरीयब्राह्मणे तृतीये द्वितीये प्रथमोऽनुवाकः ॥  

</details>
</div>