+++
title = "११ भ्रातृव्यवत आग्रहयणग्रहः"

+++
<div class="js_include" url="/vedAH_yajuH/taittirIyam/sArasvata-vibhAgaH/saMhitA/sarva-prastutiH/1/4_somAbhiShavAdi/11_bhrAtRvyavata_AgrahayaNagrahaH"  newLevelForH1="1" includeTitle="true">


त्रिष्टुप् । सोमऋषिः

_______
<details><summary>भास्करोक्त-विनियोगः</summary>

1आग्रयणमेव भ्रातृव्यवतो गृह्णाति - त्रिंशदिति चतुष्पदया त्रिष्टुभा ॥  
'रुग्णवत्यर्चा भ्रातृव्यवतः' इति ब्राह्मणम् ।
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/4_somAbhiShavAdi/11_bhrAtRvyavata_AgrahayaNagrahaH/02_triMshat_trayash.md">
<details open><summary><h4>विश्वास-प्रस्तुतिः ...{Loading}...</h4></summary>

त्रि॒ꣳ॒शत् त्रय॑श् +++(=३३)+++ च ग॒णिनो॑ रु॒जन्तो॒  
दिवꣳ॑ रु॒द्राᳶ पृ॑थि॒वीञ् च॑ सचन्ते ।  
ए॒का॒द॒शासो॑ अप्सु॒-षद॑स् सु॒तꣳ   
सोम॑ञ् जुषन्ता॒ꣳ॒ सव॑नाय॒ विश्वे॑ ॥
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/sarvASh_TIkAH/1/4_somAbhiShavAdi/11_bhrAtRvyavata_AgrahayaNagrahaH/02_triMshat_trayash.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

Three and thirty in troops the Rudras  
Frequent the sky and earth, the destructive ones,  
Eleven seated on the waters;  
May all of them accept the Soma pressed for the pressing.
</details>
<details><summary>मूलम्</summary>

त्रि॒ꣳ॒शत्त्रय॑श्च ग॒णिनो॑ रु॒जन्तो॒ ..  
दिवꣳ॑ रु॒द्राᳶ पृ॑थि॒वीञ्च॑ सचन्ते ।  
ए॒का॒द॒शासो॑ अप्सु॒षद॑स्सु॒तꣳ   
सोम॑ञ्जुषन्ता॒ꣳ॒ सव॑नाय॒ विश्वे॑ ॥
</details>
<details><summary>भट्टभास्कर-टीका</summary>

त्रिंशत्त्रयश्च गणिनः गणवन्तः एकादशात्मकैस्त्रिभिर्गणैश्च तद्वन्तः रुजन्तस्सामर्थ्याद्भ्रातृव्यान् । रुजो भङ्गे तौदादिकः । रुद्राः रोदयितारः शत्रूणां नारीणाम् । 'रोदेर्णिलुक्च' इति रक्प्रत्ययः । एवांविधा एकादशास एकादशाना पूरणाः । पूरणप्रत्ययान्तात् 'आज्जसेरसुक्' ।   

एतदुक्तं भवति - ये त्रिंशद्देवा दशवर्गत्रयात्मकाः ये च त्रयो गणिनः तत्तद्दशात्मकगणवन्त एकादशास्स्वयमिति इत्थं त्रयस्त्रिशत्सम्पद्यन्ते ।   
क्व पुनस्ते वर्तन्ते? इत्याह - ये दिवं सचन्ते सेवन्ते, ये च पृथिवीं, ये चाप्सुषदः अन्तरिक्षेणावतीर्णाः; पूरणप्रत्ययान्ता वा ये त्रयो गणिनः, त्रयश्च गणा वर्तन्त इति; ते च विश्वे देवाः इमं सुतं सोमं आग्रयणाख्यं जुषन्तां सेवन्तां सवनाय सवनार्थं तृतीयसवनार्थं; तत्र हि तस्य सावित्रपात्नीवतहारियोजनेषु विनियोगः । यद्वा - तृतीयसवने जुषन्तामिति सप्तम्यर्थे चतुर्थी । 'रुग्णवत्यर्चा भ्रातृव्यवतो गृह्णीयात्' इति ब्राह्मणम् ॥
</details>
</details>
</div>





_______
<details><summary>भास्करोक्त-विनियोगः</summary>

इत्यनुद्रुत्य उपयामगृहीतोसीति यजुरादिकया गृह्णाति ॥
2अधिवदते - आग्रयणोसीत्यादि ॥
3एष ते योनिरित्यादिना सादयति ॥
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/4_somAbhiShavAdi/10_AgrayaNagrahaH/upayAmagRhItaH.md">
<details open><summary><h5>उपयामगृहीतः ...{Loading}...</h5></summary>
<details><summary>भास्करोक्त-विनियोगः</summary>

इमामनुद्रुत्य 'उपयामगृहीतोसि विश्वेभ्यस्त्वा देवेभ्यः' इति गृह्णाति ॥
</details>
<div class="js_include" includetitle="false" newlevelforh1="5" unfilled="" url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/4_somAbhiShavAdi/03_antaryAmagrahaH/upayAmagRhItaH.md">
<details open><summary><h10>उपयामगृहीतः ...{Loading}...</h10></summary>
<details open><summary>विश्वास-प्रस्तुतिः</summary>

उ॒प॒या॒म-गृ॑हीतो ऽसि।
</details>
<details><summary>Keith</summary>

Thou art taken with a support/ foundation.
</details>
<details><summary>मूलम्</summary>

उ॒प॒या॒मगृ॑हीतोऽसि।
</details>
<details><summary>भट्टभास्कर-टीका</summary>

उपयम्यन्ते स्वात्मन्येव नियम्यन्ते भूतजातान्यस्मिन् अभिन्नेधिकरणे इत्युपयामः पृथ्वी । 'इयं वा उपयामः' इति ब्राह्मणम् । 'हलश्च' इति घञ्, थाथादिस्वरेणान्तोदात्तत्वम् । तेन गृहीतस्त्वमसि ; कोन्यस्त्वां गृहीतुं क्षम इति भावः ; पृथिव्यापो गृहीष्यामीतिवत् । 'तृतीया कर्मणि' इति पूर्वपदप्रकृतिस्वरत्वम् । यद्वा - उपयामार्थं पृथिव्यर्थं गृहीतोसीति ; हे सोम ।   

ननु 'स्वाहा त्वा सुभवस्सूर्याय' इति मन्त्रवर्णनात् सूर्यदेवत्यः कथं पृथिवीदेवत्यः स्यात् ? नैतद्देवताभिधानं ; पृथिवीवासिनां प्रजानां यागद्वारेण स्थित्यर्थं गृहीतोसीति स्तूयते । यद्वा - पृथिव्यपि देवतैवास्य 'उपयामगृहीतोसीत्याहादितिदेवत्यास्तेन' इति, अदितिः पृथ्वी । 'चतुर्थी' इति योगविभागात्समासः । 'क्ते च' इति पूर्वपदप्रकृतिस्वरत्वम् । 'इयं वा उपयामस्तस्मादिमां प्रजा अनु प्रजायन्ते' इति ब्राह्मणम् ॥

________________

उपयामगृहीतोसीति व्याख्यातम् । 'इयं वा उपयामः' तयैव गृहीतोसीति ।
</details>
</details>
</div>
<details open><summary>विश्वास-प्रस्तुतिः</summary>

[विश्वे॑भ्यस्त्वा दे॒वेभ्यः॑]
</details>
<details><summary>मूलम्</summary>

[विश्वे॑भ्यस्त्वा दे॒वेभ्यः॑]
</details>
<details><summary>भट्टभास्कर-टीका</summary>

अस्य ग्रहणमन्त्रस्य साकाङ्क्षत्वात्सादनमन्त्रे श्रुतं विश्वेभ्यस्त्वेति सम्बध्यते ॥
</details>

_______
<details><summary>भास्करोक्त-विनियोगः</summary>

2अधिवदते ॥
</details>
<details><summary>मूलम् (संयुक्तम्)</summary>

आग्रय॒णो॑ऽसि॒ स्वा॑ग्रयणो॒ जिन्व॑ य॒ज्ञञ्जिन्व॑ य॒ज्ञप॑तिम॒भि सव॑ना पाहि॒ विष्णु॒स्त्वाम्पा॑तु॒ विश॒न्त्वम्पा॑हीन्द्रि॒येण
</details>
<details open><summary>विश्वास-प्रस्तुतिः</summary>

आ॒ग्र॒य॒णो॑ऽसि ।  
स्वा॑ग्रयणो॒ जिन्व॑ ।    
य॒ज्ञञ्जिन्व॑ य॒ज्ञप॑तिम्  +++(जिन्व)+++ ।
</details>
<details><summary>Keith</summary>

thou art the leader,  
thou art the good leader;  
quicken the sacrifice,  
quicken the lord of the sacrifice;
</details>
<details><summary>मूलम्</summary>

आ॒ग्र॒य॒णो॑ऽसि ।  
स्वा॑ग्रयणो॒ जिन्व॑ ।    
य॒ज्ञञ्जिन्व॑ य॒ज्ञप॑तिम्  +++(जिन्व)+++ ।  
</details>
<details><summary>भट्टभास्कर-टीका</summary>

आग्रयणोसि आग्रयणाख्यो ग्रहस्त्वमस्ति । अग्रे इर्यते गृह्यत इत्यग्रयणः ग्रहाणामग्रेसरोसि । 'ते देवा आग्रयाणाग्रान्ग्रहानपश्यन्' इति ब्राह्मणम् । शकन्ध्वादित्वात्पररूपत्वम् । अग्रयाण एवाग्रयणाः । 'सान्नाय्यानुजावर' इत्यादिना स्वार्थिकोण्निपातितः । यद्वा - वाचा अग्रे प्रथममीयत इत्याग्रयणः । 'वाग्वै देवेभ्यः' इत्यादि ब्राह्मणं 'तदाग्रयणस्याग्रयणत्वम्' इत्यन्तम् ।

स्वाग्रयाणः, अग्र्यं श्रैष्ठ्यं यन्ति प्राप्नुवन्त्यनेनेत्याग्रयणः, शोभन आग्रयणस्स्वाग्रयणः । त्वां गृहीत्वा देवा अग्रं पर्यायन् । तथा यजमानोपि त्वां गृहीत्वा समानानामग्रं पर्येत्विति भावः । 'अग्रमेव समानानां पर्येति' इति ब्राह्मणम् । यस्मादीदृशस्त्वमसि तस्माज्जिन्व प्रीणय यज्ञं, यज्ञपतिं च जिन्व । उभयत्रापि वाक्यादित्वान्न निहन्यते । जिवि प्रीणने ।
</details>
<details open><summary>विश्वास-प्रस्तुतिः</summary>

अ॒भि सव॑ना पाहि ।  
विष्णु॒स् त्वाम् पा॑तु ।  
विश॒न् त्वम् पा॑हीन्द्रि॒येण॑।
</details>
<details><summary>Keith</summary>

guard the pressings;  
let Visnu guard thee,  
do thou guard the folk with thy power;
</details>
<details><summary>मूलम्</summary>

अ॒भि सव॑ना पाहि ।  
विष्णु॒स्त्वाम्पा॑तु ।  
विश॒न् त्वम् पा॑हीन्द्रि॒येण॑।
</details>
<details><summary>भट्टभास्कर-टीका</summary>

सवना सवनानि, अभि पाहि आभिमुख्येन पालय तवाक्षीणतया । त्वयि हीक्षीणे प्रायश्चित्तप्रसङ्गादरक्षितानि सवनानि स्युः; तस्मान्मा क्षेष्ठा इत्यर्थः ।

तथा  भगवान् विष्णुस्त्वां पातु यस्सर्वं पाति ।

तमपि विशं प्रजां यजमानस्य स्वभूतां पाहि सर्वां वा, इन्द्रियेणेत्थंभूतां प्रजामविकलेन्द्रियां कुर्वित्यर्थः ॥
</details>


_______
<details><summary>भास्करोक्त-विनियोगः</summary>

3एवमनुद्रुत्य 'एष ते योनिर्विश्वेभ्यस्त्वा देवेभ्यः' इति सादयति ।
</details>
<details open><summary>विश्वास-प्रस्तुतिः</summary>

ए॒ष ते॒ योनि॒र्, विश्वे॑भ्यस् त्वा दे॒वेभ्यः॑ ॥ [11]
</details>
<details><summary>Keith</summary>

this is thy birthplace; to the All-gods thee!
</details>
<details><summary>मूलम्</summary>

ए॒ष ते॒ योनि॒र्विश्वे॑भ्यस्त्वा दे॒वेभ्यः॑ ॥ [11]
</details>
<details><summary>भट्टभास्कर-टीका</summary>

'वैश्वदेवो ह्येष देवतया' इति ब्राह्मणम् । 'आत्मा वा एष यज्ञस्य यदाग्रयणः' इत्यादि च ॥
</details>
</details>
</div>

</div>