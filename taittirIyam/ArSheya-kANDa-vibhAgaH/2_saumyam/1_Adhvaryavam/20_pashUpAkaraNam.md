+++
title = "२० पशूपाकरणम् (अग्निमन्थनादि)"

+++
<div class="js_include" url="/vedAH_yajuH/taittirIyam/saMhitA/sarva-prastutiH/1/3_agniShToma-pashv-Adi/07_pashUpAkaraNam"  newLevelForH1="1" includeTitle="true">

यूपे पशुनियोजनार्थं पशूपाकरणम् (अग्निमन्थनादि)

१३ पङ्क्तिः
१४ त्रिष्टुप्
 सोमऋषिः
_______
<details><summary>भास्करोक्त-विनियोगः</summary>

1बर्हिषी आदत्ते - इषे त्वेति ॥
</details>
<details open><summary>विश्वास-प्रस्तुतिः</summary>

इ॒षे त्वा᳚ +++(ऽऽददामि)+++।
</details>
<details><summary>Keith</summary>

For striving thee!
</details>
<details><summary>मूलम्</summary>

इ॒षे त्वा᳚ ।
</details>
<details><summary>भट्टभास्कर-टीका</summary>

1बर्हिषी आदत्ते - इषे त्वेति ॥ व्याख्यातम् । इह तु पशुलक्षणमन्नम् । तदर्थं तदुपाकरणार्थं त्वामादद इति शेषः । जातावेकवचनम् । 'इषे त्वेति बार्हिरादत्ते' `इति ब्राह्मणम् ॥

- [इडन्नं सर्वैरेषणीयत्वात् ।इषु इच्छायाम् … कर्मणि करणे च सम्पदादिलक्षणस्स्त्रियां क्विप्प्रत्ययः (पा.सू. 3.3.108 वा.9), … तादर्थ्ये चतुर्थी, 'सावेकाचः' (पा.सू. 6.1.168) इति विभक्तेरुदात्तत्वम् ।]
</details>

_______
<details><summary>भास्करोक्त-विनियोगः</summary>

2पशुमुपाकरोति - उपवीरिति ॥
</details>
<details><summary>मूलम् (संयुक्तम्)</summary>

उप॒वीर॒स्युपो॑ दे॒वान्दैवी॒र्विश॒ᳶ प्रागु॒र्वह्नी॑रु॒शिजो॒ बृह॑स्पते धा॒रया॒ वसू॑नि ह॒व्या ते᳚ स्वदन्ता॒न्देव॑ त्वष्ट॒र्वसु॑ रण्व॒ रेव॑ती॒ रम॑ध्वम् 
</details>
<details open><summary>विश्वास-प्रस्तुतिः</summary>

+++(हे पशो!)+++ उ॒प॒-वीर्+++(←वी गतौ)+++ अ॑सि ।  
</details>
<details><summary>Keith</summary>

Thou art the impeller.
</details>
<details><summary>मूलम्</summary>

उ॒प॒वीर॑सि ।  
</details>
<details><summary>भट्टभास्कर-टीका</summary>

2पशुमुपाकरोति - उपवीरिति ॥ उपवीयते उपसङ्गम्यते उपाक्रियत इत्य् **उपवीः** । वेतेः क्विप् । हे पशो देवेभ्यस् त्वम् उपाकृतोसीत्य् अर्थः । 'उप ह्येनान् आकरोति' ` इति च ब्राह्मणम् ।  
</details>

_______
<details><summary>भास्करोक्त-विनियोगः</summary>

तत्र हि देवानां समीपे आभिमुख्येनैनान् पशून् करोति । 
</details>
<details open><summary>विश्वास-प्रस्तुतिः</summary>

उप॑ +उ दे॒वान् दैवी॒र् विश॒ᳶ+++(→पशवः)+++ प्रागुः॑,  
वह्नी॑र् उ॒शिजः॑+++(→कामयमाना [ऋत्विजः])+++ ।
</details>
<details><summary>Keith</summary>

To the gods the servants of the gods have come,   
the priests, the eager ones.
</details>
<details><summary>मूलम्</summary>

उपो॑ दे॒वान् दैवी॒र्विश॒ᳶ  प्रागुः॑,  
वह्नी॑रु॒शिजः॑ ।
</details>
<details><summary>भट्टभास्कर-टीका</summary>

तत्र हि देवानां समीपे आभिमुख्येनैनान् पशून् करोति । जातावेकवचने बहुवचनम् । तस्मात् त्वदीया अवयवा अवदान-भावम् आपन्ना **देवान्** अग्नीषोमादीन् **उपप्रागुः** उपप्रयन्तु प्रकर्षेणोपगच्छन्तु । **उपो** इति निपातसमुदाय उपश्ब्दस्यार्थे वर्तते । 'छन्दसि लुङ्लङ्लिटः' इति लुङ्, 'इणो गा लुङि' इति गादेशः, 'गातिस्था' इत्यादिना सिचो लुक् ।

कथम्भूता इत्याह - दैवीर्विशः देवानामिमा **दैव्यः** । 'देवाद्यञञौ' इत्यञ्, 'वा छन्दसि' इति पूर्वसवर्णदीर्घत्वम् । **विशः** प्रजाः **दैव्यः** प्रजा भूत्वा देवान् उपगच्छान्त्व् इत्यर्थः । 'दैवीर्ह्येता विशस्सतीर्देवानुपयन्ति' ` इति च ब्राह्मणम् । यद्वा - **दैवीर्विशः** इति द्वितीया, **देवान् दैवीश्** च **विशः** उपगच्छन्तु ।  

किञ्च - वह्नीर् **उशिजः** यज्ञस्य वोढारः ऋत्विजो वह्नयः । 'वहिश्रिश्रुयुद्रुग्ला' इत्यादिना वह्नेर्निप्रत्ययः, निदिति हि तत्रोच्यते, 'तस्माच्छसो नः' इति नत्वं न क्रियते 'सर्वे विधयश्छन्दसि विकल्प्यन्ते' इति । **उशिजः** कामनावन्तः भक्षणरुचयः । यद् वा - कमनीयाः स्पृहणीया इत्यर्थः । शेष-भक्षणादिना तान् अप्य् उपगच्छन्तु । 'ऋत्विजो वै वह्नय उशिजः' इत्यादि ब्राह्मणम् । 'वशेः किच्च' इति वष्टेरिजिप्रत्ययः ।
</details>

________
<details open><summary>विश्वास-प्रस्तुतिः</summary>

बृह॑स्पते +++(→ब्रह्मन्)+++! धा॒रया॒ वसू॑नि।  
+++(हे पशो!)+++ ह॒व्या ते᳚ स्वदन्ताम्+++(←स्वद आस्वादने)+++।   
</details>
<details><summary>Keith</summary>

O Bihaspati, guard wealth.  
Let thy oblations taste sweet.
</details>
<details><summary>मूलम्</summary>

बृह॑स्पते धा॒रया॒ वसू॑नि।  
ह॒व्या ते᳚ स्वदन्ताम्।   
</details>
<details><summary>भट्टभास्कर-टीका</summary>

अतः परं विराडेकपदा । हे **बृहस्पते** त्वमपि **वसूनी** धनानि पशुलक्षणानि यजमानार्थं **धारय** । 'ब्रह्म वै देवानां बृह्रस्पतिर्ब्रह्मणैवास्मै पशूनवरुन्धे' `इति ब्राह्मणम् । यद्वा - ब्रह्मा बृहस्पतिः । 

हे ब्रह्मन् अवदानलक्षणानि **वसूनि** धनानि **धारय** अवधारयेत्यर्थः । ब्रह्मा हि कर्मणाम् अध्यक्षः ।
आमन्त्रितस्याविद्यमानत्वात् धारयेति न निहन्यते, 'अन्येषामपि दृश्यते' इति संहितायां दीर्घत्वम् ।  

हे पशो **ते** तव **हव्या** हव्यान्यवदानलक्षणानि । 'शेश्छन्दसि बहुलम्' इति लुक् । **स्वदन्तां** स्वादूनि भवन्तु । ष्वद आस्वादने अनुदात्तेत् भौवादिकः ।
</details>

________
<details open><summary>विश्वास-प्रस्तुतिः</summary>

देव॑ त्वष्ट॒र्! वसु॑ रण्व+++(=रमय)+++।    
रेव॑ती॒ +++(←रै+मतुम् →पशवः)+++! रम॑ध्वम् ॥
</details>
<details><summary>Keith</summary>

O god Tvastr make pleasant our possessions.  
Stay, ye wealthy ones,
</details>
<details><summary>मूलम्</summary>

देव॑ त्वष्ट॒र्वसु॑ रण्व।    
रेव॑ती॒ रम॑ध्वम् ॥
</details>
<details><summary>भट्टभास्कर-टीका</summary>

**देव त्वष्टः** । 'नामन्त्रिते समानाधिकरणे' इति पूर्वस्याविद्यमानत्वानिषेधाद्द्वितीयं निहन्यते । त्वमपि क्षीरादीनां सर्वेषां वासहेतुं पशुलक्षणं धनं **रण्व** रमय सर्वेषां स्पृहणीयरूपं कुरु । 'त्वष्टा वै पशूनां मिथुनानां रूपकृद्रूपमेव पशुषु दधाति' इति ब्राह्मणम् । रवि गतौ, इदित्त्वान्नुम्, इह त्वयं रमत्यर्थे वर्तते । यद्वा - वसु वरिष्ठं रूपं रण्व रमय । पशून्वरिष्ठं हि वासयति । 'शृस्पृष्णिहि' इत्यादिना वसेरुप्रत्ययः, निदिति तत्रानुवर्तते । यद्वा - पशुलक्षणं धनं यजमाने रण्व रमय स्थिरीकुरु । यजमानं वा प्रापय ।  

हे **रेवतीः** रेवत्यः क्षीरादिधनवत्यः पशवः । 'पशवो वै रेवतीः पशूनेवास्मै रमयति' `इति ब्राह्मणम् । रैशब्दान्मतुपि 'रयेर्मतौ बहुलम्' इति सम्प्रसारणम्, 'सज्ञायाम्' इति मतुपो वत्वम्, षाष्ठिकमामन्त्रिताद्युदात्तत्वम्, तस्याविद्यमानत्वाद्रमध्वमिति न निहन्यते, अदुपदेशाल्लसार्वधातुकानुदात्तत्वे धातुस्वरः । यूयमपि रमध्वम् अस्मिन्यजमाने अनुरक्ता भवध्वम् । अस्मत्सम्बन्धिपशुरनेन हिंस्यत इति युष्माकं विरतिर्माभूदित्यर्थः ॥
</details>

_______
<details><summary>भास्करोक्त-विनियोगः</summary>

3अधिमन्थनशकलं निदधाति - अग्नेर्जनित्रमसीति ॥
</details>
<details open><summary>विश्वास-प्रस्तुतिः</summary>

अ॒ग्नेर् ज॒नित्र॑म् असि ।
</details>
<details><summary>Keith</summary>

Thou art the birthplace of Agni.
</details>
<details><summary>मूलम्</summary>

अ॒ग्नेर्ज॒नित्र॑मसि ।
</details>
<details><summary>भट्टभास्कर-टीका</summary>

3अधिमन्थनशकलं निदधाति - अग्नेर्जनित्रमसीति ॥ अग्नेर्जनित्रं जनकं प्रजननस्थानीयमसि हे शकल । 'अशित्रादिभ्य इत्रोत्रौ' इति जनेरित्रप्रत्ययः ॥
</details>

________
<details open><summary>विश्वास-प्रस्तुतिः</summary>

+++(हे शकलौ!)+++ वृष॑णौ स्थः ।
</details>
<details><summary>Keith</summary>

Ye are the two male ones.
</details>
<details><summary>मूलम्</summary>

वृष॑णौ स्थः ।
</details>
<details><summary>भट्टभास्कर-टीका</summary>

4वृषणावन्वञ्चौ निदधाति - वृषणौ स्थ इति ॥ हे शकलौ **वृषणौ** वृषणस्थानीयौ यागस्य युवां स्थः । यागद्वरेण वां वार्षितारौ कामानां स्थः । 'कनित्युवृषि' इत्यादिना वृषेः कनिन्प्रत्ययः । वृषणशब्दाद्द्विवचने 'वा षपूर्वस्य निगमे' इति दीर्घाभावः ॥
</details>

_______
<details><summary>भास्करोक्त-विनियोगः</summary>

5अरणी आदत्ते अधरोत्तरौ क्रमेण - उर्वश्यस्यायुरसि पुरूरवाः इत्येताभ्याम्, यथाहुः - 'उर्वशीत्यधरारणिमादत्ते, पुरूरवा इत्युत्तरारणिम्' इति ॥
</details>
<details open><summary>विश्वास-प्रस्तुतिः</summary>

+++(अधरारणे!)+++ उ॒र्वश्य् अ॑सि ।
</details>
<details><summary>Keith</summary>

Thou art Urvaśi, 
</details>
<details><summary>मूलम्</summary>

उ॒र्वश्य॑सि ।
</details>
<details><summary>भट्टभास्कर-टीका</summary>

5अरणी आदत्ते अधरोत्तरौ क्रमेण - उर्वश्यस्यायुरसि पुरूरवाः इत्येताभ्याम्, यथाहुः - 'उर्वशीत्यधरारणिमादत्ते, पुरूरवा इत्युत्तरारणिम्' इति ॥ हे अधरारणे उर्वश्यसि । 'घृतेनाक्ते' इत्यादिनिदर्शनात्त्रिलिङ्गोप्यरणिशब्दश्छन्दसि । उरु महान्तमस्याधारत्वेनाश्नुते व्याप्नोतीत्युर्वशी। अश्नुतेः कर्मण्यण्, 'संज्ञापूर्वको विधिरनित्यः' इति वृद्धिर्न क्रियते । यद्वा - परोक्षवृत्त्येदमुच्यते । यथा 'तं वा एतं षड्डूतं सन्तं । षड्डोतेत्याचर्क्षते परोक्षेण । परोक्षप्रिया इव हि देवाः' इति । 'परादिश्छन्दसि बहुलम्' इत्युत्तरपदाद्युदात्तत्वम् ॥
</details>

_______
<details><summary>भास्करोक्त-विनियोगः</summary>

6अथोत्तरारणिम् आदत्ते - आयुरसीति ॥
</details>
<details open><summary>विश्वास-प्रस्तुतिः</summary>

+++(उत्तरारणे!)+++ आ॒युर् अ॑सि, पु॒रू॒रवाः॑ ।
</details>
<details><summary>Keith</summary>

thou art Ayu, thou art Pururavas.
</details>
<details><summary>मूलम्</summary>

आ॒युर॑सि पु॒रू॒रवाः॑ ।
</details>
<details><summary>भट्टभास्कर-टीका</summary>

6अथोत्तरारणिम् आदत्ते - आयुरसीति ॥ एति विश्वं क्षणेन कर्मणा इत्यायुः । आयन्ते प्राप्यन्तेभिमतानीति वा आयुः अग्निरुच्यते । 'छन्दसीणः' इत्युण्प्रत्ययः । तद्वती उत्तरारणिः आयुरुच्यते, 'आत्मा वै पुत्रनामासि' इति पितापुत्रयोरभेदेन निर्देष्टुं शक्यत्वात् । उर्वशीपुरूरवसोः आयुर्नाम पुत्रो बभूव, तद्रूपेणारण्योरग्निस्स्वरूपेण वा क्रियते । तत्राधरारणिरुर्वशी माता, उत्तरारणिः पुरूरवाः पिता, अग्निरायुः पुत्र इति । 'उर्वश्यस्यायुरसीत्याह मिथुनत्वाय' `इति ब्राह्मणम् । तस्मात्पितापुत्रयोरैकशब्द्यम् । यद्वा - ईयतेनयाग्निरित्यायुः उत्तरारणिरग्नेरानयनहेतुरिति यावत् । तादृशी त्वमसि हे उत्तरारणे । अपि च - पुरूरवाः पुरु बहु राति मन्थनवेलायां शब्दं करोतीति पुरूरवाः । पुरुपूर्वाद्रातेरसुनि उपपदस्य दीर्घत्वं निपात्यते पुरूरवा इति, कृदुत्तरपदप्रकृतिस्वरत्वम् । 'परादिश्छन्दसि बहुलम्' इति वा उत्तरपदाद्युदात्तत्वम् ॥
</details>

_______
<details><summary>भास्करोक्त-विनियोगः</summary>

7आज्यस्थाल्याम् अरणी समनक्ति - घृतेनेति त्रिष्टुभैकपदया ॥
</details>
<details open><summary>विश्वास-प्रस्तुतिः</summary>

+++(अरणी!)+++ घृ॒तेना॒क्ते वृष॑णन् +++(अग्निं)+++ दधाथाम् ।
</details>
<details><summary>Keith</summary>

Anointed with ghee, do ye produce a male.
</details>
<details><summary>मूलम्</summary>

घृ॒तेना॒क्ते वृष॑णन्दधाथाम् ।
</details>
<details><summary>भट्टभास्कर-टीका</summary>

7आज्यस्थाल्यामरणी समनक्ति - घृतेनेति त्रिष्टुभैकपदया ॥ घृतेनाक्ते । घृ क्षरणे । वृषणं वर्षितारं कामानां अग्निं वृष्टिप्रदं वा दधाथां धारयतं धत्तं वा । 'वृषणं ह्येते दधाते ये अग्निम्' `इति ब्राह्मणम् । पूर्ववद्दीर्घाभावः ॥
</details>

_______
<details><summary>भास्करोक्त-विनियोगः</summary>

8-10प्रजातीर्वाचयते - गायत्रमिति ॥
</details>
<details><summary>मूलम् (संयुक्तम्)</summary>

गाय॒त्रञ् छन्दोऽनु॒ प्र जा॑यस्व॒ त्रैष्टु॑भ॒ञ्जाग॑त॒ञ्छन्दोऽनु॒ प्रजा॑यस्व  
</details>
<details open><summary>विश्वास-प्रस्तुतिः</summary>

गा॒य॒त्रञ्छन्दोऽनु॒ प्र जा॑यस्व ।  
</details>
<details><summary>Keith</summary>

Be born with the Gayatri metre, 
</details>
<details><summary>मूलम्</summary>

गा॒य॒त्रञ्छन्दोऽनु॒ प्र जा॑यस्व ।  
</details>
<details><summary>भट्टभास्कर-टीका</summary>

8-10प्रजातीर्वाचयते - गायत्रमिति ॥ हे अग्ने मथ्यमानस्त्वं गायत्रं छन्दोनुप्रजायस्व, गायत्रं हि छन्दोनूच्यमानं श्रुत्वा त्वं जायसे । 'अनुर्लक्षणे' इत्यनोः कर्मप्रवचनीयत्वं, यथा 'शाकल्यस्यसंहितामनुप्रावर्षत्' इति । 'छन्दोभिरेवैनं प्रजनयति' `इति ब्राह्मणम् ।
</details>

________
<details open><summary>विश्वास-प्रस्तुतिः</summary>

त्रैष्टु॑भम् [छन्दोऽनु॒ प्रजा॑यस्व ]।   
जाग॑त॒ञ्छन्दोऽनु॒ प्र जा॑यस्व ।  
</details>
<details><summary>Keith</summary>

with the Tristubh metre, be born with the Jagati metre.
</details>
<details><summary>मूलम्</summary>

त्रैष्टु॑भम् [छन्दोऽनु॒ प्रजा॑यस्व ]।   
जाग॑त॒ञ्छन्दोऽनु॒ प्र जा॑यस्व ।  
</details>
<details><summary>भट्टभास्कर-टीका</summary>

एवं त्रैष्टुभं छन्दोनुप्रजायस्वेत्यनुषज्यते । अत्र 'छन्दसः प्रत्ययविधाने नपुंसके स्वार्थ उपसङ्ख्यानम्' इति स्वार्थे प्रत्ययः । तत्र गायत्रशब्दात्प्राग्दीव्यतोण्, इतराभ्यामुत्सादित्वादञ्, 'उपसङ्ख्यानम्' इति प्राग्दीव्यतीयत्वात् ॥
</details>

_______
<details><summary>भास्करोक्त-विनियोगः</summary>

11जातम् अग्निम् आहवनीये प्रहरति - भवतन्न इति पङ्क्त्या पञ्चपदया वस्वष्टऋतुदशाक्षरया ॥ 
</details>
<details><summary>मूलम् (संयुक्तम्)</summary>

भव॑तं [12]न॒स्सम॑नसौ॒ समो॑कसावरे॒पसौ᳚ ।  मा य॒ज्ञꣳ हिꣳ॑सिष्ट॒म्मा य॒ज्ञप॑तिञ्जातवेदसौ शि॒वौ भ॑वतम॒द्य नः॑ ॥ 
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/1/3_agniShToma-pashv-Adi/07_pashUpAkaraNam/02_bhavataM_nas.md">
<details open><summary><h4>विश्वास-प्रस्तुतिः ...{Loading}...</h4></summary>

+++(मथिताग्ने, आहवनीयाग्ने च!)+++  
भव॑तं न॒स् स-म॑नसौ॒  
सम्-ओ॑कसाव्+++(=गृहौ)+++ अ-रे॒पसौ᳚+++(←रेपस्=दुष्ट)+++ ।     
मा य॒ज्ञꣳ हिꣳ॑सिष्ट॒म्  
मा य॒ज्ञप॑तिञ् +++(हे)+++ जातवेदसौ ।  
शि॒वौ भ॑वतम् अ॒द्य नः॑ ॥
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/saMhitA/Rk/sarvASh_TIkAH/1/3_agniShToma-pashv-Adi/07_pashUpAkaraNam/02_bhavataM_nas.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

Be ye of one mind for us,  
one dwelling, spotless.  
Harm not the sacrifice   
nor the lord of the sacrifice, O all-knowing;  
be ye two auspicious to-day with us.
</details>
<details><summary>मूलम्</summary>

भव॑तं न॒स्सम॑नसौ॒ समो॑कसावरे॒पसौ᳚ ।  
मा य॒ज्ञꣳ हिꣳ॑सिष्ट॒म्मा य॒ज्ञप॑तिञ्जातवेदसौ ।  
शि॒वौ भ॑वतम॒द्य नः॑ ॥
</details>
<details><summary>भट्टभास्कर-टीका</summary>

11जातम् अग्निम् आहवनीये प्रहरति - भवतन्न इति पङ्क्त्या पञ्चपदया वस्वष्टऋतुदशाक्षरया ॥ +++(वसु-८. अष्ट८,=१६ अक्षराणि। ऋतु-६ दश १०=१६ अक्षराणि। )+++

योग्निः पुरा भवत्य् आहवनीये, यश् चेदानीं मथित्वा प्रणीयते, हे तौ द्वाव् अग्नी **भवतं** भूयास्तं **नः** अस्माकं **समनसौ** समान-मनस्कौ अविप्रतिपन्नमनस्कौ । 'समानस्य छन्दसि' इति सभावः ।  
**समोकसौ** सहसमवेतौ समाननिवासाविति यावत् । उच समवाये, सम्पूर्वादसुन्प्रत्ययः, बहुलवचनात्कुत्वम् । समुच्येते इति समोकसौ । 'गतिकारकयोरपि पूर्वपदप्रकृतिस्वरत्वं च' इति पूर्वपदप्रकृतिस्वरत्वम् ।  

यद्वा - सम्शब्दस्य समानार्थ-वृत्तेर् बहुव्रीहिः । सम्भावौ वा समानस्य छान्दसः । **अरेपसौ** अपापौ पापाभिनिवेशरहितौ । 'नञ्सुभ्याम्' इत्युत्तरपदान्तोदात्तत्वम् । यस्मादरेपसौ तस्माद्यज्ञमिमं मा हिंसिष्टम् । मा च यज्ञपतिं यजमानम् । 'पत्यावैश्वर्ये' इति पूर्वपदप्रकृतिस्वरत्वम् । हे जातवेदसौ जातप्रज्ञानौ जातधनौ वा । वेत्तेर्विन्दतेर्वा असुन् । यद्वा - जातं विश्वं वित्तो विन्दत इति वा कारकपूर्वादसुन्, पूर्ववत्प्रकृतिस्वरत्वम्, इह तु आष्टमिकमाद्युदात्तत्वम् ।  

तादृशौ युवां अद्य अस्मिन्कर्मकाले नः अस्माकं शिवौ शान्तौ भवतम् । 'सद्यः परुत्' इत्यत्र इदमोद्यशब्दो निपात्यते । 'अग्निः पुरा भवत्यग्निं मथित्वा प्र हरति' इत्यादि ब्राह्मणम् ॥
</details>
</details>
</div>




_______
<details><summary>भास्करोक्त-विनियोगः</summary>

12प्रहृत्य स्रुवेणाभिजुहोति - अग्नावग्निरिति चतुष्पदया त्रिष्टुभा ॥
</details>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/saMhitA/Rk/vishvAsa-prastutiH/1/3_agniShToma-pashv-Adi/07_pashUpAkaraNam/03_agnAv_agnish.md">
<details open><summary><h4>विश्वास-प्रस्तुतिः ...{Loading}...</h4></summary>

अ॒ग्नाव् अ॒ग्निश् च॑रति॒ प्रवि॑ष्ट॒  
ऋषी॑णाम् पु॒त्त्रो अ॑धिरा॒ज ए॒षः ।    
स्वा॒हा॒-कृत्य॒ ब्रह्म॑णा ते जुहोमि॒  
मा दे॒वाना᳚म् मिथु॒या क॑र् भाग॒-धेय᳚म् ॥ [13]
</details>
</div>
<div class="js_include" newlevelforh1="4" title="सर्वाष् टीकाः" unfilled url="/vedAH_yajuH/taittirIyam/saMhitA/Rk/sarvASh_TIkAH/1/3_agniShToma-pashv-Adi/07_pashUpAkaraNam/03_agnAv_agnish.md">
<details open><summary><h4>सर्वाष् टीकाः ...{Loading}...</h4></summary>
<details><summary>Keith</summary>

The fire moveth entering into the fire,  
The son of the Rsis, the overlord he;  
With the cry of Hail! I offer to thee with devotion;  
Do thou not spoil the share of the gods.
</details>
<details><summary>मूलम्</summary>

अ॒ग्नाव॒ग्निश्च॑रति॒ प्रवि॑ष्ट॒ ऋषी॑णाम्पु॒त्त्रो अ॑धिरा॒ज ए॒षः ।    
स्वा॒हा॒कृत्य॒ ब्रह्म॑णा ते जुहोमि॒ मा दे॒वाना᳚म्मिथु॒या क॑र्भाग॒धेय᳚म् ॥ [13]
</details>
<details><summary>भट्टभास्कर-टीका</summary>

12प्रहृत्य स्रुवेणाभिजुहोति - अग्नावग्निरिति चतुष्पदया त्रिष्टुभा ॥ अग्नौ आहवनीये प्रविष्टो मथित्वा तत्र प्रहृतोयमग्निश्चरति चरतु भक्षयतु इदमाज्यम् । 'प्रहृत्य जुहोति जातायैवास्मा अन्नमपि दधाति' ` इति च ब्राह्मणम् । चरतेः पञ्चमो लकारः । प्रविष्ट इति 'गतिरनन्तरः' इति पूर्वपदप्रकृतिस्वरत्वम् । 

**ऋषयो** ज्ञातारः ऋत्विजः । ऋषन्तीती ऋषयः, 'इगुपधात्कित्' इतीन्, वृषादिर्द्रष्टव्यः । तेषां पुत्रः; ते ह्येनं जनयन्ति । **अधिराज** एषः अधिकं राजत इत्यधिराजः । पचाद्यच्, कृदुत्तरपदप्रकृतिस्वरत्वम् । यद्वा - अव्यारूढो राजा अधिराजः दीप्तिमतामुत्तमः । 'राजाहस्सखिभ्यष्टच्' । **स्वाहाकृत्य** स्वाहाकारं कृत्वा । यद्वा - स्वाहुतिस् स्वाहेति जुहोतेस् स्वाङुपसृष्टाद् औणादिको डाप्रत्ययः । ब्रह्मणा मन्त्रेण शोभनाम् आहुतिं कृत्वा, इमामाज्याहुतिं ते तुम्यं जुहोमीति । स्वाहाशब्दस्योर्यादित्वाद्गतिसंज्ञा । गतिसमासे कृदुत्तरपदप्रकृतिस्वरत्वम् ।   

यद्वा - ब्रह्म बृहत् इदमाज्यं जुहोमि । 'तृतीया च होश्छन्दसि' इति तृतीया । त्वं च तथा हुतस्सन् देवानां भागधेयं भागं मिथुया मा कः मिथ्या मा कः मा कार्षीः; मिथ्याकरर्ण स्तेयम् । 'मन्त्रे घस' इत्यादिना च्लेर्लुक् । 'भागरूपनामभ्यो धेयः' इति स्वार्थे धेयप्रत्ययः । यद्वा - मिथःकरणं मिधुयाकरणं परस्परसङ्करो भागानां, यथा वायव्यमिन्द्राय प्रदीयते, तथा ऐन्द्रं वायव इति, तथा मा कार्षीः । 'अव्ययादाप्सुपः' इति लुकं बाधित्वा 'सुपां सुलुक्' इत्यादिना विभक्तेर्याजादेशः ॥
</details>
</details>
</div>




इति तृतीये सप्तमोनुवाकः ॥  

</div>