+++
title = "पाठ-भेदः"
+++

शाखासु दृश्यमाना वर्णव्यत्यासाः पौरुषेया इत्य् [अन्यत्र](/vedAH/meta/history) द्रष्टव्यम्। 


## आन्तरिको भेदः
### आन्ध्र-द्राविडयोः
- आन्ध्र-द्राविड-पाठयोर् भेदो वर्तते।
  - भट्टभास्करो द्राविडपाठम् अवलम्बते। सायणमाधवादिभिर् आन्ध्रपाठो ऽवलम्बितः।
  - द्राविडपाठं श्रीवैष्णवा रक्षन्ति प्रायेण, न द्राविडा स्मार्ता माध्वा वा।
- द्राविड-पाठानुसारिणः केचिद् आन्ध्रपाठम् अप्रामाणिकं मन्यन्ते। यथा मेधासूक्त आन्ध्रकपाठे व्याकरणादि-व्यत्ययो ऽधिको भाति।
- आरण्यके भेदा दृश्यन्तेतमाम्। 
  - तद्यथा १०मे काण्डे आन्ध्रेषु - ८० अनुवाकाः, कर्णाटेषु - ७४ अनुवाकाः, द्रविडेषु - ६४ अनुवाकाः। 
  - क्वचिद् द्राविड-पाठे ऽपि सूक्ष्म-भेद उक्तः - "विज्ञा॑तम् अ॒ग्निः /अ॒ग्नीत्।" इत्यत्र भट्ट-भास्कर आह - "तथाऽन्येषां 'अग्नीत्' इत्येव पाठः"।
  - उभयत्रापि वर्तमाने मन्त्रे दृश्यन्ते भेदाः। यथा - मेधासूक्ते, अघोरेभ्योऽथ … इत्यादौ।
  - एकाग्निकाण्डे 
    - वाक्यादौ अभा॒गम॑ग्ने इत्यत्र अ॒भा॒गमग्ने इति स्यात् ।
- संहितायाम्
  - उषा अरुणी सूर्य एतशः तैलङ्गपुस्तकेषु अरुणीस्सूर्य इति संहितायां पञ्चमकाण्डे,  
  - सप्तमपञ्चमे अन्तिमपदं बन्धुः इति स्मार्तेषु न पठन्ति केचन ।
- ब्राह्मणे एकत्र 
  - पराङ्कुशाचार्योपदिष्ट-पाठः +अश्वमेध-प्रथमप्रश्ने एवम् एव "तथ् स्तोमाः" इति एवम् "एतत्स्तोमाः" इत्यत्र । 
  - "हरीशेन कुत्रचिद्दर्शितभेदः झटिति न स्मरामि ।" इति रामानुजार्यः।  

### अन्ये
काशिकायाम् - 

> शची꣡प꣡तिः (तै०सं० ४.४.८ .१)। शचीशब्दः कृदिकारादक्ति नः (ग०सू० ४९) इति ङीषन्तत्वादन्तोदात्तः। केचित् तु शार्ङ्गरवादिषु पठन्ति, तेषामाद्युदात्तः। 

तनू॒नपा॒त् (तै०सं० ४.१.८ .१) इत्यत्र 

> तनू꣡न꣡पात् (tanu being formed by ऊ Unadi I.80 has acute on the final, according to others it has acute on the first and napat = na pati or na palayati with क्विप् and has acute on the first). 

## शाखान्तरापेक्षया 
व्यत्यास-सङ्ग्रह-सन्देश-धारा [ऽत्र](https://groups.google.com/g/kalpa-prayoga/c/Dwl7Nzu9g-Y) । 

### तैत्तिरीयारण्यके
- यो दे॒वेभ्य॒ आत॑पति +++(आ॒तप॑ति॒ माध्यन्दिने)+++ ।  
- यस्त्वै॒वं ब्रा᳚ह्म॒णो वि॒द्यात् । तस्य॑ दे॒वा अस॒न् +++(अ॒स॒न् माध्यन्दिने)+++ वशे᳚ । ५
- स्यो॒ना पृ॑थिवि॒ भवा॑नृक्ष॒रा नि॒वेश॑नी ।  
(भव॑ इत्य् उदात्तो दोषाय। शाकले तन् नास्ति। )
-  भ॒द्रं कर्णे॑भिः शृणु॒याम॑ देवाः इति तैत्तिरीये। शाकले, काण्वे च - भ॒द्रं कर्णे॑भिः शृणुयाम इति यथालक्षणम्। 

