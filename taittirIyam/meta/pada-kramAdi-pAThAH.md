+++
title = "पद-क्रमादि-पाठाः"
+++
## पद-पाठः

यत्र तिङन्तानां **स्वरनिघातः** संहितायाम्, तत्र पदपाठेऽप्य् अनुदात्तता; अन्यत्र तु सोदात्तता।  

यत्र सन्धिर् निषिद्धा विशिष्य, तत्र पदपाठे विशिष्य द्येत्यते। यथा द्विवचने - ए॒ते इति॑ । ते इति॑ ("ते ए॑नम् अ॒भि सम॑नह्येताम्")। 

भुव॑नस्य-पते॒ इत्य् **अलुक्-समासे** स्थिते पदपाठे पृथग् एव दर्श्यते  - भुव॑नस्य । प॒ते॒ ।  
एवम् - सद॑सः । पत॑ये ।

सांहितिक-**दीर्घ-स्वरा** उपेक्ष्योच्यन्ते, यथा -

> स य॑ज्ञ-वेश॒सङ् कृ॒त्वा प्रा॒सहा॒ सोम॑म् अपिबत् ।

इति वाक्ये पदपाठः -

> प्रा॒सहेति॑ प्र-सहा᳚ । 

अभीषहा इत्यपि। 




