+++
title = "१२ प्रपत्तिः"

+++
## श्री-प्रपदन-प्रकारः 

सदस्यान् अनुज्ञाप्य  

> स्वामिनः भवत्-पाद-मूले… स्वीकृत्य  
मम एतद्-देहावसान एव  
निश्शेष-संसार-निवृत्ति-पूर्वक--यथावस्थित-भगवत्-प्रपत्ति-सिद्ध्य्-अर्थं,   
श्री-प्रपदन-पूर्वक-श्रीमन्-नारायण-प्रपदनं कर्तुं  
योग्यता-सिद्धिर् अस्त्विति भवन्तो ऽनुगृह्णन्तु॥ 

ततस् स्वाचार्य-परम्पराम् अनुसन्धाय  
"आसन-मन्त्रस्य…"।  
प्राणायामं कुर्यात्। 

> अस्यां शुभ-तिथौ  
मम एतद्-देहावसान एव  
निश्शेष-संसार-निवृत्ति-पूर्वक--यथावस्थित-भगवत्-प्रपत्ति-सिद्ध्य्-अर्थं  
मम मातुः श्रियः पाद-पद्मयोर्  
अङ्ग-पञ्चक-सम्पन्नम् आत्म-रक्षा-भर-समर्पणं करिष्ये, 

> ॐ भगवतो बलेन …  
> तद्-भगवान् अनुमन्यताम्। 

> भगवान् एव स्व-दत्त-स्वार्थ-कर्तृ-भावेन  
> स्वकीयैश् चोपकरणैस्  
> स्वाराधनैक-प्रयोजनाय  
> परम-पुरुषस् सर्व-शेषी श्रियः-पतिः  
> स्व-शेष-भूतं मां  
> श्री-प्रपदनं कारयति 

इति सात्विक-सङ्कल्पं कृत्वा। 

करण-मन्त्राः --

> चन्द्रां प्रभासाम्…  
[[TODO: परिष्कार्यम्]]

> यो वा भूतेः।   
[[TODO: परिष्कार्यम्]]

> मामात्मगुप्ताम्।  
[[TODO: परिष्कार्यम्]]

> तत् सत्वो वा। 
[[TODO: परिष्कार्यम्]]

इति मन्त्रान् उक्त्वा।

> नारायण नमस् ते ऽस्तु  
> करुणात्मन् दयानिधे …

इति पूर्वोक्त-प्रातस्-सन्ध्यावन्दन-जपान्त-कथित-पञ्च-श्लोकांश् चोक्त्वा  

[[94]]

> सत्यत्व-ज्ञानत्वानन्तत्वानन्दत्वामलत्व--  
विष्णु-पत्नीत्वादि--स्व-रूप-निरूपक-धर्म--विशिष्टे!  
हे वात्सल्य-स्वामिनि!  
त्वत्-सौशील्य-सौलभ्य--सर्व-ज्ञत्वादि-कल्याण-गुण-परिपूर्णे!  
हे श्रीः!  
>
> मम मोक्षार्थं,  
भगवत्-प्रपत्ति-सिद्धि-विरोध्य्-उग्र-भगवन्-निग्रहानुसन्धानाद्  
अत्यन्तं **निहतश्** शोक-सागर-**मग्नो** ऽत्यंताकिञ्चनश् चाहम्  
इतः परन् त्वद्-**आनुकूल्यम्** एव **करिष्ये**।  
त्वत्-**प्रातिकूल्यं न** करिष्ये।  
>
> मम मोक्षार्थं यथावस्थित-भगवत्-प्रपत्ति-सिद्धौ  
त्वत्-प्रपत्तिं विना कल्प-कोटि-सहस्रेणापि **साधनं नास्ति**।  
त्वम् एवोपायान्तर-स्थाने **स्थित्वा**,  
मम मोक्षार्थं भगवत्-प्रपत्ति-सिद्धि-रूप-रक्षां त्वम् एव कुरुष्व।  
> 
> कर्तृत्व-ज्ञातृत्व--स्वयं-प्रकाशत्व--प्रत्यक्त्वाणुत्व--  
निरवयवत्वानन्द-रूपत्वादिभिर् **देहेन्द्रियादि विलक्षणो** ऽहम्।  
मदीयं वस्तु सर्व-स्वामिन्यै श्रियै तुभ्यम् एव, न मम।  
मम विरोधि-निवृत्ति-पूर्वक--यथाऽवस्थित-भगवत्-प्रपत्ति-सिद्धि-रूप-रक्षाया उत्पादन-भरः  
अशरण्य-शरण्यायै श्रियै तुभ्यम् एव, न मम।  
>
> एतद्-रक्षण-फलम् अपि प्रधान-फलिन्यै श्रियै तुभ्यम् एव, न मम।  
इतः परं ममानिष्ट-निवर्तने इष्ट-प्रदाने +++(भरः)+++ च तुभ्यम्, एव न मम। 

इत्य् अनुसन्धाय 

> भगवानेव स्वीकृत-भरतया  
श्री-प्रपदनं कारितवान्। 

इति सात्विक-त्यागं कृत्वा, 

> शरणागतम् अवलोकयन्त्या श्रियः कटाक्ष-वीक्षणात्  
मद्-अभीष्ट-यथाऽवस्थित-भगवत्-प्रपत्तिश्  
शीघ्रम् एव सिद्ध्यतु।  
तयैव सर्वं सम्पत्स्यते। 

इति प्रहर्ष-वशस् सुखम् आसीत। 

इति श्री-प्रदन-प्रकारः॥ 

## श्रीमन्नारायण-प्रपदनप्रकारः 

पूर्ववद् आचार्यानुसन्धानं कृत्वा 

> …… शुभ-तिथौ …  
अर्चिरादिमार्गेण प्रकृति-मण्डलम् **अतीत्य**  
वैकुण्ठ-सीम्नि प्रवहन्तीं विरजाख्यां दिव्य-नदीं **गत्वा**,
तत्र सूक्ष्मशरीरं **विसृज्य**,  
तां सङ्कल्पेनातिलङ्घ्य  
दिव्य-लोकं **गत्वा**  
शुद्ध-सत्त्वमय--परम-कल्याण-गुणमय-विग्रहं **प्राप्य**  
श्री-वैकुण्ठ-दिव्य-नगरीं **प्राप्य**  
पर्यङ्के नाग-भोगे श्रिया समेतं वासुदेवाख्यं परं **ब्रह्मोपसम्पद्य**  
+अपहत-पाप्मत्वादि-गुणाष्टक-विशिष्ट--  
यथावस्थित--स्व-स्व-रूपाविर्-भाव-पूर्वकं  
सर्व-स्वामिनस् सर्व-प्रकार-निरतिशय-भोग्यस्य श्रीमतो नारायणस्य चरणारविन्दयोस्  
स्व-रूप--प्राप्त--सर्व-देश--सर्व-काल--सर्वावस्थोचित--  
सर्व-विध-कैङ्कर्य--परिपूर्ण-ब्रह्मानुभव-**सिद्ध्यर्थम्** 
>
> अङ्ग-पञ्चक-सम्पन्नम् आत्म-रक्षा-**भर-समर्पणं करिष्ये**।



[[95]]


> भगवान् एव स्व-शेष-भूतं माम्  
> इदं स्व-प्रपदनं कारयति 

इत्य् **अनुसन्धाय**  
द्वय-मन्त्रं पूर्वोक्त-मन्त्रान् श्लोकांश् **चानुसन्धाय**  

> सत्यत्व-ज्ञानत्वाद्यनन्त-कल्याण-गुण-गण-परिपूर्ण-स्वामिन्न्  
एतावन्तं कालं त्वद्-अनभिमताचरणेनाभिमतार्थम् **अलब्धवान् अस्मि**।  
इतः परं त्वद्-आनुकूल्यम् एव **करिष्ये**।  
त्वत्-प्रातिकूल्यं **न करिष्ये**।  
>
> ज्ञातृत्व-कर्तृत्वादि-देहेन्द्रियादि-विलक्षणोऽहम्,  
मदीयं वस्तु  
सर्व-स्वामिने सर्व-रक्षाकराय श्रीमते नारायणाय तुभ्यम् एव, न मम।  
एतद्-रक्षण-फलम् अपि  
प्रधान-फलिने श्रीमते नारायणाय तुभ्यम् एव,  
न मम।  
अतो निर्भरो निर्भयोस्मि 

इति भगवन्तं स्वीकृत-भरम्,  
आत्मानं विगलित-भरं **चानुसन्धाय** 

> भगवतो बलेन … भगवत्-प्रपदनाख्यं कर्म-कृतवान्,  
तद्-भगवान् अनुमन्यताम्।  

> भगवान् एव स्वकीयेनात्मना स्व-प्रपदनं स्वयम् एव कारितवान्, 

इति सात्त्विक-त्यागं कृत्वा,  
अनुष्ठित-प्रपदन--सञ्जात--निरवधिक-प्रसाद-युक्तेन भगवता  

> सकृदेव प्रपन्नाय…… व्रतं मम,  
सर्व-धर्मान् परित्यज्य…मा शुचः। 

एवम् आचार्य-मुखेन मन्त्रार्थानुसन्धान-पूर्वकं **प्रपत्तिं कारयित्वा** 

तदा ऽऽरभ्य -

सूत्रं -- 

> "नारायण-परायणो निर्द्वन्द्वो मुनिर्" इत्युक्त-रीत्या  
> "यत् करोषि यद् अश्नासि" इत्य्-उक्त रीत्या च  
> भगवति भरं समर्प्य  
> सदा भगवद्-ध्यान-परो, निर्भरो, निर्भयो भवेद् 

इति भट्ट-भास्करीय-खिल-ऋङ्-मन्त्र-भाष्ये, अष्टम-प्रश्नारम्भे प्रदर्शितो ऽयं प्रकारः, तत्र द्रष्टव्यः। 

इति श्रीमन्नारायण-प्रपदनं ॥
श्री-विखनसस-गुरुभ्यो नमः॥ 

हरिः ओम् ॥

आह्निकामृतग्रन्थ-पूर्वभागस् समाप्तः॥ 
श्री-वासुदेवार्पणमस्तु॥