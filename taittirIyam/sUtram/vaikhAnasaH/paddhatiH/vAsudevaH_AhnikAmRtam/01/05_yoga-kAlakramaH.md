+++
title = "०५ योग-कालक्रमः"

+++
अथ भगवदाराधन-रूप-योग-काल-क्रमः॥ 

मरीचि-पटले खण्डः -- 

> चरित-क्रिया-ज्ञान-योगेषु चतुर्षु पूजा-मार्गेषु 

इत्युक्तत्वात्, 

योगः -- योग-काले सम्प्राप्ते, सुप्रक्षालित-पाणिपादः, स्वाचान्तः, शुचौ देशे निषण्णः, प्राणानायम्य, 

> भगवतो बलेनेति....... योगाख्यं भगवदाराधन-रूपं कर्म करिष्यामि,
>
> तद्भगवाननुमन्यतामिति॥ 

सात्विक-सङ्कल्पं कृत्वा, योग-शास्त्र-मार्गेण भगवन्तन्ध्यायेत्। तदशक्तौ, पूर्वाचार्योक्त-भगवत्-स्तोत्रेण भगवन्तं स्तुत्वा, भगवत्-पादारविन्द-युगले स्वात्मानं समर्प्य। 

सूत्रः -- 

> सायञ्च होमान्ते,  
अतिथीन् अभ्यागतान् प्राशयित्वा,  
मितम् प्राश्य,  
पत्न्या शयीत।  
आर्द्रपादः प्रत्यग्-उत्तर-शिराश्च न स्वपति।  
ऋतु-रात्रिषु स्व-भार्याम् उपगच्छेत्,  
आदौ त्रि-रात्रम् ऋतुमती-गमन-सहासन-शयनानि वर्जयेद्  

इति।  
निद्रा-प्रसक्तौ,  
निद्राञ्च करिष्यमाण-भगवद्-आराधनोपकरणेन्द्रिय-वर्ग-विश्रान्त-निमित्ततया  
भगवद्-आराधनत्वेनानुसन्धाय,  
"शयने माधवं स्मरेद्"  
इत्य्-उक्तरीत्या माधव-स्मरण-पूर्वकं  
यथासुखं शयीत,  

ततोऽपर-रात्रे योगाद् उत्थितः  

> पूर्वेद्युर् अभिगमनोपादानेज्याध्ययन-योगाख्यं भगवत्-कर्म कृतवान्  
तद्-भगवान् अनुमन्यताम्  

इति सात्विक-त्यागं कुर्यात् 

इति सर्वं निरवद्यम्॥ 