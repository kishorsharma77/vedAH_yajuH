+++
title = "०४ होमः"

+++
## पूर्वाङ्गम्
### अग्निप्रतिष्ठा

अग्निप्रतिष्ठा

> प्राचीः पूर्वम् उदक्-सँस्थं  
दक्षिणारम्भम् आलिखेत् ।  
अथोदीचीः पुरःसँस्थं  
पश्चिमारम्भम् आलिखेत् ॥

अवाक्-करोऽभ्युक्ष्य,  
तृणं निर्ऋत्यां निरस्य,  
अप उपस्पृश्य,  

व्याहृतीभिः अग्निं प्रतिष्ठाप्य,  
उत्सृज्यते ऽवोक्षण-तोयशेषं प्राक्तोयम्।  
अन्यत् निदधाति,  
उदग् वा ।

<div class="js_include" includetitle="false" newlevelforh1="5" unfilled url="/vedAH/prakIrNaH/devaH/classes/pitaraH/Rk/ye_pArthivAsaH.md">
<details open><summary><h5>ये पार्थि॑वासः ...{Loading}...</h5></summary>

ये पार्थि॑वासः पि॒तरो॒ ये अ॒न्तरि॑क्षे॒  
ये दि॒वि ये वा मृता॑ बभूवुः ।  
ते अ॒स्मिन् य॒ज्ञे सम॑वयन्ताम् ॥
</details>
</div>  

इति सव्यानामिकाङ्गुष्ठाभ्यां दक्षिणतो भुवं स्पृष्ट्वा,

अग्निम् इद्ध्वा, परिसमूह्य,  
अग्निं प्राग्-आदि +अप्रदक्षिणं परिस्तृणाति -  
दक्षिणाग्रैः पित्र्येषु; दक्षिणान् अधरान्; उत्तरान् उत्तरान्,  
उत्तरेणाग्निं प्राग्-अग्रान् दर्भान् संस्तीर्य।  

### पात्रसादनादि
एकैकशः पात्राणि प्रयुनक्ति -  
दर्वीम्, आज्य-स्थालीं, वैकङ्कतीं प्रोक्षणीं, प्रणीतीम्,  
इध्मम्, उपस्तरणार्थ-दर्वीं, बर्हिश् च।  
दक्षिणम् इध्मम्, उत्तरं बर्हिः, हविःपात्रम्, अ-हविः-पात्रं+++(=??)+++ च प्रयुज्य,  
समौ अच्छिन्नाग्रौ दर्भौ प्रादेश--मात्रौ पवित्री-कुरुते;  
तृणं काष्ठं वा अन्तर्धाय छिनत्ति ।  

अप उपस्पृश्य, पवित्री-कृत्य, पात्राणि संस्पृश्य,  

प्रोक्षणीम् आदाय, अपरेणाग्निं निधाय,  
पवित्रान्तर्हितायाम् अप आनीय,  
उत्तान-पाण्योर् अङ्गुष्ठोपकनिष्ठिकाभ्यां त्रिर् उत्पूय,  

उत्तानानि पात्राणि त्रिः प्रोक्ष्य,  
विस्रस्येध्मम् अपि,  

अपरेणाग्निं पवित्रान्तर्हिते प्रणीतिपात्रे अप आनीय,  
पूर्ववत् त्रिरुत्पूय,  
समं प्राणैर् हृत्वा,  
उत्तरेणाग्निम् अन्येषु दर्भेषु सादयित्वा,  

### आज्य-निर्वापादि
पवित्रम् आदाय,  
आज्य-स्थाल्यां निधाय,  
दर्भैः प्रच्छाद्य,  
ब्राह्मणं दक्षिणतो दर्भेषु निषाद्य,  
आज्यं विलीनम् अपि विलाप्य,

[[110]]

अपरेणाग्निं पवित्रान्तर्हितायां आज्य-स्थाल्याम् आज्यं निरुप्य,  
उदीचोऽङ्गारान् निरूह्य,  
परिस्तरण-पात्र-सादनयोर् मध्ये तेष्व् अधिश्रित्य,  

एकेन तृणेन ज्वलता अवद्योत्य,  
बहिर् निरस्य,  

द्वे दर्भाग्रे तृणं काष्ठं वा +अन्तर्धाय प्रच्छिद्य,  
अप उपस्पृश्य,  
प्रक्षाल्य,  
+++(आज्ये)+++ प्रत्यस्य,  

अधोमुखाभ्यां ज्वलद्भ्यां तृणाभ्यां त्रिः पर्यग्नि कृत्वा,  

निरूढाग्निश्+++(=??)+++ चेत् तत्रैव निक्षिप्य -  
नो चेद् अन्यत्र निक्षिप्य,  
+++(आज्यपात्रम्)+++ उदग् उद्वास्य,  
अङ्गारान् अग्नौ प्रत्यूह्य,  
दर्भास्तृते पश्चिमे निधाय,  
उदग्-अग्राभ्यां पवित्राभ्यां पुनर्-आहारं प्रागारम्भं प्रागपवर्गं त्रिर् उत्पूय,  

पवित्र-ग्रन्थिं विस्रस्य,  
अप उपस्पृश्य,  
प्राग्-अग्रम् अग्नौ प्रहरति । 

### दर्वी-संस्कारः
येन जुहोति, तद् अग्नौ प्रतितप्य, 
जुहूम्  

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/shrautam/vishvAsa-prastutiH/02/04/05_vAcham_prANamiti_juhUmagrairantarato-bhyAkAram.md">
<details open><summary><h5>05 वाचम् प्राणमिति जुहूमग्रैरन्तरतोऽभ्याकारम् ...{Loading}...</h5></summary>

"वाचं प्राणम्" इति  
जुहूम् अग्रैर् अन्तरतो ऽभ्याकारं+++(=पुनः पुनः)+++ प्राचीं,  
मध्यैर् बाह्यतः प्रतीचीम्,  
मूलैर् दण्डम् ५
</details>
</div>  
 

इत्य्-आदि-प्रकारेण प्रत्येकं संमृज्य,  
पुनः प्रतितप्य,  
प्रोक्ष्य, निधाय,  
दर्भान् अद्भिः संस्पृश्य  
अग्नौ प्रहरति । 

### परिधि-स्थापनादि
परिधीन् परिदधाति -  
स्थविष्ठो मध्यमः,  
अणीयान् द्राघीयान्+++(=दीर्घतरः)+++ दक्षिणार्ध्यः,  
अणिष्ठो ह्रसिष्ठ उत्तरार्ध्यः -  
एवं परिस्तरणान्तः सर्वान् परिधीन् परिधाय -  

**उपवीती** -  
द्वे आघारसमिधौ मध्यमं परिधिम् उपस्पृश्य  
दक्षिणम् उत्तरम् अग्नौ आदधाति ।

**प्राचीनावीती** - परिध्यन्तः परिस्तरणोपरि तूष्णीं समन्तम् अप्रदक्षिणं परिषिच्य, इध्यममाज्येनाभ्यज्य [[ध्म??]], 

> अस्मिन् मम पितुः प्रत्याब्दिक-श्राद्ध-होम-कर्मणि  
ब्रह्मन्! इध्मम् आधास्ये । 

इति ब्राह्मणम् अनुज्ञाप्य,  
दक्षिणहस्तेन सर्वाणि +इध्म-काष्ठानि युगपत् अग्नावाधाय -  

### आघारः
**उपवीती** - इतर-दर्व्या आज्यम् आदाय,  
उत्तरं परिधि-सन्धिम् अन्ववसृत्य,  
‘प्रजापतिं’ मनसा ध्यायन्न्  
आघारम् आघारयति - ‘प्रजापतय इदं न मम’ । 

दक्षिणं परिधिसन्धिम् अन्ववसृत्य  
‘इन्द्रं' मनसा ध्यायन्न्  
आघारम् आघारयति - ‘इन्द्रायेदं न - मम'  
इति उद्देशत्यागं कृत्वा,

[[111]]

### आज्यभागौ 
‘ओम् अ॒ग्नये॒ स्वाहा॑” इति उत्तरार्ध-पूर्वार्धे (अग्नय इदं न मम) इति,  
‘ओं सोमा॑य॒ स्वाहा॑’ इति दक्षिणपूर्वार्धे (सोमाय इदं न मम) इति,  

‘ओम् अ॒ग्नये॒ स्वाहा॑’ (अग्नय इदं न मम) इति,  
‘ओं भूर्भुव॒स्सुव॒स्स्वाहा॑’ (प्रजापतय इदं न मम) इति च मध्ये जुहोति । 

सर्वत्र दर्वीं मध्यमानामिकाङ्गुष्ठैरेव धृत्वा  
देवतीर्थेन जुहोति ॥+++(5)+++

## आवाहनम्
### वैश्वदेवम्
उत्थाय स-यव-हस्तः,  
‘विश्वान् देवान् आवाहयिष्ये' इति वैश्वदेविक-ब्राह्मणान् आपृच्छ्य,  
‘आवाहय' इत्यनुज्ञातः -  

अग्नेर् उतरत्तः,  
युग्मेषु दर्भेषु प्राङ्मुखः

<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/06/052/13_vishve_devAH.md">
<details open><summary><h5>१३ विश्वे देवाः ...{Loading}...</h5></summary>

वि᳓श्वदेवाश् **शृणुते᳓मँ᳓** ह᳓वं मे  
ये᳓ अन्त᳓रिक्षे य उप द्य᳓वि **ष्ठ᳓** ।  
ये᳓ अग्नि-जिह्वा᳓ उत᳓ वा य᳓जत्रा  
**आस᳓द्यास्मि᳓न्** बर्हि᳓षि **मादयध्वम्** ॥

</details>
</div>  
 

> आगच्छन्तु महाभागा  
विश्वेदेवा महाबलाः ।  
ये अत्र विहिताश् श्राद्धे  
सावधाना भवन्तु ते ॥

इति मन्त्राभ्यां

> ... गोत्रस्य .... शर्मणः पितुः  
प्रत्याब्दिकश्राद्धे पुरूरवार्द्रव-संज्ञकान्  
विश्वाख्य-दक्ष-प्रजापति-दुहितुर् उत्पन्नान् देवान् आवाहयामि 

इत्यावाह्य 

"(उक्तानां) विश्वेषां देवानां सयवम् इदमासनम्"  
इति ऋजु-दर्भ-द्वयं साक्षतं दत्वा,  

देवतीर्थेन यवोदकम् उत्सिञ्चति [^4]

[^4]:

    सर्वं देवतीर्थेन देवोपचारं दद्यात् ।

[[112]]

### पैतृकम्
**प्राचीनावीती** -  
अग्नेर् दक्षिणतस् त्रिभिः (सप्तभिर्वा) दर्भैः कृतं  
भुग्नं दक्षिणाग्रं निधाय,  

सतिल-हस्तः  
"पितृ-पितामह-प्रपितामहान् आवाहयिष्ये'  
(इति पूर्ववद् आपृच्छ्य)  
'आवाहय' (इत्य् अनुज्ञातः)

<div class="js_include" includetitle="false" newlevelforh1="5" unfilled url="/vedAH/prakIrNaH/devaH/classes/pitaraH/Rk/AyAta_pitaraH.md">
<details open><summary><h5>AyAta_pitaraH ...{Loading}...</h5></summary>

आया॑त पितरस् सो॒म्या  
ग॑म्भी॒रैः प॒थिभिः॑ पू॒र्व्यैः ।  
प्र॒जाम् अ॒स्मभ्यं॑ ददतो+++(=ददत + उ)+++ र॒यिञ् च॑  
दीर्घायु॒त्वं च॑ श॒तशा॑रदं च ॥
</details>
</div>  

> ... गोत्रस्य ....शर्मणः पितुः प्रत्याब्दिकश्राद्धे   
… गोत्रान् .... शर्मणः वसु-रुद्रादित्य-स्वरूपान्   
अस्मत्-पितृ-पितामह-प्रपितामहान् आवाहयामि' 

इति तिलैः पितृतीर्थेन आवाह्य,

<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/3/7_achChidra-prAyashchittAdi/04/90_sakRdAchChinnaM_barhir.md">
<details open><summary><h4>90 सकृदाच्छिन्नं बर्हिर् ...{Loading}...</h4></summary>

स॒कृ॒दा॒च्छि॒न्नं ब॒र्हिर् ऊर्णा॑-मृदु ।  
स्यो॒नं पि॒तृभ्य॑स् त्वा भराम्य् अ॒हम् ।  
अ॒स्मिन् सी॑दन्तु मे पि॒तर॑स् सो॒म्याः ।  
पि॒ता॒म॒हाः प्रपि॑तामहाश् चानु॒गैस् स॒ह ॥33॥
</details>
</div>

इति सतिलं भुग्नं दक्षिणाग्रं पितृतीर्थेनैव,

> .. गोत्राणां .... शर्मणां ... वसुरुद्रादित्यस्वरूपाणाम् अस्मत्-पितृ-पितामह-प्रपितामहानां स-तिलम् इदम् आसनम् 

इति दत्वा

<div class="js_include" includetitle="false" newlevelforh1="5" unfilled url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/02/34_UrjaM_vahantIramRtam.md">
<details open><summary><h5>३४ ऊर्जं वहन्तीरमृतम् ...{Loading}...</h5></summary>

ऊर्जं॒ वह॑न्तीर् अ॒मृतं॑ घृ॒तं  
पयः॑ की॒लालं॑ परि॒स्रु॑तम्।  
स्व॒धा स्थ॑ त॒र्पय॑त मे पि॒तॄन् ॥३४॥
</details>
</div>  

इति पितृतीर्थेन[^5] तिलोदकं उत्सिञ्चेत् ॥

[^5]:

    पित्रुपचारं सर्वं पितृतीर्थेन कुर्यात्

[[113]]

### वैष्णवम् 
३. **उपवीती** - विष्ण्व्-अर्थब्राह्मणम् अपि पूर्ववत् आपृच्छ्य,  
अनुज्ञातः

<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/10/090/01_sahasrashIrShA_puruShaH.md">
<details open><summary><h5>०१ सहस्रशीर्षा पुरुषः ...{Loading}...</h5></summary>

+++(बहु-देवता-सङ्ग्रहात्)+++ सह᳓स्र+++(~अनन्त)+++शीर्षा **पु᳓रुषः**।  
सहस्राक्षः᳓ सह᳓स्रपात् ।  
स᳓ +++(वक्ष्यमाणां विराजं)+++ भू᳓मिं विश्व᳓तो **वृत्वा᳓** ।  
**अ᳓त्यतिष्ठद् दशाङ्गुल᳓म्** । १  
+++(मुख-मूर्ध्नोर् अन्तरं दशाङ्गुलम्, वाचिक+अव्यक्त-कल्पनयोश् चेति केचित्।)+++

</details>
</div>  

> ... गोत्रस्य …... शर्मणः पितुः प्रत्याब्दिकश्राद्धे  
श्राद्ध-संरक्षकं श्रीविष्णुम् आवाहयामि 

इति आवाह्य,

> पुरु॑ष ए॒वेदँ सर्व॑म् । यद्भू॒तं यच्च॒ भव्य॑म् । उ॒तामृ॑त॒त्वस्येशा॑नः । यदन्ने॑नाति॒रोह॑ति ॥ [[TODO:परिष्कार्यम्??]]

"विष्णोर् इदम् आसनम्",  
इति ऋजु-दर्भ-द्वयं साक्षतं पूर्ववत् दत्वा,  

यवोदकं उत्सिच्य,  

## अन्नाहुतयः
**प्राचीनावीती** -  
"उद्ध्रियताम्, अग्नौ च क्रियताम्" इति ब्राह्मणान् आपृच्छ्य,  
"काममुद्ध्रियतां, काम् अमग्नौ च क्रियताम्" इति विसृष्टः,  

हविः-पात्रे भगवन्-निवेदिताद् अलवणात्  
पक्वापक्वात् सर्वस्मात् किञ्चित् किञ्चिद् उद्धृत्य,  

अ-हविः-पात्रे सलवणात् व्यञ्जनादिकात् किञ्चित् किञ्चित् उद्धृत्य  

अग्नेर् उत्तरतः प्रतिष्ठितम् अभिघार्य,  
सौकर्यार्थं पुरतो वा निधाय,   
दर्व्याम् उपस्तीर्य हविषः,  
द्विर् अवदाय ([^6] वत्सानां त्रिर् अवदाय),  
पुनर् अभिघार्य,  
अवदानान्य् एकीकृत्य  

> ‘यन्मे पद्यतां’ .. शर्मणे अस्मत्पित्रे स्वाहा 

इत्यादि-क्रमेण षड् आहुतीः  
वामेन हविःपात्रं स्पृशन्  
कृष्णायां मध्ये वा हुत्वा,  
प्रत्येकं उद्देशत्यागं कृत्वा ॥ 

[^6]:

    > 'हविषो मध्यात्, अङ्गुष्ठ-पर्व-मात्रम् अवदानं  
    तिरश्चीनम् अवद्यति+++(=कर्तयति)+++ ।  
    पूर्वात्, द्वितीयम् अनूचीनं चतुर्-अवत्तिनः+++(=अवदातारः)+++ पश्चार्धात्,  
    तृतीयं पञ्चावत्तिनः' 
    
    इति प्रकारेण वदाय

तत्प्रकारः,

[[114]]

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/01_yanme_mAtA.md">
<details open><summary><h5>०१ यन्मे माता ...{Loading}...</h5></summary>

यन् मे॑ मा॒ता प्रलु॑लोभ॒ चर॒त्य् अन॑नुव्रता,  
तन् मे॒ रेतः॑ पि॒ता वृ॑ङ्क्ताम्+++(=आच्छिद्य स्वीकरोतु)+++।  
आ॒भुर्+++(←आभवतीति)+++ अ॒न्यो +++(बलेर् दूरम्)+++ ऽव॑पद्यताम्।+++(र५)+++  
अ॒मुष्मै॒+++(←नामनिर्देशः)+++ स्वाहा॑।

</details>
</div>  

> … शर्मणे अस्मत्पित्रे स्वाहा ॥ (पित्र इदं न मम)

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/02_yAstiShThanti_yA.md">
<details open><summary><h5>०२ यास्तिष्ठन्ति या ...{Loading}...</h5></summary>

यास् तिष्ठ॑न्ति॒, या धाव॑न्ति॒,  
या आ॑र्द्रो॒घ्नीः+++(=कूलादिघ्नीः)+++ परि॑त॒स्थुषीः॑ ।  
अ॒द्भिर् विश्व॑स्य भ॒र्त्रीभि॑र्  
अ॒न्तर् अ॒न्यं पि॒तुर् द॑धे॒, +++(र५)+++  
ऽमुष्मै॒+++(←नामनिर्देशः)+++ स्वाहा॑ ।

</details>
</div>  

> … शर्मणे अस्मत्पित्रे स्वाहा ॥ (पित्र इदं न मम)

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/03_yanme_pitAmahI.md">
<details open><summary><h5>०३ यन्मे पितामही ...{Loading}...</h5></summary>

यन् मे॑ पिताम॒ही प्रलु॑लोभ॒ चर॒त्य् अन॑नुव्रता,  
तन् मे॒ रेतः॑ पिताम॒हो वृ॑ङ्क्ताम्+++(=आच्छिद्य स्वीकरोतु)+++।  
आ॒भुर्+++(←आभवतीति)+++ अ॒न्यो +++(बलेर् दूरम्)+++ ऽव॑पद्यताम्।  
अ॒मुष्मै॒+++(←नामनिर्देशः)+++ स्वाहा॑।

</details>
</div>  

> … शर्मणे अस्मत् पितामहाय स्वाहा ॥ (पितामहाय इदं न मम)

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/04_antardadhe_parvatairantarmahyA.md">
<details open><summary><h5>०४ अन्तर्दधे पर्वतैरन्तर्मह्या ...{Loading}...</h5></summary>

अ॒न्तर् द॑धे॒ पर्व॑तैर्  
अ॒न्तर् मह्या॑ पृथि॒व्या ।  
आ॒भिर् दि॒ग्भिर् अ॑न॒न्ताभि॑र्  
अ॒न्तर् अ॒न्यं पि॑ताम॒हाद् द॑धे॒  
ऽमुष्मै॒ स्वाहा॑ ।

</details>
</div>  

> … शर्मणे अस्मत् पितामहाय स्वाहा ॥ (पितामहाय इदं न मम)

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/05_yanme_prapitAmahI.md">
<details open><summary><h5>०५ यन्मे प्रपितामही ...{Loading}...</h5></summary>

यन् मे॑ प्रपिताम॒ही प्रलु॑लोभ॒ चर॒त्य् अन॑नुव्रता,  
तन् मे॒ रेतः॑ प्रपिताम॒हो वृ॑ङ्क्ताम्+++(=आच्छिद्य स्वीकरोतु)+++।  
आ॒भुर्+++(←आभवतीति)+++ अ॒न्यो +++(बलेर् दूरम्)+++ ऽव॑पद्यताम्।  
अ॒मुष्मै॒+++(←नामनिर्देशः)+++ स्वाहा॑।

</details>
</div>  

> … शर्मणे अस्मत्प्रपितामहाय स्वाहा ॥ (प्रपितामहाय इदं न मम)

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/06_antardadha_RtubhirahorAtraishcha.md">
<details open><summary><h5>०६ अन्तर्दध ऋतुभिरहोरात्रैश्च ...{Loading}...</h5></summary>

अ॒न्तर्द॑ध ऋ॒तुभि॑र्  
अहोरा॒त्रैश् च॑ +++(काल)+++स॒न्धिभिः॑ ।  
अ॒र्ध॒मा॒सैश् च॒ मासै॑श् च+  
अ॒न्तर् अ॒न्यं प्र॑पिताम॒हाद् द॑धे॒  
अ॒मुष्मै॒+++(←नामनिर्देशः)+++ स्वाहा॑।

</details>
</div>  

> … शर्मणे अस्मत्प्रपितामहाय स्वाहा ॥ (प्रपितामहाय इदं न मम)

[[115]]

पूर्ववद् उपस्तीर्य,  
द्विर् अवदाय,  
अभिघार्य दर्वीम् अनुत्सृजन्न् -

**उपवीती**, हविः प्रत्यभिघार्य,  
**प्राचीनावीती** - सकृद् अभिघार्य

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/07_ye_cheha.md">
<details open><summary><h5>०७ ये चेह ...{Loading}...</h5></summary>

ये चे॒ह पि॒तरो॒ ये च॒ नेह॒  
याँश् च॑ वि॒द्म याँ उ॑ च॒ न प्र॑ वि॒द्म ।  
अग्ने॒ तान् वेत्थ॒ यदि॒  
ते जा॑तवेद॒स् तया॑ प्र॒त्तँ+++(→प्रत्तया = प्रदत्तया)+++ स्व॒धया॑ मदन्तु॒  
स्वाहा॑ ।  

</details>
</div>  

इति हुत्वा, ‘ज्ञाताज्ञातपितृभ्य इदं न मम',

## आज्याहुतयः

आज्याहुतयः

‘स्वाहा पित्रे’ इत्यादि षडाज्याहुतीर् जुहोति ॥  
पञ्चानां पिता देवता, अन्तिमस्य कव्यवाहनोऽग्निः ॥

तत्-प्रकारः -

१. स्वाहा॑ पि॒त्रे । (पित्र इदं न मम)  
२. पि॒त्रे स्वाहा॑ । (पित्र इदं न मम)  
३. स्वाहा॑ पि॒त्रे । (पित्र इदं न मम )  
४. पित्रे॒ स्वाहा॑ । (पित्र इदं न मम )  
५. स्व॒धा स्वाहा॑ । (पितृभ्य इदं न मम)  
६. अ॒ग्नये॑ कव्य॒वाह॑नाय स्व॒धा स्वाहा॑ । (अग्नये कव्यवाहनाय इदं न मम)

## स्विष्टकृत्
**उपवीती** -  
दर्व्याम् उपस्तीर्य  
प्रधानाहुत्य्-अधिकम् उत्तरार्धात् सकृत् अवदाय (पञ्चावत्ती चेत् द्विरवदाय),  
द्विर् अभिघार्य,  
'अ॒ग्नये॑ स्विष्ट॒कृते॒ स्वाहा॑' इत्य्  
असंसक्तम् इतराभिर् आहुतिभिर् उत्तर-पूर्वस्यां जुहोति ।  
(अग्नये स्विष्टकृत इदं न मम) ।

[[116]]

## अहविष्यहोमः
**प्राचीनावीती**  
दर्व्याम् उपस्तीर्य,  
अहविष्यं सकृत् अवदाय,  
अभिघार्य,  
उत्तर-भस्मनि अग्नौ ‘स्वाहा’कारेण जुहोति; (हुतदेवताभ्य इदं न मम) ।

## लेपकार्यम्
आज्य-स्थालीम् उत्तरतः, प्रधान-दर्वीं दक्षिणत, इतरन् मध्ये कृत्वा,  
उत्तरतः पूर्वास्तीर्णे पात्र-सादनार्थं बर्हिः सर्वम् आदाय,  
प्रधान-दर्व्याम् अग्रम् - इतरस्यां मध्यम् - आज्यस्थाल्यां मूलम्  
एवं त्रिर् अक्त्वा,  

तृणम् एकं प्रज्ञातं +++(पार्श्वतो??)+++ निधाय,  

प्रधान-दर्व्यां दक्षिणोत्तराभ्यां पाणिभ्यां मूलं निधाय,  
सव्यं निरस्य,  
दक्षिणं तिर्यञ्चं धारयित्वा,  
अग्रम् उद्यम्य प्रहृत्य,  
मध्यम् उद्यम्य प्रहृत्य,  
मूलम् उद्यम्य प्रहृत्य,  
तृणं प्रहृत्य, 

तर्जन्या अग्निं त्रिर् निर्दिश्य,  
अग्निम् अञ्जलिना अभिमन्त्र्य,  
दक्षिण-हस्तेन भूमिं स्पृष्ट्वा  

## उत्तराङ्गम्
### परिधिप्रहरणम्
मध्यमं परिधिं प्रहृत्य,  
इतरौ पाणिभ्याम् आदाय  
उत्तरार्धस्याग्रम् अङ्गारेषु +उपोहति,  
दक्षिणम् उपरि कृत्वा प्रहरति । 

### संस्रावः
दक्षिण-वाम-हस्ताभ्यां प्रधानाप्रधान-दर्वीभ्याम् आज्यम् आदाय  
प्रधानोत्तरया दर्व्या सँस्रावं जुहोति । ('स्वाहा') वसुभ्यो रुद्रेभ्य आदित्येभ्यः सँस्रावभागेभ्य इदं न मम ।

### प्रायश्चित्ताहुतयः
**उपवीति** – प्राणान् आयम्य 

> ... अस्मिन् मम पितुः (प्रत्याब्दिक) श्राद्ध-होम-कर्मणि  
मन्त्र-तन्त्र-देवता-विपर्यास-न्यूनातिरेक-स्वराक्षर-भ्रंष-प्रायश्चित्तार्थं  
सर्वप्रायश्चित्ताहुतीर् होष्यामि,  
प्राणायामञ्च करिष्ये 

इति सङ्कल्प्य

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/baudhAyanaH/gRhyam/mantraH/yajuH/sarva-prastutiH/bhUr_bhuvas_suvas_svAhA.md">
<details open><summary><h5>भूर् भुव॒स् सु॒व॒स् स्वाहा॑ ...{Loading}...</h5></summary>
<details open><summary>विश्वास-प्रस्तुतिः</summary>

ओं भूर् भुव॒स् सुव॒स् स्वाहा॑ ॥  
(प्रजापतय इदं न मम) ॥१॥
</details>

<details><summary>मूलम्</summary>

ओं भूर् भुव॒स् सुव॒स् स्वाहा॑ ॥  
(प्रजापतय इदं न मम) ॥१॥
</details>
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/3/7_achChidra-prAyashchittAdi/11/35_anAjnAtay.NyadAjnAtam_yajnasya.md">
<details open><summary><h4>35 अनाज्ञातय्ँयदाज्ञातम् यज्ञस्य ...{Loading}...</h4></summary>

अना॑ज्ञात॒य्ँयदाज्ञा॑तम् ।  
य॒ज्ञस्य॑ क्रि॒यते॒ मिथु॑ ।  
अग्ने॒ तद॑स्य कल्पय ।  
त्वँ हि वेत्थ॑ यथात॒थम् ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/3/7_achChidra-prAyashchittAdi/11/38_puruShasammito_yajnaH.md">
<details open><summary><h4>38 पुरुषसम्मितो यज्ञः ...{Loading}...</h4></summary>

पुरु॑षसम्मितो य॒ज्ञः ।  
य॒ज्ञᳶ पुरु॑षसम्मितः ।  
अग्ने॒ तद॑स्य कल्पय ।  
त्वँ हि वेत्थ॑ यथात॒थम् ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/3/7_achChidra-prAyashchittAdi/11/41_yatpAkatrA_manasA.md">
<details open><summary><h4>41 यत्पाकत्रा मनसा ...{Loading}...</h4></summary>

यत्पा॑क॒त्रा मन॑सा दी॒नद॑क्षा॒ न ।  
य॒ज्ञस्य॑ म॒न्वते॒ मर्ता॑सः ।  
अ॒ग्निष्टद्धोता॑ क्रतु॒विद्वि॑जा॒नन् ।  
यजि॑ष्ठो दे॒वाँ ऋ॑तु॒शो य॑जाति ॥115॥
</details>
</div>
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/04/001/04_tvaM_no.md">
<details open><summary><h2>०४ त्वं नो ...{Loading}...</h2></summary>

त्व᳓न् नो अग्ने व᳓रुणस्य विद्वा᳓न्  
देव᳓स्य हे᳓डो᳓+++(=क्रोधो )+++ ऽव यासिसीष्ठाः+++(=यक्षीष्ठाः)+++ ।  
य᳓जिष्ठो +++(हविर्)+++व᳓ह्नितमश् शो᳓शुचानो+++(=देदीप्यमानः)+++  
वि᳓श्वा द्वे᳓षाँसि प्र᳓ मुमुग्ध्य् अस्म᳓त् ।

+++(अग्नीवरुणाभ्याम् इदं न मम)+++
</details>
</div>
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/04/001/05_sa_tvaM.md">
<details open><summary><h2>०५ स त्वं ...{Loading}...</h2></summary>

स᳓ त्व᳓न् नो अग्ने ऽवमो᳓+++(=मूलभूतो)+++ **भव**+ऊती᳓+++(त्या)+++  
+++(“अग्निरवमो देवतानां विष्णुः परमः” इति ब्राह्मणम्)+++  
ने᳓दिष्ठो+++(=अन्तिकतमो)+++ अस्या᳓ उष᳓सो व्यु᳙ष्टौ+++(=व्युष्टायाम्)+++ ।  
**अ᳓व यक्ष्व** नो व᳓रुणँ, **र᳓राणो**  
**वीहि᳓**+++(=खाद)+++ मृडीकँ᳓+++(=सुखयितारं [हविः])+++ सुह᳓वो न **एधि** ।

+++(अग्नीवरुणाभ्याम् इदं न मम)+++
</details>
</div>

### व्याहृतिहोमाः
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/baudhAyanaH/gRhyam/mantraH/yajuH/sarva-prastutiH/vyAhRti-homAH_4.md">
<details open><summary><h5>व्याहृति-होमाः ४ ...{Loading}...</h5></summary>
<details open><summary>विश्वास-प्रस्तुतिः</summary>

(ओं) भूस्स्वाहा॑ ॥
(अ॒ग्नय॑ +इ॒दं न म॑म)

(ओं) भुव॒स्स्वाहा॑ ॥
(वा॒यव॑ +इ॒दं न म॑म)

(ओं) सुव॒स्स्वाहा॑ ॥  
(सूर्या॑य +इ॒दं न म॑म)

(ओं) भूर्भुव॒स्सुव॒स्स्वाहा॑ ॥  
(प्र॒जाप॑तय +इ॒दं न म॑म)  
</details>

<details><summary>मूलम्</summary>

(ओं) भूस्स्वाहा॑ ॥
(अग्नय इदं न मम)

(ओं) भुव॒स्स्वाहा॑ ॥
(वायव इदं न मम)

(ओं) सुव॒स्स्वाहा॑ ॥  
(सूर्याय इदं न मम)

(ओं) भूर्भुव॒स्सुव॒स्स्वाहा॑ ॥  
(प्रजापतय इदं न मम)  

</details>
</details>
</div>  

### पूर्णाहुति-प्राणायामौ

> ओं विष्ण॑वे॒ स्वाहा॑ ॥ (विष्णव इदं न मम)  ॥११॥

इति पूर्णाहुतिः

प्राणायामः ।

[[118]]

### परिषेचनम्, प्रणीताविमोकः
**प्राचीनावीती**,  
तूष्णीम् अप्रदक्षिणं परिषेचनं, प्रणीतावोक्षणम् । 

प्रणीतिपात्रं पश्चान् निधाय,  
प्रणीतासु अपः अविच्छिन्नधारया आनीय,  
‘प्राच्यां' इत्यादिक्रमेण (प्राच्यां, दक्षिणायां, प्रतीच्याम्, उदीच्याम्, ऊर्ध्वायां, भूमौ)  
प्रतिदिशं सकृत् व्युत्सिच्य,

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_09/18_samudraM_vaH.md">
<details open><summary><h5>१८ समुद्रं वः ...{Loading}...</h5></summary>

स॒मु॒द्रं वः॒ प्रहि॑णोमि॒  
स्वां योनि॒म् अपि॑ गच्छत ।  
अच्छि॑द्रः प्र॒जया॑ भूयासं॒  
मा परा॑ सेचि॒ मत् पयः॑ ॥ (9)

</details>
</div>  

आत्मानं प्रोक्षयेत् ॥

### उपस्थानानि
**उपवीती** -
ब्रह्मोद्वासनम्।  
"अग्ने नयेति" उपस्थानम् ।

<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/01/189/01_agne_naya.md">
<details open><summary><h5>०१ अग्ने नय ...{Loading}...</h5></summary>

अ᳓ग्ने **न᳓य** सुप᳓था **राये᳓** अस्मा᳓न्  
वि᳓श्वानि देव वयु᳓नानि+++(=ज्ञानानि)+++ विद्वा᳓न् ।  
**युयोध्य्**+++(=अपनय)+++ अ᳙स्मज्-जुहुराण᳓म्+++(=कुटिलकारि)+++ ए᳓नो  
भू᳓यिष्ठान् ते **न᳓म-उक्तिव्ँ विधेम** ॥

</details>
</div>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantrAdi/mantrahInam_hutAshana.md">
<details open><summary><h5>मन्त्रहीनं - हुताशन ...{Loading}...</h5></summary>

(अग्नये नमः)

<details open><summary>विश्वास-प्रस्तुतिः</summary>

मन्त्रहीनं क्रियाहीनं  
भक्तिहीनं हुताशन ।  
यद्धुतं तु मया देव  
परिपूर्णं तदस्तु ते ॥  
</details>

<details><summary>मूलम्</summary>

मन्त्रहीनं क्रियाहीनं  
भक्तिहीनं हुताशन ।  
यद्धुतं तु मया देव  
परिपूर्णं तदस्तु ते ॥
</details>
</details>
</div>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/paddhatiH/shrIvaiShNavaH/mantrAdi/prAyashcittAny_asheShANi.md">
<details open><summary><h5>प्रायश्चित्तान्यशेषाणि ...{Loading}...</h5></summary>
<details open><summary>विश्वास-प्रस्तुतिः</summary>

प्रायश्चित्तान्य् अशेषाणि  
तपः कर्मात्मकानि वै ।  
यानि तेषाम् अशेषाणां  
कृष्णानुस्मरणं परम् ॥
</details>

<details><summary>मूलम्</summary>

प्रायश्चित्तान्यशेषाणि  
तपः कर्मात्मकानि वै ।  
यानि तेषामशेषाणां  
कृष्णानुस्मरणं परम्॥
</details>

(कृष्ण कृष्ण कृष्ण॥)
</details>
</div>

इत्युक्त्वा, प्रणम्य अभिवाद्य,

**प्राचीनावीती** - 

> पिता पितामहश् चैव  
तथैव प्रपितामहः ।  
मम तृप्तिं प्रयान्त्व् अद्य  
होमाप्यायित-मूर्तयः ॥

> स्वामिनः! अद्यानुष्ठिते मम पितुः (प्रत्याब्दिक)-श्राद्ध-होम-कर्मणि  
मन्त्रलोपे क्रियालोपे द्रव्यलोपे नियमलोपे सत्य् अपि  
सर्वं यथाशास्त्रानुष्ठितं भूयाद् इति भवन्तो ऽनुगृह्णन्तु 

इति प्रार्थना ।  
"तथाऽस्तु" इति प्रतिवचनम् ॥

[[119]]
