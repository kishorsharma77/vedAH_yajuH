+++
title = "२३ 'शतायुधाय'"

+++
'शतायुधाय' इति पञ्च,

<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/02/34_shatAyudhAya_shatavIryAya.md">
<details open><summary><h4>34 शतायुधाय शतवीर्याय ...{Loading}...</h4></summary>

श॒तायु॑धाय श॒तवी॑र्याय  
श॒तोत॑ये ऽभिमाति॒-षाहे॑ +++(नमः)+++।
श॒तय्ँ यो न॑श् श॒रदो॒ **अजी॑ता॒न्**  
इन्द्रो॑ **नेष॒द्** अति॑ दुरि॒तानि॒ विश्वा॑ ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/02/38_ye_chatvArapH.md">
<details open><summary><h4>38 ये चत्वारᳶ ...{Loading}...</h4></summary>

ये च॒त्वारᳶ॑ प॒थयो॑+++(=पन्थानो)+++ देव॒याना॑  
अन्त॒रा द्यावा॑-पृथि॒वी **वि॒यन्ति॑** ।  
तेषाय्ँ॒ यो अ-ज्या॑नि॒म्+++(←ज्या जरायां)+++ अ-जी॑तिम् **आ॒वहा॒त्** -  
तस्मै॑ नो देवाᳶ **परि॑ दत्ते॒ह** सर्वे॑ ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/02/42_grIShmo_hemanta.md">
<details open><summary><h4>42 ग्रीष्मो हेमन्त ...{Loading}...</h4></summary>

ग्री॒ष्मो हे॑म॒न्त उ॒त नो॑ वस॒न्तश्  
श॒रद् व॒र्षास् सु॑वि॒तन्+++(←सू)+++ नो॑ **अस्तु** ।  
तेषा॑म् ऋतू॒नाँ श॒त-शा॑रदानान्  
निवा॒त ए॑षा॒म् अभ॑ये **स्याम** ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/02/46_iduvathsarAya_parivathsarAya.md">
<details open><summary><h4>46 इदुवत्सराय परिवत्सराय ...{Loading}...</h4></summary>

इ॒दु॒व॒त्स॒राय॑+++(=संवत्सर+२)+++ परिवत्स॒राय॑+++(=संवत्सर+१)+++  
सव्ँवत्स॒राय॑ **कृणुता** बृ॒हन् नमः॑ ।   
तेषाव्ँ॑ व॒यँ सु॑म॒तौ य॒ज्ञिया॑ना॒ञ्  
ज्योग् अजी॑ता॒ अह॑तास् **स्याम** ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/7/02/50_bhadrAn_nash.md">
<details open><summary><h4>50 भद्रान् नश् ...{Loading}...</h4></summary>

भ॒द्रान् न॒श् श्रेय॒स् **सम॑नैष्ट** देवा॒स्!  
त्वया॑ ऽव॒सेन॒+++(←अव=रक्षणे)+++ **सम॑शीमहि** त्वा +++(सोम!)+++।   
स नो॑ मयो॒-भूᳶ पि॑तो+++(=अन्न)+++ **आ वि॑शस्व॒**  
शन् तो॒काय॑ त॒नुवे॑ स्यो॒नः ।
</details>
</div>
