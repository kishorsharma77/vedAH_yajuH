+++
title = "०२ व्रतारम्भः"

+++

काण्डानां सङ्कीर्णत्वेन  
काण्डोपाकरण--काण्डोत्सर्जनानाम् अभावेऽपि  
यदा कदाचिद् उत्तरायणे विवाहात् प्राक्  
व्रतानि उत्सर्जनान्तानि कुर्यात् ।  

## ब्रह्मचर्य-व्रत-लोप-प्रायश्चित्तम्
ब्रह्मचारी "नमस्सदस" इति सदस्यान् प्रणम्य,  

> स्वामिनः भवत्...... स्वीकृत्य,  
> मम ब्रह्मचर्य-व्रत-लोप-प्रायश्चित्तं कर्तुं योग्यता-सिद्धिम् अनुगृहाण

इति प्रार्थ्य,  
तैर् अनुज्ञातः, प्राणानायम्य, 

> श्रीगोविन्देत्यादि …  
> भगवत्प्रीत्यर्थं गोत्रस्य शर्मणः मम  
> उपनयन-प्रभृति एतत्-क्षण-पर्यन्तं  
> ब्रह्मचर्य--व्रत-लोप--प्रायश्चित्तार्थं  
> प्राजापत्य-कृच्छ्राणि हिरण्य-रूपेण करिष्य 

इति सङ्कल्प्य, 
हिरण्यं गृहीत्वा, 

> हिरण्यगर्भ--प्रयच्छ मे, 

इत्युक्त्वा, 

> इमानि हिरण्यानि मम ब्रह्मचर्य-व्रत-लोप-प्रायश्चित्तार्थं  
> प्राजापत्य-कृच्छ्र-रूपाणि नाना-गोत्रेभ्यस् संप्रददे, न मम 

इति साक्षतं जलं भूमौ निक्षिप्य,  
ब्राह्मणेभ्यो दत्वा,  
सदस्यान् प्रणम्य,  

> मया ऽनुष्ठितं मम ब्रह्मचर्यव्रतलोपप्रायश्चित्तं  
> यथाशास्त्रम् अनुष्ठितम् अस्त्विति भवन्तो ब्रुवन्तु 

इति प्रार्थ्य, "तथास्तु यथाशास्त्रानुष्ठितमस्त्व्" इति तैरनुज्ञातः।  

## सङ्कल्पः
व्रताङ्गम् उप्त-केशं स्नातं शिष्यं  
दक्षिणत उपवेश्य-

आचार्यः 'नमस्सदस' इति सदस्यान् प्रणम्य,  
यथाशक्ति दक्षिणां दत्वा,

> गोत्रं शर्माणमिमं माणवकं प्राजापत्य-सौम्याग्नेय--वैश्व-देव--व्रत--तद्-उत्सर्जनैश् च संस्कर्तुं योग्यतासिद्धिमनुगृहाण

इति प्रार्थ्य,

[[87]]

"तथा ऽस्त्व्" इत्यनुज्ञातः,  
उपविश्य,  