+++
title = "०८ कर्म-मध्ये ऽग्नि-नाशे"

+++
कर्ममध्येऽग्निनाशे 'अयं ते योनिः' इति समिधि भस्म समारोप्य 


<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/2/5_upahomAdi/8/19_ayante_yonir.md">
<details open><summary><h5>19 अयन्ते योनिर् ...{Loading}...</h5></summary>

अ॒यन् ते॒ **योनि॑र्** ऋ॒त्वियः॑ ।  
यतो॑ जा॒तो **अरो॑चथाः** ।  
तञ् जा॒नन्न् अ॑ग्न॒ **आ रो॑ह** +++(→ सीदेति शाकले)+++ ।  
अथा॑ नो **वर्धया र॒यिम्** ।  

</details>
</div>  

अन्यस्मिन् अग्नौ तां समिधं 'आजुह्वानः' ‘उद्बुध्यस्व' इति द्वाभ्याम् आधाय  

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/4/6/05_chityAm_agni-sthApanAdi-mAruta-homAntam/07_AjuhvAnas_supratIkapH.md">
<details open><summary><h5>07 आजुह्वानस् सुप्रतीकᳶ ...{Loading}...</h5></summary>

**आ॒जुह्वा॑नस्**+++(=हूयमानः)+++ सु॒-प्रती॑कᳶ पु॒रस्ता॒द्  
अग्ने॒ स्वाय्ँ योनि॒म् **आ सी॑द** सा॒ध्या+++(→ साधु॒या माध्यन्दिने)+++ ।  
अ॒स्मिन्थ् स॒ध-स्थे॒, अध्य् उत्त॑रस्मि॒न्   
विश्वे॑ देवाः॒! यज॑मानश् च **सीदत** ।
</details>
</div>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/4/7/13_agniyogaH_punashchitishcha/45_udbudhyasvAgne_prati.md">
<details open><summary><h5>45 उद्बुध्यस्वाग्ने प्रति ...{Loading}...</h5></summary>

**उद्बु॑ध्यस्वाग्ने॒** प्रति॑ जागृह्य्  
एनम् इष्टा-पू॒र्ते सꣳसृ॑जेथाम॒यञ्च॑ ।   
पुन॑ᳵ **कृ॒ण्वꣵस्** त्वा॑ पि॒तर॒य्ँ युवा॑नम्  
**अ॒न्वाताꣳ॑सी॒त्** त्वयि॒ तन्तु॑म् ए॒तम् ।
</details>
</div>  



प्रणवेन 'भूरग्नये च' इति चतुर्भिः, 

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/04_bhUr_agnaye/">
<details open><summary><h5>०४ भूर् अग्नये ...{Loading}...</h5></summary>


भूर॒ग्नये॑ च पृथि॒व्यै च॑ मह॒ते च॒ स्वाहा॑॥  
भुवो॑ वा॒यवे॑ चा॒न्तरि॑ख्षाय च मह॒ते च॒ स्वाहा॑॥  
सुव॑रादि॒त्याय॑ च दि॒वे च॑ मह॒ते च॒ स्वाहा॑॥  
भूर्भुव॒स्सुव॑श्च॒न्द्रम॑से च॒ नक्ष॑त्रेभ्यश्च दि॒ग्भ्यश्च॑ मह॒ते  च॒ स्वाहा॑॥  
नमो॑ दे॒वेभ्य॑स् स्व॒धा पि॒तृभ्यो॒, भूर्भुव॒स्सुव॒र्मह॒रोम् । (14) - । 4 ।

</details>
</div>  

'मनो ज्योतिर्जुषताम्' इति जुहुयात् । 

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/5_punarAdheyAdi/03_punar-AdhAna-mantrAH/mano_jyotir.md">
<details open><summary><h5>मनो ज्योतिर् ...{Loading}...</h5></summary>


मनो॒ ज्योति॑र् **जुषता॒म्**, आज्य॒व्ँ  
विच्छि॑न्नय्ँ **य॒ज्ञꣳ सम्** इ॒मन् **द॑धातु** ।  
**बृह॒स्पति॑स् तनुताम्** इ॒मन् नो॒,  
विश्वे॑ दे॒वा इ॒ह **मा॑दयन्ताम्** ॥
</details>
</div>
