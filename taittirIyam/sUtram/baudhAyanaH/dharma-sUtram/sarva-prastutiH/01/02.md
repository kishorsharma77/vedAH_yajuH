+++
title = "०२"

+++

०१  पञ्चधा विप्रतिपत्तिर् दक्षिणतस् तथोत्तरतः ॥
०२  यानि दक्षिणतस् तानि व्याख्यास्यामः ॥
०३  यथैतद् अनुपेतेन सह भोजनं स्त्रिया सह भोजनंपर्युषितभोजनं मातुलपितृस्वसृदुहितृगमनम् इति ॥
०४  अथोत्तरत ऊर्णाविक्रयः सीधुपानम् उभयतोदद्भिर्व्यवहार आयुधीयकं समुद्रसंयानम् इति ॥
०५  इतरद् इतरस्मिन् कुर्वन् दुष्यतीतरद् इतरस्मिन् ॥
०६  तत्र तत्र देशप्रामाण्यम् एव स्यात् ॥
०७  मिथ्यैतद् इति गौतमः ॥
०८  उभयं चैव । नाद्रियेत शिष्टस्मृतिविरोधदर्शनात् ॥
०९  प्राग् आदर्शात् प्रत्यक् कनखलाद् दक्षिणेनहिमवन्तम् उदक् पारियात्रम् एतद् आर्यावर्तम् । तस्मिन् य आचारः सप्रमाणम् ॥ [k: कालकवनाद्]
१०  गङ्गायमुनयोर् अन्तरम् इत्य् एके ॥
११  अथाप्य् अत्र भाल्लविनो गाथाम् उदाहरन्ति ॥
१२  पश्चात् सिन्धुर् विधरणी सूर्यस्योदयनं पुरः ।  <br>यावत् कृष्णा विधावन्ति तावद् धि ब्रह्मवर्चसम् ॥ इति ॥
१३  अवन्तयो ऽङ्गमगधाः सुराष्ट्रा दक्षिणापथाः ।  <br>उपावृद्सिन्धुसौवीरा एते संकीर्णयोनयः ॥
१४  आरट्टान् कारस्करान् पुण्ड्रान् सौवीरान् वङ्गान् कलिङ्गान्प्रानूनान् इति च गत्वा पुनस्तोमेन यजेत सर्वपृष्ठया वा ॥
१५  अथाप्य् उदाहरन्ति ।  <br>पद्भ्यां स कुरुते पापं यः कलिङ्गान् प्रपद्यते ।  <br>ऋषयो निष्कृतिं तस्य प्राहुर् वैश्वानरं हविः ॥
१६  बहूनाम् अपि दोषाणां कृतानां दोषनिर्णये ।  <br>पवित्रेष्टिं प्रशंसन्ति सा हि पावनमुत्तमम् ॥ इति ॥ [न्।ब्।: गेन्देर् दिसग्रेएमेन्त्]
१७  अथाप्य् उदाहरन्ति ।  <br>वैश्वानरीं व्रातपतीं पवित्रेष्टिं तथैव च ।  <br>ऋतव् ऋतौ प्रयुञ्जानः पापेभ्यो विप्रमुच्यते ॥ पापेभ्योविप्रमुच्यत इति ॥
