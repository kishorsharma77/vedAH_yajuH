+++
title = "०४"

+++

०१  धर्मार्थौ यत्र न स्यातां शुश्रूषा वापि तद्विधा ।  <br>विद्यया सह मर्तव्यं न चैनाम् ऊषरे वपेत् ॥ [च्फ़्। म् २।११२]
०२  अग्निर् इव कक्षं दहति ब्रह्म पृष्टम् अनादृतम् ।  <br>तस्माद् वै शक्यं न ब्रूयाद् ब्रह्म मानम् अकुर्वताम् ॥ इति ॥
०३  एवास्मै [k: अत्रैवास्मै] वचो वेदयन्ते ॥
०४  ब्रह्म वै मृत्यवे प्रजाः प्रायच्छत् । तस्मै ब्रह्मचारिणमेव न प्रायच्छत् । सो ऽब्रवीद् अस्तु मह्यम् अप्य् एतस्मिन् भाग इति । याम् एव रात्रिं समिधं नाहरातईति ॥
०५  तस्माद् ब्रह्मचारी यां रात्रिं समिधं नाहरत्य् आयुषएव ताम् अवदाय वसति । तस्माद् ब्रह्मचारी समिधम् आहरेन् नेदायुषो ऽवदाय वसानीति ॥
०६  दीर्गसत्त्रं वय् एष उपैति यो ब्रह्मचर्यम् उपैति । स यामुपयन् समिधम् आदधाति सा प्रायणीयाथ यां स्नास्यन्सोदयनीयाथ या अन्तरेण सत्त्र्या एवास्य ताः ॥
०७  ब्राह्मणो वै ब्रह्मचर्यम् उपयंश् चतुर्धा भूतानिप्रविशत्य् अग्निं पदा मृत्युं पदाचार्यं पदात्मन्य् एवास्यचतुर्थः पादः परिशिष्यते ।  <br>स यद् अग्नौ समिधम् आदधाति य एवास्याग्नौ पादस् तमेव तेन परिक्रीणाति तं संस्कृत्यात्मन् धत्ते स एनम् आविशति ।  <br>अथ यद् आत्मानं दरिद्रीक्रित्याह्रीर् भूत्वा भिक्षतेब्रह्मचर्यं चरति य एवास्य मृत्यौ पादस् तम् एव तेन परिक्रीणातितं संस्कृत्यात्मन् धत्ते स एनम् आविशति ।  <br>अथ यद् आचार्यवचः करोति य एवास्याचार्ये पादस् तमेव तेन परिक्रीणाति तं संस्कृत्यात्मन् धत्ते स एनम् आविशति ।  <br>अथ यत् स्वाध्यायम् अधीते य एवास्यात्मनि पादस् तमेव तेन परिक्रीणाति तं संस्कृत्यात्मन् धत्ते स एनम् आविशति ।  <br>न ह वै स्नात्वा भिक्षेत । अपि ह वै स्नात्वा भिक्षांचरत्य् अपि ज्ञातीनाम् अशनायापि पितृ̄णाम् अन्याभ्यः क्रियाभ्यः ।  <br>स यद् अन्यां भिक्षितव्यां न विन्देतापि स्वामेवाचार्यजायां भिक्षेताथो स्वां मातरम् ।  <br>नैनं सप्तम्य् अभिक्षितातीयात् ।  <br>भैक्षस्याचरणे दोषः पावकस्यासमिन्धने ।  <br>सप्तरात्रम् अकृत्वैतद् अवकीर्णिव्रतं चरेत् ॥
७०  तम् एवं विद्वांसम् एवं चरन्तं सर्वे वेदा आविशन्ति ॥
०८  यथा ह वा अग्निः समिद्धो रोचत एवं ह वय् एष स्नात्वारोचते य एवं विद्वान् ब्रह्मचर्यं चरतीति ब्राह्मणम् । इतिब्राह्मणम् ॥
