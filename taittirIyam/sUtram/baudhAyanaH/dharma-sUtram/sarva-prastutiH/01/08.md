+++
title = "०८"

+++

०१  अथातः शौचाधिष्ठानम् ॥
०२  अद्भिः शुध्यन्ति गात्राणि बुद्धिर् ज्ञानेन शुध्यति ।  <br>अहिंसया च भूतात्मा मनः सत्येन शुध्यति ॥ इति ॥
०३  मनःशुद्धिर् अन्तःशौचम् ॥
०४  बहिःशौचं व्याख्यास्यामः ॥
०५  कौशं सौत्रं वा त्रिस्त्रिवृद् यज्ञोपवीतम् ॥
०६  आ नाभेः ॥
०७  दक्षिणं बाहुम् उद्धृत्य सव्यम् अवधाय शिरो ऽवदध्यात् ॥
०८  विपरीतं पितृभ्यः ॥
०९  कण्ठे ऽवसक्तं निवीतम् ॥
१०  अधो ऽवसक्तं अधोवीतम् ॥
११  प्राङ्मुख उदङ्मुखो वासीनः शौचम् आरभेत शुचौ देशेदक्षिणम् बाहुं जान्वन्तरा कृत्वा प्रक्षाल्य पादौ पाणी चामणिबन्धात् ॥
१२  पादप्रक्षालनोच्छेषणेन नाचामेत् ॥
१३  यद्य् आचामेद् भूमौ स्रावयित्वाचामेत् ॥
१४  ब्राह्मेण तीर्थेनाचामेत् ॥
१५  अङ्गुष्ठमूलं ब्राह्मं तीर्थम् ॥
१६  अङ्गुष्ठाग्रं पित्र्यम् अङ्गुल्यग्रं दैवम् अङ्गुलिमूलम् आर्षम् ॥
१७  नाङ्गुलीभिर् न सबुद्बुदाभिर् न सफेनाभिर् नोष्णाभिर्न क्षाराभिर् न लवणाभिर् न कलुषाभिर् न विवर्णाभिर् नदुर्गन्धरसाभिः ॥
१८  न हसन् न जल्पन् न तिष्ठन् न विलोकयन् न प्रह्वो न प्रणतोन मुक्तशिखो न प्रावृतकण्ठो न वेष्टितशिरा न त्वरमाणोनायज्ञोपवीती न प्रसारितपादो न बद्धकक्ष्यो न बहिर्जानुःशब्दम् अकुर्वन् ॥
१९  त्रिर् अपो हृदयंगमाः पिबेत् ॥
२०  त्रिः परिमृजेत् ॥
२१  द्विर् इत्य् एके ॥
२२  सकृद् उभयं शूद्रस्य स्त्रियाश् च ॥
२३  अथाप्य् उदाहरन्ति ।  <br>गताभिर् हृदयं विप्रः कण्ठ्याभिः क्षत्रियः शुचिः ।  <br>वैश्यो ऽद्भिः प्राशिताभिः स्यात् स्त्रीशूद्रौ स्पृश्यचान्ततः ॥ इति ॥
२४  दन्तवद् दन्तसक्तेषु दन्तवत् तेषु धारणात् ।  <br>स्रस्तेषु तेषु नाचामेत् तेषां संस्राववच् छुचिः ॥ इति ॥
२५  अथाप्य् उदाहरन्ति ।  <br>दन्तवद् दन्तलग्नेषु यच् चाप्य् अन्तर् मुखे भवेत् ।  <br>आचान्तस्यावशिष्टं स्यान् निगिरन्न् एव तच् छुचिः ॥ इति ॥
२६  खान्य् अद्भिः संस्पृश्य पादौ नाभिं शिरः सव्यं पाणिमन्ततः ॥
२७  तैजसं चेद् आदायोच्छिष्टी स्यात् तदुदस्याचम्यादास्यन्न् अद्भिः प्रोक्षेत् ॥
२८  अथ चेद् अन्नेनोच्छिष्टी स्यात् तद् उदस्याचम्यादास्यन्नद्भिः प्रोक्षेत् ॥
२९  अथ चेद् अद्भिर् उच्छिष्टी स्यात् तद् उदस्याचम्यादास्यन्नद्भिः प्रोक्षेत् ॥
३०  एतद् एव विपरीतम् अमत्रे ॥
३१  वानस्पत्ये विकल्पः ॥
३२  तैजसानाम् उच्छिष्टानां गोशकृन्मृद्भस्मभिः परिमार्जनमन्यतमेन वा ॥
३३  ताम्ररजतसुवर्णानाम् अम्लैः ॥
३४  अमत्राणां दहनम् ॥
३५  दारवाणां तक्षणम् ॥
३६  वैणवानां गोमयेन ॥
३७  फलमयानां गोवालरज्ज्वा ॥
३८  कृष्णाजिनानां बिल्वतण्डुलैः ॥
३९  कुतपानाम् अरिष्टैः ॥
४०  और्णानाम् आदित्येन ॥
४१  क्षौमाणां गौरसर्षपकल्केन ॥
४२  मृदा चेलानाम् ॥
४३  चेलवच् चर्मणाम् ॥
४४  तैजसवद् उपलमणीनाम् ॥
४५  दारुवद् अस्थ्नाम् ॥
४६  क्षौमवच् छङ्खशृङ्गशुक्तिदन्तानाम् ॥
४७  पयसा वा ॥
४८  चक्षुर्घ्राणानुकूल्याद् वामूत्रपुरीषासृज्शुक्रकुणपस्पृष्टानां पूर्वोक्तानाम् अन्यतमेनत्रिःसप्तकृत्वः परिमार्जनम् ॥
४९  अतैजसानाम् एवंभूतानाम् उत्सर्गः ॥
५०  वचनाद् यज्ञे चमसपात्रानाम् ॥
५१  न सोमेनोच्छिष्टा भवन्तीति श्रुतिः ॥
५२  कालो ऽग्निर् मनसः शुद्धिर् उदकाद्युपलेपनम् ।  <br>अविज्ञातं च भूताणां षड्विधं शौचम् उच्यते ॥ इति ॥
५३  अथाप्य् उदाहरन्ति ।  <br>कालं देशं तथात्मानं द्रव्यं द्रव्यप्रयोजनम् । उपपत्तिम् अवस्थां च विज्ञाय शौचं शौचज्ञः कुशलो धर्मेप्सुःसमाचरेत् ॥
