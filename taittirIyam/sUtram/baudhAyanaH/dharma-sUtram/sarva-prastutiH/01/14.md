+++
title = "१४"

+++

०१  मृन्मयानां पात्राणाम् उच्छिष्टसमन्वारब्धानाम् अवकूलनम् ॥
०२  उच्छिष्टलेपोपहतानां पुनर्दहनम् ॥
०३  मूत्रपुरीषलोहितरेतःप्रभृत्युपहतानाम् उत्सर्गः ॥
०४  तैजसानां पात्राणां पूर्ववत् परिमृष्टानां प्रक्षालनम् ॥
०५  परिमार्जनद्रव्याणि गोशकृन्मृद्भस्मेति ॥
०६  मूत्रपुरीषलोहितरेतःप्रभृत्युपहतानां पुनर्करणम् ॥
०७  गोमूत्रे वा सप्तरात्रं परिशायनं महानद्यां वा ॥ [k: -द्यां वैवम्]
०८  एवम् अश्ममयानाम् ॥
०९  अलाबुबिल्वविनाडानां गोवालैः परिमार्जनम् ॥
१०  नडवेणुशरकुशव्यूतानां गोमयेनाद्भिर् इति प्रक्षालनम् ॥
११  व्रीहीणाम् उपघाते प्रक्षाल्यावशोषणम् ॥
१२  बहूनां तु प्रोक्षणम् ॥
१३  तण्डुलानाम् उत्सर्गः ॥
१४  एवं सिद्धहविषाम् ॥
१५  महतां श्ववायसप्रभृत्युपहतानां तं देशंपुरुषान्नम् उद्धृत्य । पवमानः सुवर्जन इति । एतेनानुवाकेनाभ्युक्षणम् ॥
१६  मधूदके पयोविकारे च पात्रात् पात्रान्तरानयनेशौचम् ॥
१७  एवं तैलसर्पिषी उच्छिष्टसमन्वारब्धेउदके ऽवधायोपयोजयेत् ॥
१८  अमेध्याभ्याधाने समारोप्याग्निं मथित्वा पवमानेष्टिः ॥
१९  शौचदेशमन्त्रावृदर्थद्रव्यसंस्कारकालभेदेषुपूर्वपूर्वप्राधान्यम् । पूर्वपूर्वप्राधान्यम् ॥
