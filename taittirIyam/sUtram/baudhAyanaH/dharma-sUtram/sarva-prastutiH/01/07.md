+++
title = "०७"

+++

०१  कमण्डलुर् द्विजातीनां शौचार्थं विहितः पुरा ।  <br>ब्रह्मणा मुनिमुख्यैश् च तस्मात् तं धारयेत् सदा ॥  <br>ततः शौचं ततः पानं संध्योपासनम् एव च ।  <br>निर्विशङ्केन कर्तव्यं यदीच्छेच् छ्रेय आत्मनः ॥
०२  कुर्याच् छुद्धेन मनसा न चित्तं दूषयेद् बुधः । सहकमण्डलुनोत्पन्नः स्वयंभूस् तस्मात् कमण्डलुना चरेत् ॥
०३  मूत्रपुरीषे कुर्वन् दक्षिणे हस्ते गृह्णाति सव्य आचमनीयम् । एतत् सिध्यति साधूनाम् ॥
०४  यथा हि सोमसंयोगाच् चमसो मेध्य उच्यते ।  <br>अपां तथैव संयोगान् नित्यो मेध्यः कमण्डलुः ॥
०५  पितृदेवाग्निकार्येषु तस्मात् तं परिवर्जयेत् ॥
०६  तस्माद् विना कमण्डलुना नाध्वानं व्रजेन् न सीमन्तं नगृहाद् गृहम् ॥
०७  पदम् अपि न गच्छेद् इषुमात्राद् इत्य् एके ॥
०८  यद् इच्छेद् धर्मसंततिम् इति बौधायनः ॥
०९  ऋग्विधेनेति वाग् वदति । ऋग्विधेनेति वाग् वदति ॥ [k: ऋग्विधम् ऋग्विधानं वाग् वदति ऋग्विधम् ऋग्विधानं वाग् वदति ॥]
