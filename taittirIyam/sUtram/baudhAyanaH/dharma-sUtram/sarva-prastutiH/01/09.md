+++
title = "०९"

+++

०१  नित्यं शुद्धः कारुहस्तः पण्यं यच् च प्रसारितम् ।  <br>ब्रह्मचारिगतं भैक्षं नित्यं मेध्यम् इति श्रुतिः ॥
०२  वत्सः प्रस्नवने मेध्यः शकुनिः फलशातने ।  <br>स्त्रियश् च रतिसंसर्गे श्वा मृगग्रहणे शुचिः ॥
०३  आकराः शुचयः सर्वे वर्जयित्वा सुराकरम् ।  <br>अदूष्याः संतता धारा वातोद्भूताश् च रेणवः ॥
०४  अमेध्येषु च ये वृक्षा उप्ताः पुष्पफलोपगाः ।  <br>तेषाम् अपि न दुष्यन्ति पुष्पाणि च फलानि च ॥
०५  चैत्यवृक्षं चितिं यूपं चण्डालं वेदविक्रयम् ।  <br>एतानि ब्राह्मणः स्पृष्ट्वा सचेलो जलम् आविशेत् ॥
०६  आत्मशय्यासनं वस्त्रं जायापत्यं कमण्डलुः ।  <br>शुचीन्य् आत्मन एतानि परेषाम् अशुचीनि तु ॥
०७  आसनं शयनं यानं नावः पथि तृणानि च ।  <br>चण्डालपतितस्पृष्टं मारुतेनैव शुध्यति ॥
०८  खलक्षेत्रेषु यद् धान्यं कूपवापीषु यज् जलम् ।  <br>अभोज्याद् अपि तद् भोज्यं यच् च गोष्ठगतं पयः ॥
०९  त्रीणि देवाः पवित्राणि ब्राह्मणानाम् अकल्पयन् ।  <br>अदृष्टम् अद्भिर् निर्णिक्तं यच् च वाचा प्रशस्यते ॥
१०  आपः पवित्रं भूमिगता गोतृप्तिर् यासु जायते ।  <br>अव्याप्ताश् चेद् अमेध्येन गन्धवर्णरसान्विताः ॥
११  भूमेस् तु संमार्जनप्रोक्षणोपलेपनावस्तरणोल्लेखनैर्यथास्थानं दोषविशेषात् प्रायत्यम् ॥
१२  अथाप्य् उदाहरन्ति ॥
