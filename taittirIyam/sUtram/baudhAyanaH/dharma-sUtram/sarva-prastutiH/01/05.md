+++
title = "०५"

+++

०१  अथ स्नातकस्य ॥
०२  अन्तर्वास उत्तरीयम् ॥
०३  वैणवं दण्डं धारयेत् ॥
०४  सोदकं च कमण्डलुम् ॥
०५  द्वियज्ञोपवीती ॥
०६  उष्णीषम् अजिनम् उत्तरीयम् उपानहौ छत्त्रं चोपासनंदर्शपूर्णमासौ ॥
०७  पर्वसु च केशश्मश्रुलोमनखवापनम् ॥
०८  तस्य वृत्तिः ॥
०९  ब्राह्मणराजन्यवैश्यरथकारेष्व् आमं लिप्सेत ॥
१०  भैक्षं वा ॥
११  वाग्यतस् तिष्ठेत् ॥
१२  सर्वाणि चास्य देवपितृसंयुक्तानि पाकयज्ञसंस्थानिभूतिकर्मानि कुर्वीतेति ॥
१३  एतेन विधिना प्रजापतेः परमेष्ठिनः परमऋषयः परमांकाष्ठां गच्छन्तीति बौधायनः ॥
