+++
title = "०३"

+++

०१  अष्टाचत्वारिंशद् वर्षाणि पौराणं वेदब्रह्मचर्यम् ॥
०२  चतुर्विंशतिं द्वादश वा प्रतिवेदम् ॥
०३  संवत्सरावमं वा प्रतिकाण्डम् ॥
०४  ग्रहणान्तं वा जीवितस्यास्थिरत्वात् ॥
०५  कृष्णकेशो ऽग्नीन् आदधीतेति श्रुतिः ॥
०६  नास्य कर्म नियच्छन्ति किंचिद् आ मौञ्जिबन्धनात् ।  <br>वृत्त्या शूद्रसमो ह्य् एष यावद् वेदेन जायते ॥ इति ॥
०७  गर्भादिः संख्या वर्षाणाम् । तदष्टमेषु ब्राह्मणमुपनयीत ॥
०८  त्र्यधिकेषु राजन्यम् ॥
०९  तस्माद् एकाधिकेषु वैश्यम् ॥
१०  वसन्तो ग्रीष्मः शरद् इत्य् ऋतवो वर्णानुपूर्व्येण ॥
११  गायत्रीत्रिष्टुब्जगतीभिर् यथाक्रमम् ॥
१२  आ षोडशाद् आ द्वाविंशाद् आ चतुर्विंशाद् अनात्यय एषां क्रमेण ॥
१३  मौञ्जी धनुर्ज्या शाणीति मेखलाः ॥
१४  कृष्णरुरुबस्ताजिनान्य् अजिनानि ॥
१५  मूर्धललाटनासाग्रप्रमाणा याज्ञिकस्य वृक्षस्य दण्डाः ॥
१६  भवत्पूर्वां भिक्षामध्यां याच्ञान्तां भिक्षां चरेत् सप्ताक्षरां क्षां च हिं च न वर्धयेत् ॥
१७  भवत्पूर्वां ब्राह्मणो भिक्षेत भवन्मध्यां राजन्योभवदन्तां वैश्यः सर्वेषु वर्णेषु ॥
१८  ते ब्राह्मणाद्याः स्वकर्मस्थाः ॥
१९  सदारण्यात् समिध आहृत्यादध्यात् ॥
२०  सत्यवादी ह्रीमान् अनहंकारः ॥
२१  पूर्वोत्थायी जघन्यसंवेशी ॥
२२  सर्वत्राप्रतिहतगुरुवाक्यो ऽन्यत्र पातकात् ॥
२३  यावदर्थसंभाषी स्त्रीभिः ॥
२४  नृत्तगीतवादित्रगन्धमाल्योपानक्छत्त्रधारणाञ्जनाभ्यञ्जनवर्जी ॥
२५  दक्षिणं दक्षिणेन सव्यं सव्येन चोपसंगृह्णीयात् ॥
२६  दीर्घम् आयुः स्वर्गं चेप्सन् कामम् अन्यस्मै साधुवृत्तायगुरुणानुज्ञातः ॥
२७  असाव् अहं भो इति श्रोत्रे संस्पृश्य मनःसमाधानार्थम् ॥
२८  अधस्ताज् जान्वोर् आ पद्भ्याम् ॥
२९  नासीनो नासीनाय न शयानो न शयानाय नाप्रयतोनाप्रयताय ॥
३०  शक्तिविषये मुहूर्तम् अपि नाप्रयतः स्यात् ॥
३१  समिद्धार्य् उदकुम्भपुष्पान्नहस्तो नाभिवादयेद् यच्चान्यद् अप्य् एवंयुक्तम् ॥
३२  न समवाये ऽभिवादयेद् अत्यन्तशः ॥
३३  भ्रातृपत्नीनां युवतीनां च गुरुप्त्नीनां जातवीर्यः ॥
३४  नौशिलाफलककुञ्जरप्रासादकटेषु चक्रवत्सु चादोषम्सहासनम् ॥
३५  प्रसाधनोत्सादनस्नापनोच्छिष्टबोजनानीति गुरोः ॥ [k: उच्छादन]
३६  उच्छिष्टवर्जनं तत्पुत्रे ऽनूचाने वा ॥ [k: वर्जं]
३७  प्रसाधनोत्सादनस्नापनवर्जनं च तत्पत्न्याम् ॥ [k: उच्छादन ॥। वर्जं]
३८  धावन्तम् अनुधावेद् गच्छन्तम् अनुगच्छेत् तिष्ठन्तमनुतिष्ठेत् ॥
३९  नाप्सु श्लाघमानःस्नायात् ॥ [k: श्लघमानः]
४०  दण्ड इव प्लवेत् ॥
४१  अब्राह्मणाद् अध्ययनम् आपदि ॥
४२  शुश्रूषानुव्रज्या च यावदध्ययनम् ॥
४३  तयोस् तद् एव पावनम् ॥
४४  भ्रातृपुत्रशिष्येषु चैवम् ॥
४५  ऋत्विज्श्वशुरपितृव्यमातुलानां तु यवीयसांप्रत्युत्थायाभिभाषणम् ॥
४६  प्रत्यभिवाद इति कात्यः ॥
४७  शिशाव् आङ्गिरसे दर्शनात् ॥
