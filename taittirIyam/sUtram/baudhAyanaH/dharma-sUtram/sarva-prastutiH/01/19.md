+++
title = "१९"

+++

०१  क्षत्रियवधे गोसहस्रम् ऋषभाधिकं राज्ञ उत्सृजेद्वैरनिर्यातनार्थम् [k: वैरनिर्यातनाम्] ॥
०२  शतं वैश्ये दश शूद्र ऋषभश् चात्राधिकः ॥
०३  शूद्रवधेन स्त्रीवधो गोवधश् चव्याख्यातो ऽन्यत्रात्रेय्या वधाद् धेन्वनडुहोश् च ॥
०४  वधे धेन्वनडुहोर् अन्ते चान्द्रायणं चरेत् ॥
०५  आत्रेय्या वधः क्षत्रियवधेन व्याख्यातः ॥
०६  हंसभासबर्हिणचक्रवाकप्रचलाककाकोलूकमण्डूक[k:कण्टक]डिड्डिक[k: डिड्डिकमण्डूक]डेरिकाश्वबभ्रुनकुलादीनांवधे शूद्रवत् ॥
०७  लोकसंग्रहणार्थं यथा दृष्टं श्रुतं वा साक्षीसाक्ष्यं ब्रूयात् ॥
०८  पादो ऽधर्मस्य कर्तारं पादो गच्छति साक्षिणम् ।  <br>पादः सभासदः सर्वान् पादो राजानम् ऋच्छति ॥  <br>राजा भवत्य् अनेनाश् च मुच्यन्ते च सभासदः ।  <br>एनो गच्छति कर्तारं यत्र निन्द्यो ह निन्द्यते ॥
०९  साक्षिणं चैवम् उद्दिष्टं यत्नात् पृच्छेद् विचक्षणः ॥
१०  यां रात्रिम् अजनिष्ठास् त्वं यां च रात्रिं मरिष्यसि ।  <br>एतयोर् अन्तरा यत् ते सुकृतं सुकृतं भवेत् ।
ब्ध्स् १।१०।१९।१०ए  तत् सर्वं राजगामि स्याद् अनृतं ब्रुवतस् तव ॥
११  त्रीन् एव च पितृ̄न् हन्ति त्रीन् एव च पितामहान् ।  <br>सप्त जातान् अजातांश् च साक्षी साक्ष्यं मृषा वदन् ॥
१२  हिरण्यार्थे अनृते हन्ति त्रीन् एव च पितामहान् ।  <br>पञ्च पश्वनृते हन्ति दश हन्ति गवानृते ॥  <br>शतम् अश्वानृते हन्ति सहस्रं पुरुषानृते ।  <br>सर्वं भूम्यनृते हन्ति साक्षी साक्ष्यं मृषा वदन् ॥
१३  चत्वारो वर्णाः पुत्रिणः साक्षिणः स्युर् अन्यत्रश्रोत्रियराजन्यप्रव्रजितमानुष्यहीनेभ्यः ॥
१४  स्मृतौ प्रधानतः प्रतिपत्तिः ॥
१५  अतो ऽन्यथा कर्तपत्यम् ॥
१६  द्वादशरात्रं तप्तं पयः पिबेत् कूश्माण्डैर् वाजुहुयाद् इति । कूश्माण्डैर् वा जुहुयाद् इति ॥
