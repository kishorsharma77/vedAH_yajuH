+++
title = "२१"

+++

०१  यथा युक्तो विवाहस् तथा युक्ता प्रजा भवतीतिविज्ञायते ॥
०२  अथाप्य् उदाहरन्ति । [क् अद्द्स्: साधवस् त्रिपुरुषम् आर्षाद्दश दैवाद् दश प्राजापत्याद् दश पूर्वान् दशापरान् आत्मानं चब्राह्मीपुत्र इति विज्ञायते ॥ वेदस्वीकरणशक्तिर् अप्य् एवंविधानामेव पुत्राणाम् भवतीति ॥]  <br>क्रीता द्रव्येण या नारी सा न पत्नी विधीयते ।  <br>सा न दैवे न सा पित्र्ये दासीं तां काश्यपो ऽब्रवीत् ॥
०३  शुल्केन ये प्रयच्छन्ति स्वसुतां लोभमोहिताः ।  <br>आत्मविक्रयिणः पापा महाकिल्बिषकारकाः ॥  <br>पतन्ति नरके घोरे घ्नन्ति चा सप्तमं कुलम् ।  <br>गमनागमनं चैव सर्वं शुल्के विधीयते ॥
०४  पौर्णमस्यष्टकामावास्याग्न्युत्पातभूमिकम्पश्मशानदेशपतिश्रोत्रियैकतीर्थप्रयाणेष्व् अहोरात्रम् अनध्यायः ॥
०५  वाते पूतिगन्धे नीहारे चनृत्तगीतवादित्ररुदितसामशब्देषु तावन्तं कालम् ॥
०६  स्तनयित्नुवर्षविद्युद्संनिपाते त्र्यहम् अनध्यायो ऽन्यत्रवर्षाकालात् ॥
०७  वर्षाकाले ऽपि वर्षवर्जम् अहोरात्रयोश् च तत्कालम् ॥
०८  पित्र्यप्रतिग्रहभोजनयोश् च तद्दिवसशेषम् ॥
०९  भोजनेष्व् आ जरणम् ॥
१०  पाणिमुखो हि ब्राह्मणः ॥
११  अथाप्य् उदाहरन्ति ।  <br>भुक्तं प्रतिगृहीतं च निर्विशेषम् इति श्रुतिः ॥
१२  पितर्य् उपरते त्रिरात्रम् ॥ [k: पितुर्य्]
१३  द्वयम् उ ह वै सुश्रवसो ऽनूचानस्य रेतोब्राह्मणस्योर्ध्वं नाभेर् अधस्ताद् अन्यत् । स यद् ऊर्ध्वं नाभेस्तेन हैतत् प्रजायते यद् ब्राह्मणान् उपनयति यद् अध्यापयति यद्याजयति यत् साधु करोति । सर्वास्यैषा प्रजा भवति । अथ यदवाचीणं नाभेस् तेन हास्यौरसी प्रजा भवति । तस्माच् छ्रोत्रियमनूचानम् अप्रजो ऽसीति न वदन्ति ॥
१४  तस्माद् द्विनामा द्विमुखो विप्रो द्विरेता द्विजन्मा चेति ॥
१५  शूद्रापपात्रश्रवणसंदर्शनयोश् च तावन्तं कालम् ॥
१६  नक्तं शिवाविरावे नाधीयीत स्वप्नान्तम् ॥
१७  अहोरात्रयोश् च संध्ययोः पर्वसु च नाधीयीत ॥
१८  न मांसम् अश्नीयान् न स्त्रियम् उपेयात् ॥
१९  पर्वसु हि रक्षःपिशाचा व्यभिचारवन्तो भवन्तीतिविज्ञायते ॥
२०  अन्येषु चाद्भुतोत्पातेष्व् अहोरात्रम् अनध्यायो ऽन्यत्रमानसात् ॥
२१  मानसे ऽपि जननमरणयोर् अनध्यायः ॥
२२  अथाप्य् उदाहरन्ति ।  <br>हन्त्य् अष्टमी ह्य् उपाध्यायं हन्ति शिष्यं चतुर्दशी ।  <br>हन्ति पञ्चदशी विद्यां तस्मात् पर्वणि वर्जयेत् ।  <br>तस्मात् पर्वणि वर्जयेद् इति ॥