+++
title = "११"

+++

०१  सपिण्डेष्व् आ दशाहम् आशौचम् इति जननमरणयोर् अधिकृत्यवदन्त्य् ऋत्विग्दीक्षितब्रह्मचारिवर्जम् ॥
०२  सपिण्डता त्व् आ सप्तमात् सपिण्डेषु ॥
०३  आ सप्तमासाद् आ दन्तजननाद् वोदकोपस्पर्शनम् ॥
०४  पिण्डोदकक्रिया प्रेते नात्रिवर्षे विधीयते ।  <br>आ दन्तजननाद् वापि दहनं च न कारयेत् ॥
०५  अप्रत्तासु च कन्यासु ॥
०६  प्रत्तास्व् एके ह कुर्वते ॥
०७  लोकसंग्रहणार्थं हि तद् अमन्त्राः स्त्रियो मताः ॥
०८  स्त्रीणाम् अकृतविवाहानां त्र्यहाच् छुध्यन्ति बान्धवाः ।  <br>यथोक्तेनैव कल्पेन शुध्यन्ति च सनाभय इति ॥
०९  अपि च प्रपितामहः पितामहः पिता स्वयं सोदर्या भ्रातरःसवर्णायाः पुत्रः पौत्रः प्रपौत्रस् तत्पुत्रवर्जं तेषां चपुत्रपौत्रम् अविभक्तदायम् सपिण्डान् आचक्षते ॥
१०  विभक्तदायान् अपि सकुल्यान् आचक्षते ॥
११  असत्स्व् अन्येषु तद्गामी ह्य् अर्थो भवति ॥
१२  सपिण्डाभावे सकुल्यः ॥
१३  तदभावे पिताचार्यो ऽन्तेवास्य् ऋत्विग् वा हरेत् ॥
१४  तदभावे राजा तद्स्वं त्रैविद्यवृद्धेभ्यःसंप्रयच्छेत् ॥ [k: सत्स्वं]
१५  न त्व् एव कदा चित् स्वयं राजा ब्राह्मणस्वम् आददीत ॥
१६  अथाप्य् उदाहरन्ति ।  <br>ब्रह्मस्वं पुत्रपौत्रघ्नं विषम् एकाकिनं हरेत् ।  <br>न विषं विषम् इत्य् आहुर् ब्रह्मस्वं विषम् उच्यते ॥  <br>तस्माद् राजा ब्राह्मणस्वं नाददीत । परमं ह्य् एतद्विषं यद् ब्राह्मणस्वम् इति ॥
१७  जननमरणयोः संनिपाते समानो दशरात्रः ॥
१८  अथ यदि दशरात्राः संनिपतेयुर् आद्यं दशरात्रमाशौचम् आ नवमाद् दिवसात् ॥
१९  जनने तावन् मातापित्रोर् दशाहम् आशौचम् ॥
२०  मातुर् इत्य् एके तत्परिहरणात् ॥
२१  पितुर् इत्य् अपरे शुक्रप्राधान्यात् ॥
२२  अयोनिजा ह्य् अपि पुत्राः श्रूयन्ते ॥
२३  मातापित्रोर् एव तु संसर्गसामान्यात् ॥
२४  मरणे तु यथाबालं पुरस्कृत्य यज्ञोपवीतान्य् अपसव्यानिकृत्वा तीर्थम् अवतीर्य सकृत् सकृत् त्रिर् निमज्ज्योन्मज्ज्योत्तीर्याचम्य तत्प्रत्ययम् उदकम् आसिच्यात एवोत्तीर्याचम्य गृहद्वार्यङ्गारम् उत्कम् इति संस्पृश्याक्षारलवणाशिनो दशाहं कटमासीरन् ॥
२५  एकादश्यां द्वादश्यां वा श्राद्धकर्म ॥
२६  शेषक्रियायां लोको ऽनुरोद्धव्यः ॥
२७  अत्राप्य् असपिण्डेषु यथासन्नं त्रिरात्रम् अहोरात्रमेकाहम् इति कुर्वीत ॥
२८  आचार्योपाध्यायतत्पुत्रेषु त्रिरात्रम् ॥
२९  ऋत्विजां च ॥
३०  शिष्यसतीर्थ्यसब्रह्मचारिषु त्रिरात्रम् अहोरात्रमेकाहम् इति कुर्वीत ॥
३१  गर्भस्रावे गर्भमाससंमिता रात्रयः स्त्रीणाम् ॥
३२  परशवोपस्पर्शने ऽनभिसंधिपूर्वं सचेलो ऽपःस्पृष्ट्वा सद्यः शुद्धो भवति ॥
३३  अभिसंधिपूर्वं त्रिरात्रम् ॥
३४  ऋतुमत्यां च ॥
३५  यस् ततो जायते सो ऽभिशस्त इति व्याख्यातान्य् अस्यै व्रतानि ॥
३६  वेदविक्रयिणं यूपं पतितं चितिम् एव च ।  <br>स्पृष्ट्वा समाचरेत् स्नानं श्वानं चण्डालम् एव च ॥
३७  ब्राह्मणस्य व्रणद्वारे पूयशोणितसंभवे ।  <br>कृमिर् उत्पद्यते तत्र प्रायश्चित्तं कथं भवेत् ॥
३८  गोमूत्रं गोमयं क्षीरं दधि सर्पिः कुशोदकम् ।  <br>त्र्यहं स्नात्वा च पीत्वा च कृमिदष्टः शुचिर् भवेत् ॥
३९  शुनोपहतः सचेलो ऽवगाहेत ॥
४०  प्रक्षाल्य वा तं देशम् अग्निना संस्पृश्य पुनः प्रक्षाल्यपादौ चाचम्य प्रयतो भवति ॥
४१  अथाप्य् उदाहरन्ति ।  <br>शुना दष्टस् तु यो विप्रो नदीं गत्वा समुद्रगाम् ।  <br>प्राणायामशतं कृत्वा घृतं प्राश्य विशुध्यति ॥  <br>सुवर्णरजताभ्यां वा गवां शृङ्गोदकेन वा ।  <br>नवैश् च कलशैः स्नात्वा सद्य एव शुचिर् भवेत् ॥ इति ॥
