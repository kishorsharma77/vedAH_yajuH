+++
title = "२०"

+++

०१  अष्टौ विवाहाः ॥
०२  श्रुतशीले विज्ञाय ब्रह्मचारिणे ऽर्थिने दीयते स ब्राह्मः ॥
०३  आच्छाद्यालंकृत्य । एषा सह धर्मश्[k: धर्मं]चर्यताम् इति । प्राजाप्त्यः ॥
०४  पूर्वां लाजाहुतिं हुत्वा गोभ्यां सहार्षः ॥ [k:पूर्वां लाजाहुतिं हुत्वा गोमिथुनं कन्यावते दत्त्वा ग्रहणमार्षः]
०५  दक्षिणासु नीयमानास्व् अन्तर्वेद्य् ऋत्विजे स दैवः ॥
०६  धनेनोपतोष्यासुरः ॥ [k: सकामेन सकामाया मिथस्संयोगो गान्धर्वः]
०७  सकामेन सकामाया मिथः संयोगो गान्धर्वः ॥ [k:धनेनोपतोष्यासुरः]
०८  प्रसह्य हरणाद् राक्षसः ॥
०९  सुप्तां मत्तां प्रमत्तां वोपगच्छेद् इति पैशाचः ॥
१०  तेषां चत्वारः पूर्वे ब्राह्मणस्य तेष्व् अपि पूर्वः पूर्वःश्रेयान् ॥
११  उत्तरेषाम् उत्तर उत्तरः पापीयान् ॥ [k: उत्तरोत्तरः]
१२  अत्रापि षष्ठसप्तमौ क्षत्रधर्मानुगतौ तत्प्रत्ययत्वात् क्षत्रस्य ॥
१३  पञ्चमाष्टमौ वैश्यशूद्राणाम् ॥
१४  अयन्त्रितकलत्रा हि वैश्यशूद्रा भवन्ति ॥
१५  कर्षणशुश्रूषाधिकृतत्वात् ॥
१६  गान्धर्वम् अप्य् एके प्रशंसन्ति सर्वेषां स्नेहानुगतत्वात् ॥
