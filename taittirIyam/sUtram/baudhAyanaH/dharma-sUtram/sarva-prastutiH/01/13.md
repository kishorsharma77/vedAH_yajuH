+++
title = "१३"

+++

०१  शुचिम् अध्वरं देवा जुषन्ते ॥
०२  शुचिकामा हि देवाः शुचयश् च ॥
०३  तद् एशाभिवदति । [ओम्]  <br>शुची वो हव्या मरुतः शुचीनां शुचिं हिनोम्य् अध्वरंशुचिभ्यः ।  <br>ऋतेन सत्यम् ऋतसाप आयञ् छुचिजन्मानः शुचयःपावकाः ॥ इति ॥ {ऋव् ७।५६।१२}
०४  अहतं वाससां शुचि ।  <br>तस्माद् यत् किं चेज्यासंयुक्तं स्यात् सर्वं तद् अहतैर्वासोभिः कुर्यात् ॥
०५  प्रक्षालितोपवातान्य् अक्लिष्टानि वासांसि पत्नीयजमानावृत्विजश् च परिदधीरन् ॥
०६  एवं प्रक्रमाद् ऊर्ध्वम् ॥
०७  दीर्घसोमेषु सत्त्रेषु चैवम् ॥
०८  यथासमाम्नातं च ॥
०९  यथैतद् अभिचरणीयेष्व् इष्टिपशुसोमेषु लोहितोष्णीषालोहितवाससश् च र्त्विजः प्रचरेयुश् चित्रवाससश् चित्रासङ्गावृषाकपाव् इति च ॥
१०  अग्न्याधाने क्षौमाणि वासांसि तेषाम् अलाभे कार्पासिकान्यौर्णानि वा भवन्ति ॥
११  मूत्रपुरीषलोहितरेतःप्रभृत्युपहतानां मृदाद्भिरिति प्रक्षालनम् ॥
१२  वासोवत् तार्प्यवल्कलानाम् [k: वृकलानाम्] ॥
१३  वल्कलवत् कृष्णाजिनानाम् ॥
१४  न परिहितम् अधिरूढम् अप्रक्षालितं प्रावरणम् ॥
१५  नापल्पूलितं मनुष्यसंयुक्तं देवत्रा युञ्ज्यात् ॥
१६  घनाया भूमेर् उपघात उपलेपनम् ॥
१७  सुषिरायाः कर्षणम् ॥
१८  क्लिन्नाया मेध्यम् आहृत्य प्रच्छादनम् ॥
१९  चतुर्भिः शुध्यते भूमिर् गोभिर् आक्रमणात् खननाद्दहनाद् अभिवर्षणात् ॥
२०  पञ्चमाच् चोपलेपनात् षष्ठात् कालात् ॥
२१  असंस्कृतायां भूमौ न्यस्तानां तृणानां प्रक्षालनम् ॥
२२  परोक्षोपहतानाम् अभ्युक्षणम् ॥
२३  एवं क्षुद्रसमिधाम् ॥
२४  महतां काष्ठानाम् उपघाते प्रक्षाल्यावशोषणम् ॥
२५  बहूनां तु प्रोक्षणम् ॥
२६  दारुमयाणां पात्राणाम् उच्छिष्टसमन्वारब्धानामवलेखनम् ॥
२७  उच्छिष्टलेपोपहतानाम् अवतक्षणम् ॥।
२८  मूत्रपुरीषलोहितरेतःप्रभृत्युपहतानाम् उत्सर्गः ॥
२९  तद् एतद् अन्यत्र निर्देशात् ॥
३०  यथैतद् अग्निहोत्रे घर्मोच्छिष्टे च दधिघर्मे चकुण्डपायिनाम् अयने चोत्सर्गिणाम् अयने च दाक्षायणयज्ञेचेडादधे च चतुश्चक्रे च ब्रह्मौदनेषु चतेषु सर्वेषु दर्भैर् अद्भिः प्रक्षालनम् ॥ [क् चैडादधे]
३१  सर्वेष्व् एव सोमभक्षेष्व् अद्भिर् एव मार्जालीये प्रक्षालनम् ॥
३२  मूत्रपुरीषलोहितरेतःप्रभृत्युपहतानाम् उत्सर्गः ॥
