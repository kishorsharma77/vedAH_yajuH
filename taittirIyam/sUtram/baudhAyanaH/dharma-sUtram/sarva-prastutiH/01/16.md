+++
title = "१६"

+++

०१  चत्वारो वर्णा ब्राह्मणक्षत्रियविट्शूद्राः ॥
०२  तेषां वर्णानुपूर्व्येण चतस्रो भार्या ब्राह्मणस्य ॥
०३  तिस्रो राजन्यस्य ॥
०४  द्वे वैश्यस्य ॥
०५  एका शूद्रस्य ॥
०६  तासु पुत्राः सवर्णानन्तरासु सवर्णाः ॥
०७  एकान्तरद्व्यन्तरास्व् अम्बष्ठौग्रनिषादाः ॥
०८  प्रतिलोमास्व् आयोगवमागधवैणक्षत्तृपुल्कसकुक्कुटवैदेहकचण्डालः ॥ [k: क्षत्तु]
०९  अम्बष्ठात् प्रथमायां श्वपाकः ॥
१०  उग्राद् द्वितीयायां वैणः ॥
११  निषादात् तृतीयायां पुल्कसः ॥
१२  विपर्यये कुक्कुटः ॥
१३  निषादेन निषाद्याम् आ पञ्चमाज् जातो ऽपहन्ति शूद्रताम् ॥
१४  तम् उपनयेत् षष्ठं याजयेत् ॥
१५  सप्तमो ऽविकृतबीजः समबीजः सम इत्य् एषां संज्ञाःक्रमेण निपतन्ति ॥ [क् तोगेथेर् wइथ् १।८।१६।१४: तम् उपनयेत् षष्ठंयाजयेत् सप्तमो ऽविकृतो भवति]
१६  त्रिषु वर्णेषु सादृश्याद् अव्रतो जनयेत् तु यान् । [k omits]  <br>तान् सावित्रीपरिभ्रष्टान् व्रात्यान् आहुर् मनीषिणः । [k omits]  <br>व्रात्यान् आहुर् मनीषिण इति ॥ [k omits]
