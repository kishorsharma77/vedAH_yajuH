+++
title = "१७"

+++

०१  रथकाराम्बष्ठसूतोग्रमागधायोगववैणक्षत्तृपुल्कसकुक्कुटवैदेहकचण्डालश्वपाकप्रभृतयः ॥ [k omits]
०२  तत्र सवर्णासु सवर्णाः ॥
०३  ब्राह्मणात् क्षत्रियायां ब्राह्मणो वैश्यायाम् अम्बष्ठःशूद्रायां निषादः ॥
०४  पारशव इत्य् एके ॥
०५  क्षत्रियाद् वैश्यायां क्षत्रियः शूद्रायाम् उग्रः ॥
०६  वैश्याच् छूद्रायां रथकारः ॥
०७  शूद्राद् वैश्यायां मागधः क्षत्रियायां क्षत्ताब्राह्मण्यां चण्डालः ॥
०८  वैश्यात् क्षत्रियायाम् आयोगवो ब्राह्मण्यां वैदेहकः । क्षत्रियाद् ब्राह्मण्यां सूतः ॥
०९  तत्राम्बष्ठो ऽग्रयोः संयोगे भवत्य् अनुलोमः ॥ [k: अत्र]
१०  क्षत्तृवैदेहकयोः प्रतिलोमः ॥
११  उग्राज् जातः क्षत्त्र्यां श्वपाकः ॥
१२  वैदेहकाद् अम्बष्ठायां वैणः ॥
१३  निषदाच् छूद्रायां पुल्कसः ॥
१४  शूद्रान् निषाद्यां कुक्कुटः ॥
१५  वर्णसंकराद् उत्पन्नान् व्रात्यान् आहुर् मनीषिणः । व्रात्यान् आहुर् मनीषिण इति ॥
