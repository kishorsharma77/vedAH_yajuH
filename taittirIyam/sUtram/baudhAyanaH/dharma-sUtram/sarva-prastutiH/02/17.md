+++
title = "१७"

+++

०१  अथातः संन्यासविधिं व्याख्यास्यामः ॥
०२  सो ऽत एव ब्रह्मचर्यवान् प्रव्रजतीत्य् एकेषाम् ॥
०३  अथ शालीनयायावराणाम् अनपत्यानाम् ॥
०४  विधुरो वा प्रजाः स्वधर्मे प्रतिष्ठाप्य वा ॥
०५  सप्तत्या ऊर्ध्वं संन्यासम् उपदिशन्ति ॥
०६  वानप्रस्थस्य वा कर्मविरामे ॥
०७  एष नित्यो महिमा ब्राह्मणस्य न कर्मणा वर्धते नोकनीयान् ।  <br>तस्यैवात्मा पदवित् तं विदित्वा न कर्मणा लिप्यतेपापकेन ॥ इति ॥ {च्फ़्। ब्ध्स् २।६।११।३०}
०८  अपुनर्भवं नयतीति नित्यः ॥
०९  महद् एनं गमयतीति महिमा ॥
१०  केशश्मश्रुलोमनखानि वापयित्वोपकल्पयते ॥
११  यष्टयः शिक्यं जलपवित्रं कमण्डलुं पात्रम् इति ॥
१२  एतत् समादाय ग्रामान्ते ग्रामसीमान्ते ऽग्न्यगारेवाज्यं पयो दधीति त्रिवृत् प्राश्योपवसेत् ॥
१३  अपो वा ॥
१४  ॐ भूः सावित्रीं प्रविशामि तत् सवितुर् वरेण्यम् । ओंभुवः सावित्रीं प्रविशामि भर्गो देवस्य धीमहि । ॐ सुवः सावित्रीं प्रविशामि धियो यो नः प्रचोदयाद् इति । पच्छो ऽर्धर्चशस्ततः समस्तया च व्यस्तया च ॥
१५  आत्मानम् आत्मन आश्रमादाश्रमम् उपनीय ब्रह्मपूतो भवतीति विज्ञायते ॥ [k omits: आत्मानम् आत्मन]
१६  अथाप्य् उदाहरन्ति ।  <br>आश्रमाद् आश्रमं गत्वा हुतहोमो जितेन्द्रियः ।  <br>भिक्षाबलिपरिश्रान्तः पश्चाद् भवति भिक्षुकः ॥ इति ॥
१७  स एष भिक्षुर् आनन्त्याय ॥
१८  पुरादित्यस्यास्तमयाद् गार्हपत्यमुपसमाधायान्वाहार्यपचनम् आहृत्य ज्वलन्तम् आहवनीयमुद्धृत्य गार्हपत्य आज्यं विलाप्योत्पूय स्रुचि चतुर्गृहीतंगृहीत्वा समिद्वत्य् आहवनीये पूर्णाहुतिं जुहोति । ॐ स्वाहेति ॥
१९  एतद् ब्रह्मान्वाधानम् इति विज्ञायते ॥
२०  अथ सायं हुते ऽग्निहोत्र उत्तरेण गार्हपत्यं तृणानिसंस्तीर्य तेषु द्वंद्वं न्यञ्चि पात्राणि सादयित्वादक्षिणेनाहवनीयं ब्रह्मायतने दर्भान् संस्तीर्य तेषुकृष्णाजिनं चान्तर्धायैतां रात्रिं जागर्ति ॥
२१  य एवं विद्वान् ब्रह्मरात्रिम् उपोष्य ब्राह्मणो ऽग्नीन् समारोप्य प्रमीयते सर्वं पाप्मानं तरति तरतिब्रह्महत्याम् ॥ [k: उपोष्याग्नीन्]
२२  अथ ब्राह्मे मुहूर्त उत्थाय काल एव प्रातरग्निहोत्रंजुहोति ॥
२३  अथ पृष्ठ्यां स्तीर्त्वापः प्रणीय वैश्वानरंद्वादशकपालं निर्वपति । सा प्रसिद्धेष्टिः संतिष्ठते ॥
२४  आहवनीये ऽग्निहोत्रपात्राणि प्रक्षिपत्य् अमृन्मयान्यनश्ममयानि ॥ [k: प्रक्षिपेद् अमृण्मयान्य् अनायसानि]
२५  गार्हपत्ये ऽरणी । भवतं नः समनसाव् इति ॥
२६  आत्मन्य् अग्नीन् समारोपयते । या ते अग्नेयज्ञिया तनूर् इति त्रिस् त्रिर् एकैकं समाजिघ्रति ॥ [k: अथात्मन्य्]
२७  अथान्तर्वेदि तिष्ठन् । ॐ भूर् भुवः सुवः संन्यस्तंमया संन्यस्तं मया संन्यस्तं मयेति । त्रिर् उपांशूक्त्वा त्रिरुच्चैः ॥
२८  त्रिषत्या हि देवा इति विज्ञायते ॥
२९  अभयं सर्वभूतेभ्यो मत्त इति चापां पूर्णम् अञ्जलिंनिनयति ॥
३०  अथाप्य् उदाहरन्ति ।  <br>अभयं सर्वभूतेभ्यो दत्त्वा यश् चरते मुनिः ।  <br>न तस्य सर्वभूतेभ्यो भयं चापीह जायते ॥ इति ॥ [k: चापि ह]
३१  स वाचंयमो भवति ॥
३२  सखा मा गोपायेति दण्डम् आदत्ते ॥ [k: मे]
३३  यद् अस्य पारे रजस इति शिक्यं गृह्णाति ॥
३४  येन देवाः पवित्रेणेति जलपवित्रं गृह्णाति ॥
३५  येन देवा ज्योतिषोर्ध्वा उदायन्न् इति कमण्डलुं गृह्णाति ॥
३६  सप्तव्याहृतिभिः पात्रं गृह्णाति ॥
३७  यष्टयः शिक्यं जलपवित्रं कमण्डलुं पात्रम् इत्य् एतत्समादाय यत्रापस् तत्र [k: तद्] गत्वा स्नात्वाप आचम्यसुरभिमत्याब्लिङ्गाभिर् वारुणीभिर् हिरण्यवर्णाभिः पावमानीभिरिति मार्जयित्वान्तर्जलगतो ऽघमर्षणेन षोडश प्राणायामान्धारयित्वोत्तीर्य वासः पीडयित्वान्यत् प्रयतं वासःपरिधायाप आचम्य । ॐ भूर् भुवः सुवर् इति । जलपवित्रमादाय तर्पयति । ॐ भूस् तर्पयामि । ॐ भुवस् तर्पयामि । ओंसुवस् तर्पयामि । ॐ महस् तर्पयामि । ॐ जनस् तर्पयामि । ॐ तपस्तर्पयामि । ॐ सत्यं तर्पयामीति ॥
३८  देववत् पितृभ्यो ऽञ्जलिम् आदाय [k:उपादाय] । ॐ भूः स्वधा । ॐ भुवः स्वधा । ॐ सुवः स्वधा । ओंभूर् भुवः सुवर् महर् नम इति ॥ [k omits: देववत्]
३९  अथ । उद् उ त्यम् । चित्रम् इति । द्वाभ्याम् आदित्यम् उपतिष्ठते ॥
४०  ओम् इति ब्रह्म ब्रह्म वा एष ज्योतिर् य एष तपत्य् एष वेदो य एष तपति वेद्यम् एवैतद् य एष तपति । एवम् एवैष आत्मानं तर्पयति । आत्मने नमस्करोति । आत्माब्रह्मात्मा ज्योतिः ॥ [k: ओम् एष ज्योतिः य एष ज्योतिः य एष तर्पत्यैष वेदा य एव तर्पयति वेद्यम् एवैतद् य एष तर्पयति॥।]
४१  सावित्रीं सहस्रकृत्व आवर्तयेच् छतकृत्वो ऽपरिमितकृत्वो वा ॥
४२  ॐ भूर् भुवः सुवर् इति जलपवित्रम् आदायापो गृह्णाति ॥ [k: पवित्रम्]
४३  नात ऊर्ध्वम् अनुद्धृताभिर् अद्भिरपरिस्रुताभिर् अपरिपूताभिर् वाचामेत् ॥ [k: न चात]
४४  न चात ऊर्ध्वं शुक्लं वासो धारयेत् ॥
