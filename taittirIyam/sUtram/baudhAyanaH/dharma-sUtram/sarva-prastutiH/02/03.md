+++
title = "०३"

+++

०१  नित्योदकी नित्ययज्ञोपवीती नित्यस्वाध्यायीवृषलान्नवर्जी ।  <br>ऋतौ च गच्छन् विधिवच् च जुह्वन् न ब्राह्मणश् च्यवतेब्रह्मलोकात् ॥
०२  मनुः पुत्रेभ्यो दायं व्यभजद् इति श्रुतिः ॥
०३  समशः सर्वेषाम् अविशेषात् ॥
०४  वरं वा रूपम् उद्धरेज् ज्येष्ठः ॥
०५  तस्माज् ज्येष्ठं पुत्रं धनेन निरवसाययन्तीति श्रुतिः ॥
०६  दशानां वैकम् उद्धरेज् ज्येष्ठः ॥
०७  समम् इतरे विभजेरन् ॥
०८  पितुर् अनुमत्या दायविभागः सति पितरि ॥
०९  चतुर्णां वर्णानां गोअश्वाजावयो ज्येष्ठांशः ॥
१०  नानावर्णस्त्रीपुत्रसमवाये दायं दशांशान् कृत्वाचतुरस् त्रीन् द्वाव् एकम् इति यथाक्रमं विभजेरन् ॥
११  औरसे तूत्पन्ने सवर्णास् तृतीयांशहराः ॥
१२  सवर्णापुत्रानन्तरापुत्रयोर् अनन्तरापुत्रश् चेद् गुणवान्स ज्येष्ठांशं हरेत् ॥
१३  गुणवान् हि शेषाणां भर्ता भवति ॥
१४  सवर्णायां संस्कृतायां स्वयमुत्पादितम् औरसं पुत्रंविद्यात् ।  <br>अथाप्य् उदाहरन्ति । [k omits]  <br>अङ्गाद् अङ्गात् संभवसि हृदयाद् अधि जायसे । [k omits]  <br>आत्मा वै पुत्रनामासि स जीव शरदः शतम् ॥ इति ॥ [k omits]
१५  अभ्युपगम्य दुहितरि जातं पुत्रिकापुत्रम् अन्यं दौहित्रम् ॥
१६  अथाप्य् उदाहरन्ति ।  <br>आदिशेत् प्रथमे पिण्डे मातरं पुत्रिकासुतः ।  <br>द्वितीये पितरं तस्यास् तृतीये च पितामहम् ॥ इति ॥
१७  मृतस्य प्रसूतो यः क्लीबव्याधितयोर् वान्येनानुमते स्वे क्षेत्रे स क्षेत्रजः ॥ [k:ऽनुमतेन]
१८  स एष द्विपिता द्विगोत्रश् च द्वयोर् अपि स्वधारिक्थभाग्भवति ॥
१९  अथाप्य् उदाहरन्ति ।  <br>द्विपितुः पिण्डदानं स्यात् पिण्डेपिण्डे च नामनी ।  <br>त्रयश् च पिण्डाः षण्णां स्युर् एवं कुर्वन् न मुह्यति ॥ इति ॥
२०  मातापितृभ्यां दत्तो ऽन्यतरेण वा यो ऽपत्यार्थेपरिगृह्यते स दत्तः ॥
२१  सदृशं यं सकामं स्वयं कुर्यात् स कृत्रिमः ॥
२२  गृहे गूढोत्पन्नो ऽन्ते ज्ञातो गूढजः ॥ [k: गूढोः]
२३  मातापितृभ्याम् उत्सृष्टो ऽन्यतरेण वा यो ऽपत्यार्थेपरिगृह्यते सो ऽपविद्धः ॥
२४  असंस्कृताम् अनतिसृष्टां याम् उपगच्छेत् तस्यां यो जातः स कानीनः ॥ [k: उपयच्छेत्]
२५  या गर्भिणी संस्क्रियते विज्ञाता वाविज्ञाता वा तस्यांयो जातः स सहोढः ॥
२६  मातापित्रोर् हस्तात् क्रीतो ऽन्यतरेण वा यो ऽपत्यार्थेपरिगृह्यते स क्रीतः ॥
२७  क्लीबं त्यक्त्वा पतितं वा यान्यं पतिं विन्देत् तस्यांपुनर्भ्वां यो जातः स पौनर्भवः ॥
२८  मातापितृविहीनो यः स्वयम् आत्मानं दद्यात् स स्वयंदत्तः ॥
२९  द्विजातिप्रवराच् छूद्रायां जातो निषादः ॥
३०  कामात् पारशव इति पुत्राः ॥
३१  अथाप्य् उदाहरन्ति ।  <br>औरसं पुत्रिकापुत्रं क्षेत्रजं दत्तकृत्रिमौ ।  <br>गूढजं चापविद्धं च रिक्थभाजः प्रचक्षते ॥
३२  कानीनं च सहोढं च क्रीतं पौनर्भवं तथा ।  <br>स्वयंदत्तं निषादं च गोत्रभाजः प्रचक्षते ॥
३३  तेषां प्रथम एवेत्य् आहौपजङ्घनिः ॥
३४  इदानीम् अहम् ईर्ष्यामि स्त्रीणां जनक नो पुरा ।  <br>यतो यमस्य सदने जनयितुः पुत्रम् अब्रुवन् ॥  <br>रेतोधाः पुत्रं नयति परेत्य यमसादने ।  <br>तस्मात् स्वभार्यां रक्षन्तु बिभ्यतः पररेतसः ॥ [k: तस्माद् भार्यां रक्षन्ति बिभ्यन्तः पररेतसः]
३५  अप्रमत्ता रक्षत तन्तुम् एतं मा वः क्षेत्रेपरबीजानि वाप्सुः । [k: रक्षथ ॥। वप्सुः]  <br>जनयितुः पुत्रो भवति सांपराये मोघंवेत्ता कुरुते तन्तुम् एतम् ॥ इति ॥ [k: साम्षराये]
३६  तेषाम् अप्राप्तव्यवहाराणाम् अंशान् सोपचयान् सुनिगुप्तान्निदध्युर् आ व्यवहारप्रापणात् ॥
३७  अतीतव्यवहारान् ग्रासाच्छादनैर् बिभृयुः ॥
३८  अन्धजडक्लीबव्यसनिव्याधितादींश् च ॥
३९  अकर्मिणः ॥
४०  पतिततग्जातवर्जम् ॥
४१  न पतितैः संव्यवहारो विद्यते ॥
४२  पतिताम् अपि तु मातरं बिभृयाद् अनभिभाषमाणः ॥
४३  मातुर् अलंकारं दुहितरः सांप्रदायिकं लभेरन्न् अन्यद् वा ॥
४४  न स्त्रियाः स्वातन्त्र्यं विद्यते ॥ [k: न स्त्री ॥। विदन्ते]
४५  अथाप्य् उदाहरन्ति ।  <br>पिता रक्षति कौमारे भर्ता रक्षति यौवने ।  <br>पुत्रस् तु स्थविरीभावे न स्त्रीस्वातन्त्र्यम् अर्हति ॥ इति ॥ [k: स्थाविरे भावे]
४६  निरिन्द्रिया ह्य् अदायाश् च स्त्रियो मता इति श्रुतिः ॥
४७  भर्तृहिते यतमानाः स्वर्गं लोकं जयेरन् ॥
४८  व्यतिक्रमे कृच्छ्रः ॥
४९  शूद्रे चान्द्रायणं चरेत् ॥
५०  वैश्यादिषु प्रतिलोमं कृच्छ्रातिकृच्छ्रादींश् चरेत् ॥
५१  पुंसां ब्राह्मणादीनां संवत्सरं ब्रह्मचर्यम् ॥
५२  शूद्रं कटाग्निना दहेत् ॥ [k: कटारिनना]
५३  अथाप्य् उदाहरन्ति ॥
