+++
title = "०४"

+++

०१  अब्राह्मणस्य शारीरो दण्डः संग्रहणे भवेत् ॥
०२  सर्वेषाम् एव वर्णानां दारा रक्ष्यतमा धनात् ॥
०३  न तु चारणदारेषु न रङ्गावतरे वधः । [k: रङ्गावतारे]  <br>संसर्जयन्ति ता ह्य् एतान् निगुप्तांश् चालयन्त्य् अपि ॥
०४  स्त्रियः पवित्रम् अतुलं नैता दुष्यन्ति कर्हिचित् ।  <br>मासिमासि रजो ह्य् आसां दुरितान्य् अपकर्षति ॥
०५  सोमः शौचं ददौ तासां गन्धर्वः शिक्षितां गिरम् । [k: ददत्]  <br>अग्निश् च सर्वभक्षत्वं तस्मान् निष्कल्मषाः स्त्रियः ॥ [k: सर्वभक्ष्यत्वं]
०६  अप्रजां दशमे वर्षे स्त्रीप्रजां द्वादशे त्यजेत् ।  <br>मृतप्रजां पञ्चदशे सद्यस् त्व् अप्रियवादिनीम् ॥
०७  संवत्सरं प्रेतपत्नी मधुमांसमद्यलवणानि वर्जयेदधः शयीत ॥
०८  षण्मासान् इति मौद्गल्यः ॥
०९  अत ऊर्ध्वं गुरुभिर् अनुमता देवराज् जनयेत् पुत्रम् अपुत्रा ॥
१०  अथाप्य् उदाहरन्ति ।  <br>वशा चोत्पन्नपुत्रा च नीरजस्का गतप्रजा ।  <br>नाकामा संनियोज्या स्यात् फलं यस्यां न विद्यते ॥ इति ॥
११  मातुलपितृस्वसा भगिनी भागिनेयी स्नुषा मातुलानीसखिवधूर् इत्य् अगम्याः ॥
१२  अगम्यानां गमने कृच्छ्रातिकृच्छ्रौ चान्द्रायणम् इतिप्रायश्चित्तिः ॥
१३  एतेन चण्डालीव्यवायो व्याख्यातः ॥
१४  अथाप्य् उदाहरन्ति ।  <br>चण्डालीं ब्राह्मणो गत्वा भुक्त्वा च प्रतिगृह्य च ।  <br>अज्ञानात् पतितो विप्रो ज्ञानात् तु समतां व्रजेत् ॥
१५  पितुर् गुरोर् नरेन्द्रस्य भार्यां गत्वा प्रमादतः ।  <br>गुरुतल्पी भवेत् तेन पूर्वोक्तस् तस्य निष्क्रयः ॥ इति ॥ [k:निश्चयः]
१६  अध्यापनयाजनप्रतिग्रहैर् अशक्तः क्षत्रधर्मेण जीवेत्प्रत्यनन्तरत्वात् ॥
१७  नेति गौतमः । अत्युग्रो हि क्षत्रधर्मो ब्राह्मणस्य ॥
१८  अथाप्य् उदाहरन्ति ।  <br>गवार्थे ब्राह्मणार्थे वा वर्णानां वापि संकरे ।  <br>गृह्णीयातां विप्रविशौ शस्त्रं धर्मव्यपेक्षया ॥
१९  वैश्यवृत्तिर् अनुष्ठेया प्रत्यनन्तरत्वात् ॥
२०  प्राक् प्रातराशात् कर्षी स्यात् ॥
२१  अस्यूतनासिकाभ्यां समुष्काभ्याम् अतुदन्न् आरयामुहुर्मुहुर् अभ्युच्छन्दयन् ॥ [ब्ध्स् २।२।४।२०-२१  = ब्ध्स् ३।२।३]
२२  भार्यादिर् अग्निः । तस्मिन् कर्मकरणं प्राग् अग्न्याधेयात् ॥
२३  अग्न्याधेयप्रभृत्य् अथेमान्य् अजस्राणि भवन्ति यथैतदग्न्याधेयम् अग्निहोत्रं दर्शपूर्णमासाव् आग्रयणमुदगयनदक्षिणायनयोः पशुश् चातुर्मास्यान्य् ऋतुमुखे षड्ढोता वसन्तेज्योतिष्तोम इत्य् एवं क्षेमप्रापणम् ॥
२४  अथाप्य् उदाहरन्ति ।
२४  न दिवास्वप्नशीलेन न च सर्वान्नभोजिना ।  <br>कामं शक्यं नभो गन्तुम् आरूढपतितेन वा ॥
२५  दैन्यं शाठ्यं जैह्म्यं च वर्जयेत् ॥
२६  अथाप्य् अत्रोशनसश् च वृषपर्वणश् च दुहित्रोः संवादेगाथाम् उदाहरन्ति ।  <br>स्तुवतो दुहिता त्वं वै याचतः प्रतिगृह्णतः ।  <br>अथाहं स्तूयमानस्य ददतो ऽप्रतिगृह्णतः ।  <br>ददतो ऽप्रतिगृह्णत इति ॥
