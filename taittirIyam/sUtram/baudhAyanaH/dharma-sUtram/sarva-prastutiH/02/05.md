+++
title = "०५"

+++

०१  तपस्यम् अपोवगाहनम् ॥ [k: तपस्यम् अवगाहनम्]
०२  देवतास् तर्पयित्वा पितृतर्पणम् ॥
०३  अनुतीर्थम् अप उत्सिञ्चति । ऊर्जं वहन्तीर् इति ॥ [k: उत्सिञ्चेद्]
०४  अथाप्य् उदाहरन्ति ।  <br>स्रवन्तीष्व् अनिरुद्धासु त्रयो वर्णा द्विजातयः ।  <br>प्रातरुत्थाय कुर्वीरन्देवऋषिपितृतर्पणम् ॥ [k: प्रातरुत्थायाय]
०५  निरुद्धासु न कुर्वीरन्न् अंशभाक् तत्र सेतुकृत् ॥
०६  तस्मात् परकृतान् सेतून् कूपांश् च परिवर्जयेद् इति ॥
०७  अथाप्य् उदाहरन्ति ।  <br>उद्धृत्य वापि त्रीन् पिण्डान् कुर्याद् आपत्सु नो सदा ।  <br>निरुद्धासु तु मृत्पिण्डान् कूपात् त्रीन् अब्घटांस् तथा ॥ इति ॥
०८  बहुप्रतिग्राह्यस्याप्रतिग्राह्यस्य वा प्रतिगृह्यायाज्यं वायाजयित्वानाश्यान्नस्य वान्नम् अशित्वा तरत्समन्दीयं जपेद् इति ॥ [k: बहुप्रतिग्राह्यस्य प्रतिगृह्याप्रतिग्राह्यस्य वा]
०९  अथाप्य् उदाहरन्ति ।  <br>गुरुसंकरिणश् चैव शिष्यसंकरिणश् च ये ।  <br>आहारमन्त्रसंकीर्णा दीर्घं तम उपासते ॥ इति ॥
१०  अथ स्नातकव्रतानि ॥
११  सायं प्रातर् यद् अशनीयं स्यात् तेनान्नेन वैश्वदेवंबलिम् उपहृत्य ब्राह्मणक्षत्रियविट्शूद्रान् अभ्यागतान् यथाशक्तिपूजयेत् ॥
१२  यदि बहूनां न शक्नुयाद् एकस्मै गुणवते दद्यात् ॥
१३  यो वा प्रथमम् उपगतः स्यात् ॥ [k: उपागतः]
१४  शूद्रश् चेद् आगतस् तं कर्मणि नियुञ्ज्यात् ॥
१५  श्रोत्रियाय वाग्रं दद्यात् ॥
१६  ये नित्या भाक्तिकाः स्युस् तेषामनुपरोधेन संविभागो विहितः ॥ [k: नित्याभक्तिकास्]
१७  न त्व् एव कदाचिद् अदत्त्वा भुञ्जीत ॥
१८  अथाप्य् अत्रान्नगीतौ श्लोकाव् उदाहरन्ति ।  <br>यो माम् अदत्त्वा पितृदेवताभ्योभृत्यातिथीनां च सुहृग्जनस्य ।  <br>संपन्नम् अश्नन् विषम् अत्ति मोहात् तम् अद्म्य् अहं तस्य चमृत्युर् अस्मि ॥  <br>हुताग्निहोत्रः कृतवैश्वदेवः पूज्यातिथीन् भृत्यजनावशिष्टम् ।  <br>तुष्टः शुचिः श्रद्दधद् अत्ति यो मां तस्यामृतं स्यांस च मां भुनक्ति [k: भुनक्तीति] ॥
१९  सुब्राह्मणश्रोत्रियवेदपारगेभ्योगुर्वर्थनिवेशाउषधार्थवृत्तिक्षीणयक्ष्यमाणाध्ययनाध्वसंयोगवैश्वजितेषु द्रव्यसंविभागो यथाशक्ति कार्यो बहिर्वेदिभिक्षमाणेषु ॥
२०  कृतान्नम् इतरेषु ॥
२१  सुप्रक्षालितपादपाणिर् आचान्तः शुचौ संवृते देशे ऽन्नमुपहृतम् उपसंगृह्य कामक्रोधद्रोहलोभमोहान् अपहत्य सर्वाभिरङ्गुलीभिः शब्दम् अकुर्वन् प्राश्नीयात् ॥
