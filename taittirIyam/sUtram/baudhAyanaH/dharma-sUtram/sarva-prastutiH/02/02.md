+++
title = "०२"

+++

०१  अथ पतनीयानि ॥
०२  समुद्रसंयानम् ॥
०३  ब्रह्मस्वन्यासापहरणम् ॥
०४  भूम्यनृतम् ॥
०५  सर्वपण्यैर् व्यवहरणम् ॥
०६  शूद्रसेवनम् ॥
०७  शूद्राभिजननम् ॥
०८  तदपत्यत्वं च ॥
०९  एतेषाम् अन्यतमं कृत्वा ॥ [k: एषाम् अन्यतमत् कृत्वा]
१०  चतुर्थकाला मितभोजिनः स्युर् अपो ऽभ्यवेयुःसवनानुकल्पम् । [k omits: अपो ऽभ्यवेयुः]  <br>स्थानासनाभ्यां विहरन्त एते त्रिभिर् वर्षैस् तदपघ्नन्ति पापम् ॥ [k: अपहन्ति]
११  यद् एकरात्रेण करोति पापं कृष्णं वर्णं ब्राह्मणःसेवमानः ।  <br>चतुर्थकाल उदकाभ्यवायी त्रिभिर् वर्षैस् तद् अपहन्तिपापम् ॥ इति ॥
१२  अथोपपातकानि ॥
१३  अगम्यागमनं गुर्वीसखीं गुरुसखीम् अपपात्रां पतितांच गत्वा भेषजकरणं ग्रामयाजनं रङ्गोपजीवनंनाट्याचार्यता गोमहिषीरक्षणं यच् चान्यद् अप्य् एवंयुक्तंकन्यादूषणम् इति ॥
१४  तेषां तु निर्वेशः पतितवृत्तिर् द्वौ संवत्सरौ ॥
१५  अथाशुचिकराणि ॥
१६  द्यूतम् अभिचारो ऽनाहिताग्नेर् उञ्छवृत्तिता समावृत्तस्यभैक्षचर्या तस्य चैव गुरुकुले वास ऊर्ध्वं चतुर्भ्यो मासेभ्यस्तस्य चाध्यापनं नक्षत्रनिर्देशश् चेति ॥
१७  तेषां तु निर्वेशो द्वादश मासान् द्वादश अर्धमासान्द्वादश द्वादशाहान् द्वादश षडहान् द्वादश त्र्यहान् द्वादशाहंषडहं त्र्यहम् अहोरात्रम् एकाहम् इति यथा कर्माभ्यासः ॥
१८  अथ पतिताः समवसाय धर्मांश् चरेयुर् इतरेतरयाजकाइतरेतराध्यापका मिथो विवहमानाः । पुत्रान् संनिष्पाद्य ब्रूयुर्विप्रव्रजतास्मत् त एवम् आर्यान् संप्रतिपत्स्यथेति ॥
१९  अथापि न सेन्द्रियः पतति ॥
२०  तद् एतेन वेदितव्यम् । अङ्गहीनो ऽपि साङ्गंजनयेत् ॥ [k: अपि हि साङ्गं जनयतीति]
२१  मिथ्यैतद् इति हारीतः ॥
२२  दधिधानीसधर्माः स्त्रियः स्युः । यो हि दधिधान्यामप्रयतं पय आतच्य मन्थति न तच् छिष्टा धर्मकृत्येषूपयोजयन्ति ॥
२३  एवम् अशुचि शुक्रं यन् निर्वर्तते न तेन सह संप्रयोगो विद्यते ॥
२४  अशुचिशुक्रोत्पन्नानां तेषाम् इच्छतां प्रायश्चित्तिः ॥
२५  पतनीयानां तृतीयो ऽंशः स्त्रीणाम् अंशस् तृतीयः ॥
२६  अथाप्य् उदाहरन्ति । [k omits]  <br>भोजनाभ्यञ्जनाद् दानाद् यद् अन्यत् कुरुते तिलैः ।  <br>श्वविष्ठायां कृमिर् भूत्वा पितृभिः सहमज्जति ॥ इति ॥
२७  पितृ̄न् वा एष विक्रीणीते यस् तिलान् विक्रीणीते । प्राणान्वा एष विक्रीणीते यस् तण्डुलान् विक्रीणीते । सुकृतांशान् वा एषविक्रीणीते यः पणमानो दुहितरं ददाति ॥
२८  तृणकाष्ठम् अविकृतं विक्रेयम् ॥ [k: तृणं काष्ठम्]
२९  अथाप्य् उदाहरन्ति । [k: उदारन्ति]  <br>पशवश् चैकतोदन्ता अश्मा च लवणोद्धृतः ।  <br>एतद् ब्राह्मण ते पण्यं तन्तुश् चारजनीकृतः ॥ इति ॥
३०  पातकवर्जं वा बभ्रुं पिङ्गलां गां रोमशांसर्पिषावसिच्य कृष्णैस् तिलैर् अवकीर्यानूचानाय दद्यात् ॥
३१  कूश्माण्डैर् वा द्वादशाहम् ॥
३२  यद् अर्वाचीनम् एनो भ्रूणहत्यायास् तस्मान् मुच्यत इति ॥
३३  पातकाभिशंसने कृच्छ्रः ॥
३४  तदब्दो ऽभिशंसितुः ॥ [k: तदशब्दो]
३५  संवत्सरेण पतति पतितेन समाचरन् । याजनाध्यापनाद्यौनान् न तु यानासनाशनाद् इति ॥
३६  अमेध्यप्राशने प्रायश्चित्तिर् [k: प्रायश्चित्तं] नैष्पुरीष्यम् । तत् सप्तरात्रेणावाप्यते ॥
३७  अपः पयो घृतं पराक इति प्रतित्र्यहम् उष्णानि सतप्तकृच्छ्रः ॥
३८  त्र्यहं प्रातस् तथा सायम् अयाचितं पराक इति कृच्छ्रः ॥ [k: सायम् त्र्यहम् अन्यद् अयाचितं त्र्यहं परं तु नाश्नीयात् पराक]
३९  प्रातः सायम् अयाचितं पराक इति त्रयश् चतूरात्राः स एषस्त्रीबालवृद्धानां कृच्छ्रः ॥
४०  यावत् सकृद् आददीत तावद् अश्नीयात् पूर्ववत् सो ऽतिकृच्छ्रः ॥
४१  अब्भक्षस् तृतीयः स कृच्छ्रातिकृच्छ्रः ॥
४२  कृच्छ्रे त्रिषवणम् उदकोपस्पर्शनम् ॥
४३  अधःशयनम् ॥
४४  एकवस्त्रता केशश्मश्रुलोमनखवापनम् ॥
४५  एतद् एव स्त्रियाः केशवपनवर्जम् । केशवपनवर्जम् ॥
