+++
title = "१६"

+++

०१  प्रजाकामस्योपदेशः ॥
०२  प्रजनननिमित्ता समाख्येत्य् अश्विनाव् ऊचतुः ॥
०३  आयुषा तपसा युक्तः स्वाध्यायेज्यापरायणः ।  <br>प्रजाम् उत्पादयेद् युक्तः स्वेस्वे वर्णे [k: वंशे]जितेन्द्रियः ॥
०४  ब्राह्मणस्य र्णसंयोगस् त्रिभिर् भवति जन्मतः ।  <br>तानि मुच्यात्मवान् भवति विमुक्तो धर्मसंशयात् ॥
०५  स्वाध्यायेन ऋषीन् पूज्य सोमेन च पुरंदरम् ।  <br>प्रजया च पितृ̄न् पूर्वान् अनृणो दिवि मोदते ॥
०६  पुत्रेण लोकाञ् जयति पौत्रेणानन्त्यम् [k: पौत्रेणामृतम्]अश्नुते ।  <br>अथ पुत्रस्य पौत्रेण नाकम् एवाधिरोहति ॥ इति ॥
०७  विज्ञायते च । जायमानो वै ब्राह्मणस् त्रिभिर् ऋणवाजायते ब्रह्मचर्येण र्षिभ्यो यज्ञेन देवेभ्यः प्रजया पितृभ्य इति । एवम् ऋणसंयोगं वेदो दर्शयति ॥ {च्फ़्। ब्ध्स् २।६।११।३३}
०८  सत्पुत्रम् उत्पाद्यात्मानं तारयति ॥
०९  सप्तावरान् सप्त पूर्वान् षड् अन्यान् आत्मसप्तमान् । सत्पुत्रम् अधिगच्छानस् तारयत्य् एनसो भयात् ॥
१०  तस्मात् प्रजासंतानम् उत्पाद्य फलम् अवाप्नोति [k: फलं प्राप्नोति] ॥
११  तस्माद् यत्नवान् प्रजाम् उत्पादयेत् ॥
१२  औषधमन्त्रसंयोगेन ॥
१३  तस्योपदेशः श्रुतिसामान्येनोपदिश्यते ॥
१४  सर्ववर्णेभ्यः फलवत्त्वाद् इति । फलवत्त्वाद् [k: फलत्त्वाद्] इति ॥ [k: फलत्त्वाद्]

[देउतेरो-बौधायन]

