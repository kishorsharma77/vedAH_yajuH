+++
title = "०८"

+++

०१  अथ हस्तौ प्रक्षाल्य कमण्डलुं मृत्पिण्डं च संगृह्य [k:गृह्य] तीर्थं गत्वा त्रिः पादौ प्रक्षालयते त्रिर् आत्मानं ॥
०२  अथ हैके ब्रुवते । श्मशानम् आपो देवगृहं गोष्ठं यत्र चब्राह्मणा अप्रक्षाल्य पादौ तन् न प्रवेष्टव्यम् इति ॥
०३  अथापो ऽभिप्रपद्यते ।  <br>हिरण्यशृङ्गं वरुणं प्रपद्ये तीर्थं मे देहि याचितः ।  <br>यन् मया भुक्तम् असाधूनां पापेभ्यश् च प्रतिग्रहः ॥  <br>यन् मे मनसा वाचा कर्मणा वा दुष्कृतं कृतम् ।  <br>तन् न इन्द्रो वरुणो बृहस्पतिः सविता च पुनन्तुपुनःपुनः ॥ इति ॥ [k: तन् म]
०४  अथाञ्जलिनाप उपहन्ति । सुमित्रा न आप ओषधयः सन्त्व् इति ॥ [k: अथाञ्जलिना उपहन्ति]
०५  तां दिशं निरुक्षति यस्याम् अस्य दिशि द्वेष्यो भवति ।दुर्मित्रास् तस्मै भूयासुर् यो ऽस्मान् द्वेष्टि यं च वयं द्विष्म इति ॥
०६  अथाप उपस्पृश्य त्रिः प्रदक्षिणम् उदकम् आवर्तयति । यदपां क्रुरं यद् अमेध्यं यद् अशान्तं तदपगच्छताद् इति ॥ [k: यद् अर्पां क्रूरं॥। अप गच्छताद्]
०७  अप्सु निमज्ज्योन्मज्ज्य ॥
०८  नाप्सु सतः प्रयमणं विद्यते न वासःपल्पूलनंनोपस्पर्शनम् ॥
०९  यद्य् उपरुद्धाः स्युर् एतेनोपतिष्ठते । नमो ऽग्नये ऽप्सुमतेनम इन्द्राय नमो वरुणाय नमो वारुण्यै नमो ऽद्भ्य इति ॥
१०  उत्तीर्याचम्याचान्तः पुनर् आचामेत् ।  <br>आपः पुनन्तु पृथिवीं पृथिवी पूतापुनातु माम् । पुनन्तु ब्रह्मणस्पतिर् ब्रह्म पूता पुनातु माम् ॥ [k: पृथिवी पृथिवी]  <br>यद् उच्छिष्टम् अभोज्यं यद् वा दुश्चरितं मम । सर्वंपुनन्तु माम् आपो ऽसतां च प्रतिग्रहं स्वाहेति ॥
११  पवित्रे कृत्वाद्भिर् मार्जयति । आपो हि ष्ठा मयोभुव इतितिसृभिः । हिरण्यवर्णाः शुचयः पावका इति चतसृभिः । पवमानः सुवर्जन इति । एतेनानुवाकेनमार्जयित्वान्तर्जलगतो ऽघमर्षणेन त्रीन् प्राणायामान्धारयित्वोत्तीर्य वासः पीडयित्वा प्रक्षालितोपवातान्यक्लिष्टानि वासांसि परिधायाप आचम्य दर्भेष्व् आसीनो दर्भान्धारयमाणः प्राङ्मुखः सावित्रीं सहस्रकृत्वआवर्तयेच् छतकृत्वो ऽपरिमितकृत्वो वा दशावरम् ॥ [k: सुवर्चन]
१२  अथादित्यम् उपतिष्ठते । उद् वयं तमसस् परि । उद् उ त्यम् । चित्रम् । तच् चक्षुर् देवहितम् । य उदगाद् इति ॥
१३  अथाप्य् उदाहरन्ति । प्रणवो व्याहृतयः सावित्री चेत्य् एतेपञ्च ब्रह्मयज्ञा अहरहर् ब्राह्मणं किल्बिषात् पावयन्ति ॥
१४  पूतः पञ्चभिर् ब्रह्मयज्ञैर् अथोत्तरं देवतास् तर्पयति ॥
