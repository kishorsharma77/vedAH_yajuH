+++
title = "१५"

+++

०१  अथ वै भवति ॥
०२  अग्नौ करणशेषेण तद् अन्नम् अभिघारयेत् ।  <br>निरङ्गुष्ठं तु यद् दत्तं न तत् प्रीणाति वै पितृ̄न् ॥
०३  उभयोः शाखयोर् मुक्तं पितृभ्यो ऽन्नं निवेदितम् ।  <br>तद् अन्तरम् उपासन्ते असुरा दुष्टचेतसः ॥ [k: उपासन्ते ऽसुरा वै]
०४  यातुधानाः पिशाचाश् च प्रतिलुम्पन्ति तद् धविः ।  <br>तिलदाने ह्य् अदायाश् च तथा क्रोधवशे ऽसुराः ॥
०५  काषायवासा यान् कुरुते जपहोमप्रतिग्रहान् ।  <br>न तद् देवंगमं भवति हव्यकव्येषुयद् धविः ॥ [k: देवगमं]
०६  यच् च दत्तम् अनङ्गुष्ठं यच् चैव प्रतिगृह्यते ।  <br>आचामति च यस् तिष्ठन् न स तेन समृध्यते ॥ इति ॥
०७  आद्यन्तयोर् अपां प्रदानं सर्वत्र ॥
०८  जयप्रभृति यथाविधानम् ॥
०९  शेषम् उक्तम् अष्टकाहोमे ॥
१०  द्वौ दैवे पितृकार्ये त्रीन् एकैकम् उभयत्र वा । [k: देवे]  <br>भोजयेत् सुसमृद्धो ऽपि न प्रसज्येत [k: प्रसज्जेत] विस्तरे ॥
११  सत्क्रियां देशकालौ च शौचं ब्राह्मणसंपदम् ।  <br>पञ्चैतान् विस्तरो हन्ति तस्मात् तं परिवर्जयेत् ॥
१२  उरस्तः पितरस् तस्य वामतश् च पितामहाः ।  <br>दक्षिणतः प्रपितामहाः पृष्ठतः पिण्डतर्ककाः ॥ इति ॥
