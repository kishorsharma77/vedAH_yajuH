+++
title = "०१"

+++

०१  अथातः प्रायश्चित्तानि ॥
०२  भ्रूणहा द्वादश समाः ॥
०३  कपाली खट्वाङ्गी गर्दभचर्मवासा अरण्यनिकेतनःश्मशाने ध्वजं शवशिरः कृत्वा कुटीं कारयेत् । ताम् आवसेत् । सप्तागाराणि भैक्षं चरन् स्वकर्माचक्षाणस् तेन प्राणान्धारयेत् । अलब्ध्वोपवासः ॥
०४  अश्वमेधेन गोसवेनाग्निष्टुता वा यजेत ॥
०५  अश्वमेधावभृथे वात्मानं पावयेत् ॥
०६  अथाप्य् उदाहरन्ति ।  <br>अमत्या ब्राह्मणं हत्वा दुष्टो भवति धर्मतः ।  <br>ऋषयो निष्कृतिं तस्य वदन्त्य् अमतिपूर्वके ।
ब्ध्स् २।१।१।६-२ए  मतिपूर्वं घ्नतस् तस्य निष्कृतिर् नोपलभ्यते ॥
०७  अपगूर्य चरेत् कृच्छ्रम् अतिकृच्छ्रं निपातने ।  <br>कृच्छ्रं चान्द्रायणं चैव लोहितस्य प्रवर्तने ।
ब्ध्स् २।१।१।७ए  तस्मान् नैवापगुरेत न च कुर्वीत शोणितम् ॥ इति ॥
०८  नव समा राजन्यस्य ॥
०९  तिस्रो वैश्यस्य ॥
१०  संवत्सरं शूद्रस्य ॥
११  स्त्रियाश् च ॥
१२  ब्राह्मणवद् आत्रेय्याः ॥
१३  गुरुतल्पगस् तप्ते लोहशयने शयीत ॥
१४  सूर्मिं वा ज्वलन्तीं श्लिष्येत् ॥
१५  लिङ्गं वा सवृषणं परिवास्याञ्जलाव् आधायदक्षिणाप्रतीच्योर् दिशोर् अन्तरेण गच्छेद् आ निपतनात् ॥
१६  स्तेनः प्रकीर्य केशान् सैध्रकम् मुसलम् आदाय स्कन्धेनराजानं गच्छेद् अनेन मां जहीति । तेनैनं हन्यात् ॥
१७  अथाप्य् उदाहरन्ति ।  <br>स्कन्धेनादाय मुसलं स्तेनो राजानम् अन्वियात् ।  <br>अनेन शाधि मां राजन् क्षत्रधर्मम् अनुस्मरन् ॥  <br>शासने वा विसर्गे वा स्तेनो मुच्येत किल्बिषात् ।  <br>अशासनात् तु तद् राजा स्तेनाद् आप्नोति किल्बिषम् ॥ इति ॥
१८  सुरां पीत्वोष्णया कायं दहेत् ॥
१९  अमत्या पाने कृच्छ्राब्दपादं चरेत् पुनरुपनयनं च ॥
२०  वपनव्रतनियमलोपश् च पूर्वानुष्ठितत्वात् ॥
२१  अथाप्य् उदाहरन्ति ।  <br>अमत्या वारुणीं पीत्वा प्राश्य मूत्रपुरीषयोः ।  <br>ब्राह्मणः क्षत्रियो वैश्यः पुनःसंस्कारम् अर्हति ॥
२२  सुराधाने तु यो भाण्डे अपः पर्युषिताः पिबेत् ।  <br>शङ्खपुष्पीविपक्वेन षडहं क्षीरेण वर्तयेत् ॥
२३  गुरुप्रयुक्तश् चेन् म्रियेत गुरुस् त्रीन् कृच्छ्रांश् चरेत् ॥
२४  एतद् एवासंस्कृते ॥
२५  ब्रह्मचारिणः शवकर्मणा व्रतावृत्तिर् अन्यत्रमातापित्रोर् आचार्याच् च ॥
२६  स चेद् व्याधीयीत कामं गुरोर् उच्छिष्टं भैषज्यार्थेसर्वं प्राश्नीयात् ॥
२७  येनेच्छेत् तेन चिकित्सेत् ॥
२८  स यदा गदी स्यात् तद् उत्थायादित्यम् उपतिष्ठेत । हंसः शुचिषद् इति । एतया ॥ [k:उपतिष्ठते]
२९  दिवा रेतः सिक्त्वा त्रिर् अपो हृदयंगमाः पिबेद् रेतस्याभिः ॥
३०  यो ब्रह्मचारी स्त्रियम् उपेयात् सो ऽवकीर्णी ॥
३१  स गर्दभं पशुम् आलभेत ॥
३२  नैरृतः पशुः पुरोडाशश् च रक्षोदेवतो यमदेवतो वा ॥ [k: -दैवतो ॥। -दैवतो]
३३  शिश्नात् प्राशित्रम् अप्स्व् अवदानैश् चरन्तीति विज्ञायते ॥
३४  अपि वामावास्यायां निश्य् अग्निम् उपसमाधायदार्विहोमिकीं परिचेष्टां कृत्वा द्वे आज्याहुतीजुहोति । कामावकीर्णो ऽस्म्य् अवकीर्णो ऽस्मि काम कामाय स्वाहा । कामाभिद्रुग्धो ऽस्म्य् अभिद्रुग्धो ऽस्मि काम कामाय स्वाहेति ॥ [k: दाविंहोमिकीं]
३५  हुत्वा प्रयताञ्जलिः कवातिर्यङ्ङ् अग्निम् अभिमन्त्रयेत[k:उपतिष्ठेत] । सं मा सिञ्चन्तु मरुतः सम् इन्द्रः सं बृहस्पतिः । संमायम् अग्निः सिञ्चत्व् आयुषा च बलेन चायुष्मन्तं करोत मेति ॥
३६  अथास्य ज्ञातयः परिषद्य् उदपात्रंनिनयेयुर् असाव् अहम् इत्थंभूत इति । चरित्वापः पयो घृतं मधुलवणम् इत्य् आरब्धवन्तं ब्राह्मणा ब्रूयुश् चरितं त्वयेति । ओम् इतीतरः प्रत्याह । चरितनिर्वेशं सवनीयं कुर्युः ॥ [k: अथ यस्य]
३७  सगोत्रां चेद् अमत्योपगच्छेन् मातृवद् एनांबिभृयात् ॥ [k: उपयच्छेन्]
३८  प्रजाता चेत् कृच्छ्राब्दपादं चरित्वा । यन् मआत्मनो मिन्दाभूत् । पुनर् अग्निश् चक्षुर् अदाद् इति । एताभ्यांजुहुयात् ॥ [k: -आब्दषादं]
३९  परिवित्तः परिवेत्ता या चैनं परिविन्दति ।  <br>सर्वे ते नरकं यान्ति दातृयाजकपञ्चमाः ॥
४०  परिवित्तः परिवेत्ता दाता यश् चापि याजकः ।  <br>कृच्छ्रद्वादशरात्रेण स्त्री त्रिरात्रेण शुध्यति ॥ इति ॥
