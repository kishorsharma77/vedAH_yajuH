+++
title = "०१"

+++
०१  प्रायश्चित्तानि वक्ष्यामो नानार्थानि पृथक्पृथक् ।  <br>तेषुतेषु च दोषेषु गरीयांसि लघूनि च ॥
०२  यद्य् अत्र हि भवेद् युक्तं तद् धि तत्रैव निर्दिशेत् ।  <br>भूयोभूयो गरीयःसु लघुष्व् अल्पीयसस् तथा ॥
०३  विधिना शास्त्रदृष्टेन प्राणायामान् समाचरेत् ।  <br>यद् उपस्थकृतं पापं पद्भ्यां वा यत् कृतं भवेत् ।
ब्ध्स् ४।१।३एफ़्  बाहुभ्यां मनसा वाचा श्रोत्रत्वग्घ्राणचक्षुषा ॥
०४  अपि वा चक्षुःश्रोत्रत्वग्घ्राणमनोव्यतिक्रमेषु त्रिभिः प्राणायामैःशुध्यति ॥ [k: अथ वाचा]
०५  शूद्रान्नस्त्रीगमनभोजनेषु केवलेषु पृथक्पृथक्सप्ताहं सप्तसप्त प्राणायामान् धारयेत् ॥
०६  अभक्ष्याभोज्यापेयानाद्यप्राशनेषु तथापण्यविक्रयेषुमधुमांसघृततैलक्षारलवणावरान्नवर्जेषु यच् चान्यद् अप्येवंयुक्तं द्वादशाहं द्वादशद्वादश प्राणायामान् धारयेत् ॥
०७  पातकपतनीयोपपातकवर्जेषु यच् चान्यद् अप्य् एवंयुक्तमर्धमासं द्वादशद्वादश प्राणायामान् धारयेत् ॥
०८  पातकपतनीयवर्जेषु यच् चान्यद् अप्य् एवंयुक्तं द्वादशद्वादशाहान् द्वादशद्वादश प्राणायामान् धारयेत् ॥
०९  पातकवर्जेषु यच् चान्यद् अप्य् एवंयुक्तं द्वादशार्धमासान्द्वादशद्वादश प्राणायामान् धारयेत् ॥
१०  अथ पातकेषु संवत्सरं द्वादशद्वादश प्राणायामान्धारयेत् ॥
११  दद्याद् गुणवते कन्यां नग्निकां ब्रह्मचारिणे ।  <br>अपि वा गुणहीनाय नोपरुन्ध्याद् रजस्वलाम् ॥
१२  त्रीणि वर्षाण्य् ऋतुमतीं यः कन्यां न प्रयच्छति ।  <br>स तुल्यं भ्रूणहत्यायै दोषम् ऋच्छत्य् असंशयम् ॥
१३  न याचते चेद् एवं स्याद् याचते चेत् पृथक्पृथक् ।  <br>एकैकस्मिन्न् ऋतौ दोषं पातकं मनुर् अब्रवीत् ॥
१४  त्रीणि वर्षाण्य् ऋतुमती काङ्क्षेत पितृशासनम् ।  <br>ततश् चतुर्थे वर्षे तु विन्देत सदृशं पतिम् ।
ब्ध्स् ४।१।१४एफ़्  अविद्यमाने सदृशे गुणहीनम् अपि श्रयेत् ॥
१५  बलाच् चेत् प्रहृता कन्या मन्त्रैर् यदि न संस्कृता ।  <br>अन्यस्मै विधिवद् देया यथा कन्या तथैव सा ॥
१६  निसृष्टायां हुते वापि यस्यै भर्ता म्रियेत सः ।  <br>सा चेद् अक्षतयोनिः स्याद् गतप्रत्यागता सती ।
ब्ध्स् ४।१।१६एफ़्  पौनर्भवेन विधिना पुनःसंस्कारम् अर्हति ॥
१७  त्रीणि वर्षाण्य् ऋतुमतीं यो भार्यां नाधिगच्छति ।  <br>स तुल्यं भ्रूणहत्यायै दोषम् ऋच्छत्य् असंशयम् ॥
१८  ऋतुस्नातां तु यो भार्यां संनिधौ नोपगच्छति ।  <br>पितरस् तस्य तं मासं तस्मिन् रजसि शेरते ॥
१९  ऋतौ नोपैति यो भार्याम् अनृतौ यश् च गच्छति ।  <br>तुल्यम् आहुस् तयोर् दोषम् अयोनौ यश् च सिञ्चति ॥
२०  भर्तुः प्रतिनिवेशेन या भार्या स्कन्दयेद् ऋतुम् ।  <br>तां ग्राममध्ये विख्याप्य भ्रूणघ्नीं [H: भ्रुण-]निर्धमेद् गृहात् ॥
२१  ऋतुस्नातां न चेद् गच्छेन् नियतां धर्मचारिणीम् ।  <br>नियमातिक्रमे तस्य प्राणायामशतं स्मृतम् ॥
२२  प्राणायामान् पवित्राणि व्याहृतीः प्रणवं तथा ।  <br>पवित्रपाणिर् आसीनो ब्रह्म नैत्यकम् अभ्यसेत् ॥
२३  आवर्तयेत् सदा युक्तः प्राणायामान् पुनःपुनः ।  <br>आ केशान्तान् नखाग्राच् च तपस् तप्यत उत्तमम् ॥
२४  निरोधाज् जायते वायुर् वायोर् अग्निश् च जायते ।  <br>तापेनापो ऽधिजायन्ते ततो ऽन्तः शुध्यते त्रिभिः ॥
२५  योगेनावाप्यते ज्ञानं योगो धर्मस्य लक्षणम् ।  <br>योगमूला गुणाः सर्वे तस्माद् युक्तः सदा भवेत् ॥
२६  प्रणवाद्यास् त्रयो वेदाः प्रणवे पर्यवस्थिताः ।  <br>प्रणवो व्याहृतयश् चैव नित्यं ब्रह्म सनातनम् ॥  <br>प्रणवे नित्ययुक्तस्य व्याहृतीषु च सप्तसु ।  <br>त्रिपदायां च गायत्र्यां न भयं विद्यते क्वचित् ॥
२८  सव्याहृतिकां सप्रणवां गायत्रीं शिरसा सह ।  <br>त्रिः पठेद् आयतप्राणः प्राणायामः स उच्यते ॥
२९  सव्याहृतिकाः सप्रणवाः प्राणायामास् तु षोडश ।  <br>अपि भ्रूणहनं मासात् पुनन्त्य् अहरहर्धृताः ॥ [k: अहरहः कृताः]
३०  एतदाद्यं तपः श्रेष्ठम् एतद् धर्मस्य लक्षणम् ।  <br>सर्वदोषोपघातार्थम् एतद् एव विशिष्यते ॥  <br>एतद् एव विशिष्यत इति ॥
