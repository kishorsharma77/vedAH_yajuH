+++
title = "०३"

+++
०१  प्रायश्चित्तानि वक्ष्यामो ऽविख्यातानि विशेषतः ।  <br>समाहितानां युक्तानां प्रमादेषु कथं भवेत् ॥
०२  ओंपूर्वाभिर् व्याहृतिभिः सर्वाभिः सर्वपातकेष्व् आचामेत् ॥
०३  यत् प्रथमम् आचामति तेन र्ग्वेदं प्रीणाति यद् द्वितीयं तेनयजुर्वेदं यत् तृतीयं तेन सामवेदम् ॥
०४  यत् प्रथमं परिमार्ष्टि तेनाथर्ववेदं यद् द्वितीयंतेनेतिहासपुराणम् ॥
०५  यत् सव्यं पाणिं प्रोक्षति पादौ शिरो हृदयं नासिके चक्षुषीश्रोत्रे नाभिं चोपस्पृशति तेनौषधिवनस्पतयः सर्वाश् च देवताःप्रीणाति । तस्माद् आचमनाद् एव सर्वस्मात् पापात् प्रमुच्यते ॥
०६  अष्टौ वा समिध आदध्यात् । देवकृतस्यैनसो ऽवयजनम् असि स्वाहा । मनुष्यकृतस्यैनसो ऽवयजनम् असि स्वाहा । पितृकृतस्यैनसो ऽवयजनम् असि स्वाहा । आत्मकृतस्यैनसो ऽवयजनमसि स्वाहा । यद् दिवा च नक्तं चैनश् चकृम तस्यावयजनम् असिस्वाहा । यत् स्वपन्तश् च जाग्रतश् चैनश् चकृम तस्यावयजनम् असिस्वाहा । यद् विद्वांसश् चाविद्वांसश् चैनश् चकृम तस्यावयजनमसि स्वाहा । एनस एनसो ऽवयजनम् असि स्वाहेति ॥
०७  एतैर् अष्टाभिर् हुत्वा सर्वस्मात् पापात् प्रमुच्यते ॥
०८  अथाप्य् उदाहरन्ति ।  <br>अघमर्षणं देवकृतं शुद्धवत्यस् तरत्समाः ।  <br>कूश्माण्ड्यः पावमान्यश् च विरजा मृत्युलाङ्गलम् ।  <br>दुर्गा व्याहृतयो रुद्रा महादोषविनाशनाः ॥  <br>महादोषविनाशना इति ॥
