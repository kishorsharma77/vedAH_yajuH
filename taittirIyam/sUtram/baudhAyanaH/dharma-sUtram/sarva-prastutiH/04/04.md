+++
title = "०४"

+++
०१  प्रायश्चित्तानि वक्ष्यामो ऽविख्यातानि विशेषतः ।  <br>समाहितानां युक्तानां प्रमादेषु कथं भवेत् ॥
०२  ऋतं च सत्यं चेति । एतद् अघमर्षणं त्रिर् अन्तर्जले पठन्सर्वस्मात् पापात् प्रमुच्यते ॥
०३  आयं गौः पृश्निर् अक्रमीद् इति । एताम् ऋचं त्रिर् अन्तर्जले पठन्सर्वस्मात् पापात् प्रमुच्यते ॥
०४  द्रुपदाद् इवेन् मुमुचान इति । एताम् ऋचं त्रिर् अन्तर्जलेपठन् सर्वस्मात् पापात् प्रमुच्यते ॥
०५  हंसः शुचिषद् इति । एताम् ऋचं त्रिर् अन्तर्जले पठन् सर्वस्मात्पापात् प्रमुच्यते ॥
०६  अपि वा सावित्रीं पच्छो ऽर्धर्चशस्ततः समस्तां त्रिर् अन्तर्जले पठन् सर्वस्मात्पापात् प्रमुच्यते ॥ [k: सावित्रीं गायत्रीं पच्छो ॥। समस्ताम् इत्य् एताम् ऋचं त्रिर्]
०७  अपि वा व्याहृतीर् व्यस्ताः समस्ताश् चेति त्रिर् अन्तर्जले पठन्सर्वस्मात् पापात् प्रमुच्यते ॥
०८  अपि वा प्रणवम् एव त्रिर् अन्तर्जले पठन् सर्वस्मात् पापात्प्रमुच्यते ॥
०९  तद् एतद् धर्मशास्त्रं नापुत्राय नाशिष्याय नासंवत्सरोषिताय दद्यात् ॥ [k: नाभक्ताय नापुत्राय]
१०  सहस्रं दक्षिण ऋषभैकादशं गुरुप्रसादो वा । गुरुप्रसादो वा ॥ [k: दक्षिणा]
