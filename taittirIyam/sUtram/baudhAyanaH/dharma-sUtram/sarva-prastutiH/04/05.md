+++
title = "०५"

+++
०१  अथातः संप्रवक्ष्यामि सामऋग्यजुरथर्वणाम् ।  <br>कर्मभिर् यैर् अवाप्नोति क्षिप्रं कामान् मनोगतान् ॥
०२  जपहोमेष्टियन्त्राद्यैः शोधयित्वा स्वविग्रहम् ।  <br>साधयेत् सर्वकर्माणि नान्यथा सिद्धिम् अश्नुते ॥
०३  जपहोमेष्टियन्त्राणि करिष्यन्न् आदितो द्विजः ।  <br>शुक्लपुण्यदिनऋक्षेषु केशश्मश्रूणि वापयेत् ॥
०४  स्नायात् त्रिषवणं पायाद् आत्मानंक्रोधतो ऽनृतात् ।  <br>स्त्रीशूद्रैर् नाभिभाषेत ब्रह्मचारी हविर्व्रतः ॥
०५  गोविप्रपितृदेवेभ्यो नमस्कुर्याद् दिवास्वपन् । [k: नमस्कुर्वन्]  <br>जपहोमेष्टियन्त्रस्थो दिवास्थानो निशासनः ॥
०६  प्राजापत्यो भवेत् कृच्छ्रो दिवा रात्राव् अयाचितम् ।  <br>क्रमशो वायुभक्षश् च द्वादशाहं त्र्यहंत्र्यहम् ॥
०७  अहर् एकं तथा नक्तम् अज्ञातं वायुभक्षणम् ।  <br>त्रिवृद् एष परावृत्तो बालानां कृच्छ्र उच्यते ॥
०८  एकैकं ग्रासम् अश्नीयात् पूर्वोक्तेन त्र्यहंत्र्यहम् ।  <br>वायुभक्षस् त्र्यहं चान्यद् अतिकृच्छ्रः स उच्यते ॥
०९  अम्बुभक्षस् त्र्यहान् एतान् वायुभक्षस् ततः परम् ।  <br>कृच्छ्रातिकृच्छ्रस् तृतीयो विज्ञेयः सो ऽतिपावनः ॥
१०  त्र्यहंत्र्यहं पिबेद् उष्णं पयः सर्पिः कुशोदकम् ।  <br>वायुभक्षस् त्र्यहं चान्यत् तप्तकृच्छ्रः स उच्यते ॥
११  गोमूत्रं गोमयं क्षीरं दधि सर्पिः कुशोदकम् ।  <br>एकरात्रोपवासश् च कृच्छ्रः सांतपनः स्मृतः ॥
१२  गायत्र्यादाय गोमूत्रंगन्धद्वारेति गोमयम् । [k: गायत्र्यागृह्य]  <br>आ प्यायस्वेति च क्षीरं दधिक्राव्णेति वै दधि ।
ब्ध्स् ४।५।१२एफ़्  शुक्रम् असि ज्योतिर् इत्य् आज्यं देवस्यत्वेति कुशोदकम् ॥ [k: ज्योतिर् असीत्य् ॥। कुशोदकम् इति]
१३  गोमूत्रभागस् तस्यार्धं शकृत् क्षीरस्य तु त्रयम् । [k: क्षीरस्य तयम्]  <br>द्वयं दध्नो घृतस्यैक एकश् च कुशवारिणः ।
ब्ध्स् ४।५।१३एफ़्  एवं सांतपनः कृच्छ्रः श्वपाकम् अपि शोधयेत् ॥
१४  गोमूत्रं गोमयं चैव क्षीरं दधि घृतं तथा [k: गोमूत्रं गोमयं क्षीरं दधि सर्पिः कुशोदकम्] ।  <br>पञ्चरात्रं तदाहारः पञ्चगव्येन शुध्यति ॥
१५  यत् आत्मनो ऽप्रमत्तस्य द्वादशाहम् अभोजनम् ।  <br>पराको नाम कृच्छ्रो ऽयं सर्वपापप्रणाशनः ॥
१६  गोमूत्रादिभिर् अभ्यस्तम् एकैकं तं त्रिसप्तकम् ।  <br>महासांतपनं कृच्छ्रं वदन्ति ब्रह्मवादिनः ॥
१७  एकवृद्ध्या सिते पिण्डान् एकहान्यासिते ततः । [k: पिण्डे]  <br>पक्षयोर् उपवासौ द्वौ तद् धि चान्द्रायणं स्मृतम् ॥
१८  चतुरः प्रातर् अश्नीयात् पिण्डान् विप्रः समाहितः ।  <br>चतुरो ऽस्तमिते सूर्ये शिशुचान्द्रायणं चरेत् ॥ [k: स्मृतम्]
१९  अष्टावष्टौ मासम् एकं पिण्डान् मध्यंदिने स्थिते ।  <br>नियतात्मा हविष्यस्य यतिचान्द्रायणंचरेत् ॥ [k: -चान्दायणं]
२०  यथा कथंचित् पिण्डानां द्विजस् तिस्रस् त्व् अशीतयः ।  <br>मासेनाश्नन् हविष्यस्य चन्द्रस्यैति सलोकताम् ॥
२१  यथोद्यंश् चन्द्रमा हन्ति जगतस् तमसो भयम् ।  <br>एवं पापाद् भयं हन्ति द्विजश् चान्द्रायणं चरन् ॥ [k: तथा पापाद्]
२२  कणपिण्याकतक्राणि यवाचामो ऽनिलाशनः । [k: तथा चापो]  <br>एकत्रिपञ्चसप्तेति पापघ्नो ऽयं तुलापुमान् ॥
२३  यावकः सप्तरात्रेण वृजिनं हन्ति देहिनाम् ।  <br>सप्तरात्रोपवासो वा दृष्टम् एतन् मनीषिभिः ॥
२४  पौषभाद्रपदज्येष्ठास्व् आर्द्राकाशातपाश्रयात् । [k: पौषभाद्रपदज्येष्ठार्द्रा-]  <br>त्रीञ् छुक्लान् मुच्यते पापात् पतनीयाद् ऋते द्विजः ॥
२५  गोमूत्रं गोमयं क्षीरं दधि सर्पिः कुशोदकम् ।  <br>यवाचामेन संयुक्तो ब्रह्मकूर्चो ऽतिपावनः ॥
२६  अमावास्यां निराहारः पौर्णमास्यां तिलाशनः ।  <br>शुक्लकृष्णकृतात् पापान् मुच्यते अब्दस्य पर्वभिः ॥
२७  भैक्षाहारो ऽग्निहोत्रिभ्यो मासेनैकेन शुध्यति ।  <br>यायावरवनस्थेभ्यो दशभिः पञ्चभिर् दिनैः ॥
२८  एकाहधनिनो ऽन्नेन दिनेनैकेन शुध्यति ।  <br>कापोतवृत्तिनिष्ठस्य पीत्वापः शुध्यते त्रिभिः ॥
२९  ऋग्यजुःसामवेदानां वेदस्यान्यतमस्य वा ।  <br>पारायणं त्रिर् अभ्यस्येद् अनश्नन् सो ऽतिपावनः ॥
३०  अथ चेत् त्वरते कर्तुं दिवसं मारुताशनः । [k: दिवसे]  <br>रात्रौ जलस्थितो व्युष्टः प्राजापत्येन तत्समम् ॥ [k: जले स्थितो]
३१  गायत्र्याष्टसहस्रं तु जपं कृत्वोत्थिते रवौ ।  <br>मुच्यते सर्वपापेभ्यो यदि न भ्रूणहा भवेत् ॥
३२  यो ऽन्नदः सत्यवादी च भूतेषु कृपया स्थितः ।  <br>पूर्वोक्तयन्त्रशुद्धेभ्यः सर्वेभ्यः सो ऽतिरिच्यते ॥
