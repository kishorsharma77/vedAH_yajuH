+++
title = "०८"

+++
०१  अतिलोभात् प्रमादाद् वा यः करोति क्रियाम् इमाम् ।  <br>अन्यस्य सो ऽंह आविष्टो गरगीर् इव सीदति ॥
०२  आचार्यस्य पितुर् मातुर् आत्मनश् च क्रियाम् इमाम् ।  <br>कुर्वन् भात्य् अर्कवद् विप्रः सा कार्यैषाम् अतः क्रिया ॥
०३  क एतेन सहस्राक्षं पवित्रेणाकरोच् छुचिम् ।  <br>अग्निं वायुं रविं सोमं यमादींश् च सुरेश्वरान् ॥
०४  यत् किंचित् पुण्यनामेह त्रिषु लोकेषु विश्रुतम् ।  <br>विप्रादि तत् कृतं केन पवित्रक्रिययानया ॥
०५  प्राजापत्यम् इदं गुह्यं पापघ्नंप्रथमोद्भवम् । [k: प्रजापत्यम्]  <br>समुत्पन्नान्य् अतः पश्चात् पवित्राणि सहस्रशः ॥
०६  यो ऽब्दायनऋतुपक्षाहाञ् जुहोत्य् अष्टौ गणान् इमान् ।  <br>पुनाति चात्मनो वंश्यान् दश पूर्वान् दशावरान् [k:दशापरान्] ॥
०७  ज्ञायते चामरैर् द्युस्थैः पुण्यकर्मेति भूस्थितः ।  <br>देववन् मोदते भूयः स्वर्गलोके ऽपि पुण्यकृत् ॥ [क् पुत्स्थिस् वेर्से अफ़्तेर् ब्ध्स् ४।८।१२]
०८  एतान् अष्टौ गणान् होतुं न शक्नोति यदि द्विजः ।  <br>एको ऽपि तेन होतव्यो रजस् तेनास्य नश्यति ॥
०९  सूनवो यस्य शिष्या वा जुह्वत्य् अष्टौ गणान् इमान् ।  <br>अध्यापनपरिक्रीतैर् अंहसः सो ऽपि मुच्यते ॥
१०  धनेनापि परिक्रीतैर् आत्मपापजिघांसया ।  <br>हावनीया ह्य् अशक्तेन नावसाद्यः शरीरधृक् ॥
११  धनस्य क्रियते त्यागः कर्मणां सुकृताम् अपि ।  <br>पुंसो ऽनृणस्य पापस्य विमोक्षः क्रियते क्वचित् ॥
१२  विमुक्तो विधिनैतेन सर्वपापार्णसागरात् । [k: मुक्तो यो]  <br>आत्मानं मन्यते शुद्धं समर्थं कर्मसाधने ॥
१३  सर्वपापार्णमुक्तात्मा क्रिया आरभते तु याः ।  <br>अयत्नेनैव ताः सिद्धिं यान्ति शुद्धशरीरिणः ॥
१४  प्राजापत्यम् इदं पुण्यम् ऋषिणा समुदीरितम् । [k: प्रजापत्यम् ॥। ऋषीणां]  <br>इदम् अध्यापयेन् नित्यं धारयेच् छृणुते ऽपि वा ।
ब्ध्स् ४।८।१४एफ़्  मुच्यते सर्वपापेभ्यो ब्रह्मलोके महीयते ॥
१५  यान् सिषाधयिषुर् मन्त्रान् द्वादशाहानि ताञ् जपेत् ।  <br>घृतेन पयसा दध्ना प्राश्य निश्य् ओदनं सकृत् ॥ [क् बेफ़ोरे ब्ध्स् ४।८।१६-१अब्: ऋग्यजुस्सामवेदानाम् अथर्वाङ्गिरसाम् अपि ।]
१६  दशवारं तथा होमः सर्पिषा सवनत्रयम् ।  <br>पूर्वसेवा भवेद् एषां मन्त्राणां कर्मसाधने ॥ [k: एषा]  <br>मन्त्राणां कर्मसाधन इति ॥ अतिलोभात् प्रमादाद् वा । निवृत्तः पापकर्मभ्यः ॥ समाधुश्छन्दसारुद्राः ॥ अथातः संप्रवक्ष्यामि ॥ प्रायश्चित्तानि वक्ष्यामः ॥ प्रायश्चित्तानि वक्ष्यामः ॥ प्रायश्चित्तानि वक्ष्यामः ॥ प्रायश्चित्तानिवक्ष्यामः ॥ इति चतुर्थः प्रश्नः ॥ ४

॥ इति बौधायनधर्मसूत्रंसमाप्तम् ॥