+++
title = "१०"

+++
०१  उक्तो वर्णधर्मश् चाश्रमधर्मश् च ॥
०२  अथ खल्व् अयं पुरुषो याप्येन कर्मणा मिथ्या वा चरत्ययाज्यं वा याजयत्य् अप्रतिग्राह्यस्य वा प्रतिगृह्णात्य् अनाश्यान्नस्यवान्नम् अश्नात्य् अचरणीयेन वा चरति ॥
०३  तत्र प्रायश्चित्तं कुर्यान् न कुर्याद् इति मीमांसन्ते [कोमित्स् मीमांसन्ते] ॥
०४  नहि कर्म क्षीयत इति ॥
०५  कुर्याद् इत्य् एव ॥ [k: कुर्यात् त्व्]
०६  पुनस्तोमेनेष्ट्वा पुनः सवनम् आयान्तीति विज्ञायते ॥ [k: पुनस्तोमेन यजेत ॥। आयन्तीति]
०७  अथाप्य् उदाहरन्ति । सर्वं पाप्मानं तरति तरति ब्रह्महत्यां यो ऽश्वमेधेन यजत इति ॥
०८  अग्निष्टुता वाभिशंस्यमानो यजेतेति च ॥ [k: वाभिशस्यमानो]
०९  तस्य निष्क्रयणानि जपस् तपो होम उपवासो दानम् ॥
१०  उपनिषदो वेदादयो वेदान्ताः सर्वच्छन्दःसु संहिता मधून्यघमर्षणम् अथर्वशिरो रुद्राः पुरुषसूक्तं राजनरौहिणे सामनीबृहद्रथंतरे पुरुषगतिर् महानाम्न्यो महावैराजं महादिवाकीर्त्यंज्येष्ठसाम्नाम् अन्यतमं बहिष्पवमानः कूश्माण्ड्यः पावमान्यः सावित्री चेति पावनानि ॥ [k: बहिष्पवमानं]
११  उपसन्न्यायेन पयोव्रतता शाकभक्षता फलभक्षतामूलभक्षता प्रसृतियावको हिरण्यप्राशनं घृतप्राशनंसोमपानम् इति मेध्यानि ॥
१२  सर्वे शिलोच्चयाः सर्वाः स्रवन्त्यः सरितः पुण्या ह्रदास्तीर्थान्य् ऋषिनिकेतनानि गोष्ठक्षेत्रपरिष्कन्दा इति देशाः ॥
१३  अहिंसा सत्यम् अस्तैन्यं सवनेषूदकोपस्पर्शनंगुरुशुश्रूषा ब्रह्मचर्यम् अधःशयनम् एकवस्त्रतानाशक इतितपांसि ॥
१४  हिरण्यं गौर् वासो ऽश्वो भूमिस् तिला घृतम् अन्नम् इति देयानि ॥
१५  संवत्सरः षण्मासाश् चत्वारस् त्रयो द्वाव् एकश्चतुर्विंशत्यहो द्वादशाहः षडहस् त्र्यहो ऽहोरात्र एकाह इतिकालाः ॥
१६  एतान्य् अनादेशे क्रियेरन् ॥
१७  एनःसु गुरुषु गुरूणि लघुषु लघूनि ॥
१८  कृच्छ्रातिकृच्छ्रौ चान्द्रायणम् इति सर्वप्रायश्चित्तिः । सर्वप्रायश्चित्तिः ॥