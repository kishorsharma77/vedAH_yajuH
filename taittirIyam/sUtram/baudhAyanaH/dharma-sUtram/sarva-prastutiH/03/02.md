+++
title = "०२"

+++
०१  यथो एतत् षण्णिवर्तनीति ॥
०२  षड् एव निवर्तनानि निरुपहतानि करोति । स्वामिने भागमुत्सृजत्य् अनुज्ञातं वा गृह्णाति ॥
०३  प्राक् प्रातराशात् कर्षी स्याद् अस्यूतनासिकाभ्यांसमुष्काभ्याम् अतुदन्न् आरया मुहुर्मुहुर् अभ्युच्छन्दयन् ॥ {= ब्ध्स् २।२।४।२०-२१}
०४  एतेन विधिना षण्निवर्तनानि करोतीतिषण्णिवर्तनी ॥ [k: षण्णिवर्तनानि]
०५  कौद्दालीति । जलाभ्याशे कुद्दालेन वा फालेन वा तीक्ष्णकाष्ठेन वा खनति बीजान्य् आवपति कन्दमूलफलशाकौषधीर् निष्पादयति ॥
०६  कुद्दालेन करोतीति कौद्दाली ॥
०७  ध्रुवया वर्तमानः शुक्लेन वाससा शिरो वेष्टयति । भूत्यैत्वा शिरो वेष्टयामीति । ब्रह्मवर्चसम् असि ब्रह्मवर्चसाय त्वेतिकृष्णाजिनम् आदत्ते ऽब्लिङ्गाभिः पवित्रम् । बलम् असि बलाय [H:वलाय] त्वेति कमण्डलुम् । धान्यम् असि पुष्ट्यै त्वेति वीवधम् । सखा मा गोपायेति दण्डम् ॥
०८  अथोपनिष्क्रम्य व्याहृतीर् जपित्वा दिशाम् अनुमन्त्रणं जपति ।  <br>पृथिवी चान्तरिक्षं च द्यौर् नक्षत्राणि या दिशः ।  <br>अग्निर् वायुश् च सूर्यश् च पान्तु मां पथि देवताः ॥ इति ॥
०९  मानस्तोकीयं जपित्वा ग्रामं प्रविश्य गृहद्वारेगृहद्वारआत्मानं वीवधेन सह दर्शनात् संदर्शनीत्य् आचक्षते ॥
१०  वृत्तेर् वृत्तेर् अवार्त्तायां तयैव तस्य ध्रुवं वर्तनाद्ध्रुवेति परिकीर्तिता ॥
११  संप्रक्षालनीति । उत्पन्नानाम् ओषधीनां प्रक्षेपणम् । निक्षेपणं नास्ति निचयो वा । भाजनानि संप्रक्षाल्य न्युब्जतीतिसंप्रक्षालनी ॥
१२  समूहेति । अवारितस्थानेषु पथिषु वा क्षेत्रेषुवाप्रतिहतावकाशेषु वा यत्र यत्रौषधयो विद्यन्ते तत्र तत्रसमूहन्या समुह्य ताभिर् वर्तयतीति समूहा ॥
१३  फालनीत्य् अहिंसिकेत्य् एवेदम् उक्तंभवति । तुषविहीनांस् तण्डुलान् इच्छति सज्जनेभ्यो बीजानि वा । फालयतीति फालनी ॥ [k: पालनीत्य्॥।पालयतीति पालनी]
१४  शिलोञ्छेति । अवारितस्थानेषु पथिषु वाक्षेत्रेषु वाप्रतिहतावकाशेषु वा यत्र यत्रौषधयो विद्यन्ते तत्रतत्रैकैकं कणिशम् उञ्छयित्वा कालेकाले शिलैर् वर्तयतीतिशिलोञ्छा ॥ [k: सिलोञ्छेति ॥। सिलोञ्छा]
१५  कापोतेति । अवारितस्थानेषु पथिषु वा [k omits: वा] क्षेत्रेषु वाप्रतिहतावकाशेषु वा यत्र यत्रौषधयो विद्यन्ते तत्रतत्राङ्गुलीभ्याम् एकैकाम् ओषधिम् उञ्छयित्वा संदंशनात् [k:सन्दर्शनात्] कपोतवद् इति कापोता ॥
१६  सिद्धेच्छेति । वृत्तिभिः श्रान्तो वृद्धत्वाद् धातुक्षयाद् वासज्जनेभ्यः सिद्धम् अन्नम् इच्छतीति सिद्धेच्छा ॥
१७  तस्यात्मनि समारोपणं विद्यतेसंन्यासिवद् उपचारः पवित्रकाषायवासोवर्जम् ॥ [k: तस्यात्मसमारोपणं]
१८  वान्यापि वृक्षलतावल्ल्योषधीनां च तृणौषधीनां चश्यामाकजर्तिलादीनाम् । वन्याभिर् वर्तयतीतिवान्या ॥ [k: वान्याभिर्]
१९  अथाप्य् उदाहरन्ति ।  <br>मृगैः सह परिस्पन्दः संवासस् तेभिर्[!] एव च ।  <br>तैर् एव सदृशी वृत्तिः प्रत्यक्षं स्वर्गलक्षणम् ॥  <br>प्रत्यक्षं स्वर्गलक्षणम् इति ॥ {०१९  = ब्ध्स् ३।३।२२}
