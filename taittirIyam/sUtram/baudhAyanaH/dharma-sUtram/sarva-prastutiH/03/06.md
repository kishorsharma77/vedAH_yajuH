+++
title = "०६"

+++
०१  अथ कर्मभिर् आत्मकृतैर् गुरुम् इवात्मानंमन्येतात्मार्थे प्रसृतियावकं [k: प्रसृतयावकं] श्रपयेदुदितेषु नक्षत्रेषु ॥
०२  न ततो ऽग्नौ जुहुयात् ॥
०३  न चात्र बलिकर्म ॥
०४  अशृतं श्रप्यमाणं शृतं चाभिमन्त्रयेत ॥
०५  यवो ऽसि धान्यराजो ऽसि वारुणो मधुसंयुतः ।  <br>निर्णोदः सर्वपापानां पवित्रम् ऋषिभिः स्मृतम् ॥  <br>घृतं यवा मधु यवा आपो यवा अमृतं यवाः ।  <br>सर्वं पुनीत मे पापं यन् मया दुष्कृतं कृतम् ॥ [k: पुनथ]  <br>वाचा कृतं कर्म कृतं मनसा दुर्विचिन्तितम् ।  <br>अलक्ष्मीं कालकर्णीं च सर्वं पुनीत मे यवाः ॥ [k: कालरात्रीं ॥। पुनथ]  <br>श्वसूकरावधूतं च काकोच्छिष्टहतं च यत् । [k: श्वसूकरावधूतं यत्काकोच्छिष्टोपहतं च यत्]  <br>मातापित्रोर् अशुश्रूषां सर्वं पुनीत [k: पुनथ] मे यवाः ॥  <br>महापातकसंयुक्तं दारुणं राजकिल्बिषम् ।  <br>बालवृद्धम् अधर्मं च सर्वं पुनीत मे यवाः ॥ [k: बालवृत्तम्॥।पुनथ]  <br>सुवर्णस्तैन्यम् अव्रत्यम् अयाज्यस्य च याजनम् ।  <br>ब्राह्मणानां परीवादं सर्वं पुनीत मे यवाः ॥ [k: पुनथ]  <br>गणान्नं गणिकान्नं च शूद्रान्नं श्राद्धसूतकम् ।  <br>चोरस्यान्नं नवश्राद्धं सर्वं पुनीत मेयवाः ॥ इति ॥ [k: पुनथ]
०६  श्रप्यमाणे रक्षां कुर्यात् । नमो रुद्राय भूताधिपतये ।द्यौः शान्ता । कृणुष्व पाजः प्रसितिं न पृथ्वीम् इत्य् एतेनानुवाकेन । ये देवाः पुरःसदो ऽग्निनेत्राः +रक्षोहण इति पञ्चभिः पर्यायैः । मा नस् तोके । ब्रह्मा देवानाम् इतिद्वाभ्याम् ॥ [k omits: इत्य् एतेनानुवाकेन]
०७  शृतं च लघ्व् अश्नीयात् प्रयतः पात्रे निषिच्य ॥
०८  ये देवा मनोजाता मनोयुजः सुदक्षा दक्षपितारस् ते नःपान्तु ते नो ऽवन्तु तेभ्यो नमस् तेभ्यः स्वाहेति । आत्मनि जुहुयात् ॥
०९  त्रिरात्रं मेधार्थी ॥
१०  षड्रात्रं पीत्वा पापकृच् छुद्धो भवति ॥
११  सप्तरात्रं पीत्वा भ्रूणहननं गुरुतल्पगमनंसुवर्णस्तैन्यं सुरापानम् इति च पुनाति ॥
१२  एकादशरात्रं पीत्वा पूर्वपुरुषकृतम् अपि पापं निर्णुदति ॥
१३  अपि वा गोनिष्क्रान्तानां यवानाम् एकविंशतिरात्रं पीत्वागणान् पश्यति गणाधिपतिं पश्यति विद्यां पश्यति विद्याधिपतिंपश्यतीत्य् आह भगवान् बौधायनः ॥
