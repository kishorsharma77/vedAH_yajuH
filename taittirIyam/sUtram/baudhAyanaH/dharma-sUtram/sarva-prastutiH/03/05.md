+++
title = "०५"

+++
०१  अथातः पवित्रातिपवित्रस्याघमर्षणस्य कल्पंव्याख्यास्यामः ॥
०२  तीर्थं गत्वा स्नातः शुचिवासा उदकान्ते स्थण्डिलम् उद्धृत्य सकृत्क्लिन्नेन वाससा सकृत्पूर्णेन पाणिनादित्याभिमुखो ऽघमर्षणं स्वाध्यायम् अधीयीत ॥
०३  प्रातः शतं मध्याह्ने शतम् अपराह्णे शतम् अपरिमितं वा ॥
०४  उदितेषु नक्षत्रेषु प्रसृतियावकं [k: प्रसृतयावकं]प्राश्नीयात् ॥
०५  ज्ञानकृतेभ्यो ऽज्ञानकृतेभ्यश् चोपपातकेभ्यः सप्तरात्रात्प्रमुच्यते द्वादशरात्राद् भ्रूणहननं गुरुतल्पगमनंसुवर्णस्तैन्यं सुरापानम् इति च वर्जयित्वा ॥
०६  एकविंशतिरात्रात् तान्य् अपि तरति तान्य् अपि जयति ॥
०७  सर्वं तरति सर्वं जयति सर्वक्रतुफलम् अवाप्नोति सर्वेषुतीर्थेषु स्नातो भवति सर्वेषु वेदेषु चीर्णव्रतो भवति सर्वैर्देवैर् ज्ञातो भवत्य् आ चक्षुषः पङ्क्तिं पुनाति कर्माणि चास्यसिध्यन्तीति बौधायनः ॥
