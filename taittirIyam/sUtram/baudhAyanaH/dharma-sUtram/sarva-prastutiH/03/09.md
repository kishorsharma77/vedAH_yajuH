+++
title = "०९"

+++
०१  अथातो ऽनश्नत्पारायणविधिं व्याख्यास्यामः ॥
०२  शुचिवासाः स्याच् चीरवासा वा ॥
०३  हविष्यम् अन्नम् इच्छेद् अपः फलानि वा ॥
०४  ग्रामात् प्राचीं वोदीचीं वा दिशम् उपनिष्क्रम्य गोमयेन गोचर्ममात्रं चतुरश्रं स्थण्डिलम् उपलिप्य प्रोक्ष्य लक्षणम् उल्लिख्य अद्भिर् अभ्युक्ष्य अग्निम् उपसमाधाय संपरिस्तीर्यैताभ्यो देवताभ्यो जुहुयात् । अग्नये स्वाहा । प्रजापतये स्वाहा । सोमायस्वाहा [k: सोमाय स्वाहा प्रजापतये स्वाहा] विश्वेभ्यो देवेभ्यःस्वयंभुव ऋग्भ्यो यजुर्भ्यः सामभ्यो ऽथर्वभ्यः श्रद्धायै प्रज्ञायैमेधायै श्रियै ह्रियै सवित्रे सावित्र्यै सदसस्पतये ऽनुमतये च ॥ [क् अद्द्स्: व्याहरेन् न चान्तरा विरमेत्]
०५  हुत्वा वेदादिम् आरभेत संततम् अधीयीत ॥ [k omits]
०६  नान्तरा व्याहरेन् न चान्तरा विरमेत् ॥ [k omits]
०७  अथान्तरा व्याहरेद् अथान्तरा विरमेत् त्रिः प्राणान् आयम्य वृत्तान्ताद् एवारभेत ॥ [k: त्रीन्]
०८  अप्रतिभायां यावता कालेन न वेद तावन्तं कालं तदधीयीत स यदा जानीयाद् ऋक्तो यजुष्टः सामतैति ॥  [k: यज् जानीयात्]
०९  तद्ब्राह्मणं तक्छान्दसं तद्दैवतम् अधीयीत ॥
१०  द्वादश वेदसंहिता अधीयीत । यदनेनानध्याये ऽधीयीत यद् गुरवः कोपिता यान्य् अकार्याणि भवन्तिताभिः पुनीते । शुद्धम् अस्य पूतं ब्रह्म भवति ॥
११  अत ऊर्ध्वं संचयः ॥
१२  अपरा द्वादश वेदसंहिता अधीत्य ताभिर् उशनसो लोकमवाप्नोति ॥
१३  अपरा द्वादश वेदसंहिता अधीत्य ताभिर् बृहस्पतेर् लोकमवाप्नोति ॥
१४  अपरा द्वादश वेदसंहिता अधीत्य ताभिः प्रजापतेर् लोकमवाप्नोति ॥
१५  अनश्नन् संहिता सहस्रम् अधीयीत । ब्रह्मभूतो विरजो [k:विराजो] ब्रह्म भवति ॥
१६  संवत्सरं भैक्षं प्रयुञ्जानो दिव्यं चक्षुर् लभते ॥
१७  षण् मासान् यावकभक्षश् चतुरो मासान् उदकसक्तुभक्षो द्वौमासौ फलभक्षो मासम् अब्भक्षो द्वादशरात्रं वाप्राश्नन् क्षिप्रमन्तर्धीयते ज्ञातीन् पुनाति सप्तावरान् सप्त पूर्वान् आत्मानंपञ्चदशं पङ्क्तिं च पुनाति ॥
१८  ताम् एतां देवनिश्रयणीत्य् [k: देवनिश्श्रयणीत्य्] आचक्षते ॥
१९  एतया वै देवा देवत्वम् अगच्छन्न् ऋषय ऋषित्वम् ॥
२०  तस्य ह वा एतस्य यज्ञस्य त्रिविध एवारम्भकालःप्रातःसवने माध्यंदिने सवने ब्राह्मे वापररात्रे ॥
२१  तं वा एतं प्रजापतिः सप्तर्षिभ्यः प्रोवाच सप्तर्षयोमहाजज्ञवे महाजज्ञुर् ब्राह्मणेभ्यः । ब्राह्मणेभ्यः ॥
