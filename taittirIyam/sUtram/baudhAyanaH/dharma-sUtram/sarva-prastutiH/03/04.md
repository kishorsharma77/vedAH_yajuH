+++
title = "०४"

+++
०१  अथ यदि ब्रह्मचार्य् अव्रत्यम् इव चरेन् मांसं वाश्नीयात्स्त्रियं वोपेयात् सर्वास्व् एवार्तिषु ॥
०२  अन्तरागारे ऽग्निम् उपसमाधाय संपरिस्तीर्याग्निमुखात्कृत्वा, अथाज्याहुतीर् उपजुहोति । कामेन कृतंकामः करोति कामायैवेदं सर्वं यो मा कारयति तस्मै स्वाहा । मनसा कृतं मनः करोति मनस एवेदं सर्वं यो मा कारयति तस्मैस्वाहा । रजसा कृतं रजः करोति रजस एवेदं सर्वं यो माकारयति तस्मै स्वाहा । तमसा कृतं तमः करोति तमस एवेदंसर्वं यो मा कारयति तस्मै स्वाहा । पाप्मना कृतं पाप्मा करोतिपाप्मन एवेदं सर्वं यो मा कारयति तस्मै स्वाहा । मन्युना कृतंमन्युः करोति मन्यव एवेदं सर्वं यो मा कारयति तस्मै स्वाहेति ॥ {च्फ़्। ब्ध्स् २।८।१४।७}
०३  जयप्रभृति सिद्धम् आ धेनुवरप्रदानात् ॥
०४  अपरेणाग्निं कृष्णाजिनेन प्राचीनग्रीवेणोत्तरलोम्नाप्रावृत्य वसति ॥
०५  व्युष्टायां जघनार्धाद् आत्मानमपकृष्य तीर्थं गत्वा प्रसिद्धंस्नात्वान्तर्जलगतो ऽघमर्षणेन षोडश प्राणायामान्धारयित्वा प्रसिद्धम् आदित्योपस्थानात् कृत्वाचार्यस्य गृहानेति ॥ [k: अथ व्युष्टायां]
०६  यथाश्वमेधावभृथ एवम् [k: यथाश्वमेधावभृथम्]एवैतद् विजानीयाद् इति ॥
