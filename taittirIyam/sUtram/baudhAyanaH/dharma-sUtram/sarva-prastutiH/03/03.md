+++
title = "०३"

+++
०१  अथ वानप्रस्थद्वैविध्यम् [k: वानप्रस्थस्य द्वैविध्यम्] ॥
०२  पचमानका अपचमानकाश् चेति ॥
०३  तत्र पचमानकाः पञ्चविधाः सर्वारण्यका वैतुषिकाःकन्दमूलभक्षाः फलभक्षाः शाकभक्षाश् चेति ॥
०४  तत्र सर्वारण्यका नाम द्विविधा द्विविधम् आरण्यमाश्रयन्त इन्द्रावसिक्ता रेतोवसिक्ताश् चेति ॥
०५  तत्रेन्द्रावसिक्ता नाम वल्लीगुल्मलतावृक्षाणामानयित्वा श्रपयित्वा सायंप्रातरग्निहोत्रं हुत्वायत्यतिथिव्रतिभ्यश् च दत्त्वाथेतरच् छेषभक्षाः ॥
०६  रेतोवसिक्ता नाम मांसंव्याघ्रवृकश्येनादिभिर् अन्यतमेन वा हतम् आनयित्वा श्रपयित्वासायंप्रातरग्निहोत्रं हुत्वा यत्यतिथिव्रतिभ्यश् चदत्त्वाथेतरच् छेषभक्षाः ॥
०७  वैतुषिकास् तुषधान्यवर्जं तण्डुलान् आनयित्वा श्रपयित्वासायंप्रातरग्निहोत्रं हुत्वा यत्यतिथिव्रतिभ्यश् चदत्त्वाथेतरच् छेषभक्षाः ॥
०८  कन्दमूलफलशाकभक्षाणाम् अप्य् एवम् एव ॥
०९  पञ्चैवापचमानका उन्मज्जकाः प्रवृत्ताशिनो मुखेनादायिनस्तोयाहारा वायुभक्षाश् चेति ॥
१०  तत्रोन्मज्जका नाम लोहाश्मकरणवर्जम् ॥
११  हस्तेनादाय प्रवृत्ताशिनः ॥
१२  मुखेनादायिनो मुखेनाददते ॥
१३  तोयाहाराः केवलं तोयाहाराः ॥
१४  वायुभक्षा निराहाराश् च ॥
१५  इति वैखानसानां विहिता दश दीक्षाः ॥ [k omits इति]
१६  यः स्वशास्त्रम् अभ्युपेत्य दण्डं च मौनं चाप्रमादं च ॥ [k: शास्त्रम्]
१७  वैखानसाः शुध्यन्ति निराहाराश् चेति ॥
१८  शास्त्रपरिग्रहः सर्वेषां ब्रह्मवैखानसानाम् ॥
१९  न द्रुह्येद् दंशमशकान् हिमवांस् तापसो भवेत् ।  <br>वनप्रतिष्ठः संतुष्टश् चीरचर्मजलप्रियः ॥
२०  अतिथीन् पूजयेत् पूर्वं काले त्व् आश्रमम् आगतान् ।  <br>देवविप्राग्निहोत्रे च युक्तस् तपसि तापसः ॥
२१  कृच्छ्रां वृत्तिम् असंहार्यां सामान्यां मृगपक्षिभिः ।  <br>तद् अहर् जनसंभारां कषायकटुकाश्रयाम् ॥  <br>परिगृह्य शुभां वृत्तिम् एतां दुर्जनवर्जिताम् ।  <br>वनवासम् उपाश्रित्य ब्राह्मणो नावसीदति ॥
२२  मृगैः सह परिस्पन्दः संवासस् तेभिर्[!] एव च ।  <br>तैर् एव सदृशी वृत्तिः प्रत्यक्षं स्वर्गलक्षणम् ॥  <br>प्रत्यक्षं स्वर्गलक्षणम् इति ॥ {०२२  = ब्ध्स् ३।२।१९}
