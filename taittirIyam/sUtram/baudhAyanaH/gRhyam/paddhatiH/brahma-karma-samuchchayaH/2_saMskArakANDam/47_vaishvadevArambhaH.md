+++
title = "४७ वैश्वदेवारम्भः"

+++
॥ अथ वैश्वदेवारम्भः ॥ (बो. गृ. प. सू. १. ८. २) 

> अथ देवयजनोल्लेखनप्रभृत्याग्निमुखात्कृत्वा पक्वाज्जुहोति - 'विश्वेदेवाः, विश्वेदेवा' इति द्वाभ्याम् ॥ 

गृ॰ सङ्ग्रहे -

> दशमेऽहनि सम्प्राप्तो वैश्वदेवन्तु नैत्यकम् ।  
आरभेत तथा श्राद्धं मत्स्यस्यानन्तरेऽह्नि वा ॥  
षष्ठेऽह्नि वैश्वदेवं चेत्कृष्णपक्षे पितृक्रिया

इति ॥ पञ्चमदिनकृत्यान्ते (बो. गृ. सू १. ८ ) 

> श्वोभूते वैश्वदेवेन प्रतिपद्यते ॥ मासि श्राद्धेन चापरपक्षे

इत्युक्तम् ॥ प्र॰ चिन्तामणौ तु - 

> षष्ठेऽष्टमे वा दशमेऽह्नि विप्रान् निमन्त्र्य योग्यानथ वैश्वदेवम् ।  
कुर्याद्वरो वह्निमुखञ्च विश्वेदेवादिकाभ्यां जुहुयाच्च पक्वम्

इति षष्ठाऽष्टमदशमदिनेष्वन्यतमे कार्यमित्यभिहितम् ॥ अनेन दशदिनात्परं 
स्वगृहप्रवेशकरणे श्वशुरगृहेऽपि वा वैश्वदेवं कुर्यादिति प्रतीयते ॥

## प्रयोगः

अथ प्रयोगः ॥ उक्तदिने सपत्नीको वरः प्रातरौपासनादि नित्यकर्म कृत्वा दर्भेषु प्राङ्मुख उपविश्वाऽचम्य प्राणानायम्य देशकालौ सङ्कीर्त्य 

> वैश्वदेवारम्भं कर्तुमादौ शान्त्यर्थं॰ स्वस्तिपुण्याहवाचनं करिष्ये, 

इति सङ्कल्प्य गणपतिं सम्पूज्य "विश्वेदेवाः प्रीयन्ताम्" इति पुण्याहं वाचयित्वा स्थण्डिलोल्लेखनाद्यौपासनाग्निं प्रतिष्ठाप्य प्राणानायम्य देशकालौ सङ्कीर्त्य 

> अनया नवोडया वध्वा सह वैश्वदेवारम्भहोमं करिष्ये, आवसथ्यो नामाऽग्निः, विश्वेदेवा देवता, चरुर्हविः, अग्निः स्विष्टकृत्

इत्यादि संकल्प्यान्वाधायाग्निमुखांतं कृत्वा पक्वाज्जुहोति -

> विश्वदेवा ऋतावृध ऋतुभिर्हवनः श्रुतः ॥ जुषन्तां युज्यं पयों ३ विश्वेदेवाः शृणुतेमँ हवं मे ये अन्तरिक्ष य उप द्यविष्ठ ॥ ये अग्निजिह्वा उत वा यजत्रा आसद्यास्मिन्बहिर्षि मादयध्वँ स्वाहा
[[TODO: परिष्कार्यम्]]

इति ॥ (विश्वेभ्यो देवेभ्य इदं॰) ॥ अथ स्विष्टकृतमवदायांतःपरिधौ[^१] निधाय वैश्वदेवादि पंचयज्ञं कुर्यात् ॥ सर्वेष्वायतनेषु पाणिना परिसमूह्योभयतः परिषेकं गंधादिभिरलंकरणं च कुर्यात् ॥ (पत्नी वालंकुर्यादिति कारिकाकाराः) अथ चरुशेषं पात्रान्तरे कृत्वा तस्मिन्प्रभूतमाज्यमानीय हस्तेनावग्राहशोऽग्नौ जुहोति - 

[^१]: 

    "स्विष्टं तदन्तःपरिधौ निधाय कृत्वा ततः पंचमखान्यथावत् ॥  
    इष्टेभ्य इत्यष्टभिराज्यमग्नौ हुनेत्ततः स्विष्टकृतं च सिद्धम् ॥  
    पूर्वं च पश्चात्परिषिच्य वह्निं देवेभ्य उक्त्वा हविषा च वह्नौ ॥  
    कृतोऽग्निपूर्वैरिह पंचविंशन्मन्त्रैश्च होमः सुरयज्ञ उक्तः ॥  
    भूतेभ्य उक्त्वा परिषिच्य पूर्वं वह्नेरुदग्दर्भयुते स्थळेऽन्नैः ॥  
    एकत्र वा पश्चिमतस्तदग्नेः क्षिप्तो बलिर्भूतमखः स उक्तः ॥  
    धर्मादिकानां च ततः पितॄणां ततो दिशां चेह बलिक्रियायाम् ॥  
    सप्तोत्तराशीतिसिताश्च मंत्रास्तत्तत्प्रदेशे बलिमाहुरेतैः” 
    
    इत्यादिना प्र॰ चिन्तामणौ वैश्वदेवबलिहरणैस्त्रयो महायज्ञा उक्ताः । धर्मसूत्राख्यानेऽपि एते देवपितृभूतयज्ञास्त्रयो वैश्वदेवबलिहरणैरेव सम्पादिताः केचित्तु पृथक्कर्तव्या इत्याहुः इत्युक्तम् ॥

> ॐ अग्नये स्वाहा ॥ (अग्नय इदं॰, इत्यादि यथालिंगं त्यागः) सोमाय स्वाहा ॥ धुवाय स्वाहा ॥ ध्रुवाय भूमाय स्वाहा ॥ ध्रुवक्षितये स्वाहा ॥ अच्युतक्षितये स्वाहा ॥ ईशानाय स्वाहा ॥ जयंताय स्वाहा ॥ धर्माय स्वाहा ॥ धर्मरुचये स्वाहा ॥ धन्वंतरये स्वाहा ॥ विद्यायै स्वाहा ॥ अम्बिकायै स्वाहा ॥ हरये स्वाहा ॥ गणेभ्यः स्वाहा ॥ गणपतिभ्यः स्वाहा ॥ परिषद्भ्यः स्वाहा ॥ विश्वेभ्यो देवेभ्यः स्वाहा ॥ साध्येभ्यो देवेभ्यः स्वाहा ॥ सर्वेभ्यो देवेभ्यः स्वाहा ॥ सर्वाभ्यो देवताभ्यः स्वाहा ॥ भूः स्वाहा ॥ भुवः स्वाहा ॥ सुवः स्वाहा ॥ भूर्भुवः सुवः स्वाहा
[[TODO: परिष्कार्यम्]]

इति पंचविंशत्याहुतीर्तुत्वा तथैव “ॐ अ॒ग्नये॑ स्विष्ट॒कृते॒ स्वाहा॑” इत्युत्तरार्धपूर्वार्धे जुहोति ॥ अथाग्नेः पश्चाद्भूमौ[^१_१] चतुरश्रमंडलं कृत्वा प्रागादिचतुर्दिक्षु क्रमेण चतुरो बलीन् दद्यात् -

[^१_१]:

    सूत्रे पृथक्पृथक्स्थानेषु बलिहरणान्युक्तानि ॥ अत्रानुष्ठानसौकर्यार्थमेव कारिकोक्तः पक्षः समादृतः ॥

> धर्माय स्वाहा ॥ अर्धाय स्वाहा ॥ कद्रुवे नागमात्रे स्वाहा ॥ सर्पेभ्यः स्वाहा
[[TODO: परिष्कार्यम्]]

इति ॥ अथ तत्रैवेशानमारभ्य प्रदक्षिणाकारेणैकविंशतिं - 

> अचलायै देव्यै स्वाहा ॥ वास्तुपाल्यै सगणायै स्वाहा ॥ अद्भ्यः स्वाहा ॥ वरुणाय स्वाहा ॥ प्रजापतये स्वाहा ॥ परमेष्ठिने स्वाहा ॥ ऋषभाय स्वाहा ॥ रुद्राय स्वाहा ॥ रुद्राण्यै स्वाहा॥ ओषधिवनस्प तिभ्यः स्वाहा ॥ रक्षोदेवजनेभ्यः स्वाहा ॥ कामाय स्वाहा ॥ भगाय स्वाहा ॥ श्रियै स्वाहा ॥ विष्णवे स्वाहा ॥ गृहाय स्वाहा ॥ गृहराजाय स्वाहा ॥ धनधान्याभ्याँ स्वाहा ॥ वैश्रवणाय स्वाहा ॥ श्रियै स्वाहा ॥ पुष्ट्यै स्वाहा 
[[TODO: परिष्कार्यम्]]

इति ॥ पुनरीशानादि पूर्ववत्पंचदश -

> उलूखलमुसलाभ्याँ स्वाहा ॥ दृषदुपलाभ्याँ स्वाहा ॥ समूहन्यै देव्यै स्वाहा ॥ गृह्याभ्यः स्वाहा ॥ अवसानेभ्यः स्वाहा ॥ अवसानपतिभ्यः स्वाहा ॥ सर्पदेवजनेभ्यः स्वाहा ॥ सर्वभूतेभ्यः स्वाहा ॥ अंतरिक्षाय स्वाहा ॥ अवान्तरिक्षाय स्वाहा ॥ धात्रे स्वाहा ॥ विधात्रे स्वाहा ॥ भूत्यै स्वाहा ॥ प्रभूत्यै स्वाहा ॥ यदेजति जगति यञ्च चेष्टति नाम्नो भागोऽयं नाम्ने स्वाहा॥ 
[[TODO: परिष्कार्यम्]]

इति ॥ अथ मण्डलमध्ये प्रागपवर्गाश्चतुस्त्रिंशत् -

> ज्येष्ठाभ्याँ स्वाहा ॥ करस्कराभ्याँ स्वाहा ॥ श्रियै स्वाहा ॥ विष्णवे स्वाहा ॥ रुद्राय स्वाहा ॥ पशुभ्यः स्वाहा ॥ पशुपतये स्वाहा ॥ वास्तोष्पतये स्वाहा ॥ पृथिव्यै स्वाहा ॥ अंतरिक्षाय स्वाहा ॥ दिवे स्वाहा ॥ सूर्याय स्वाहा ॥ चंद्रमसे स्वाहा ॥ नक्षत्रेभ्यः स्वाहा ॥ अद्भ्यः स्वाहा ॥ ओषधीभ्यः स्वाहा ॥ बनस्पतिभ्यः स्वाहा ॥ चराचरेभ्यः स्वाहा ॥ परिप्नुवेभ्यः स्वाहा ॥ सरीसृपेभ्यः स्वाहा ॥ देशेभ्यः स्वाहा ॥ कालेभ्यः स्वाहा ॥ लोकेभ्यः स्वाहा ॥ वेदेभ्य स्वाहा ॥ देवेभ्यः स्वाहा ॥ ऋषिभ्यः स्वाहा ॥ वसुभ्यः स्वाहा ॥ रुद्रेभ्यः स्वाहा ॥ आदित्येभ्यः स्वाहा ॥ इंद्राय स्वाहा ॥ बृहस्पतये | स्वाहा ॥ प्रजापतये स्वाहा ॥ ब्रह्मणे स्वाहा ॥ आयतनवते स्वाहा
[[TODO: परिष्कार्यम्]]

इति ॥ अथ दक्षिणतः प्राचीनावीती -

> पितृभ्यः स्वधा नमः स्वाहा ॥ पितामहेभ्यः स्वधा नमः स्वाहा ॥ प्रपितामहेभ्यः स्वधा नमः स्वाहा ॥ मातृभ्यः[^१_२] स्वधा नमः स्वाहा ॥ पितामहीभ्यः स्वधा नमः स्वाहा ॥ प्रपितामहीभ्यः स्वधा नमः स्वाहा ॥ मातामहेभ्यः स्वधा नमः स्वाहा ॥ मातुः पितामहेभ्यः स्वधा नमः स्वाहा ॥ मातुः प्रपितामहेभ्यः स्वधा नमः स्वाहा ॥ मातामहीभ्यः स्वधा नमः स्वाहा ॥ मातुः पितामहीभ्यः स्वधा नमः स्वाहा ॥ मातुः प्रपितामहीभ्यः स्वधा नमः स्वाहा
[[TODO: परिष्कार्यम्]]

[^१_२]: मात्रादीनां बलिदानं कारिकान्तरोक्तम् ॥

इति ॥ अथाप उपस्पृश्योत्तरतो यज्ञोपवीती - “ननमो॑ रु॒द्राय॑ पशु॒पत॑ये॒ स्वाहा॑” इति ॥ अथ दिक्षु - 

> प्राच्यै दिशे स्वाहा ॥ दक्षिणायै दिशे स्वाहा ॥ प्रतीच्यै दिशे स्वाहा ॥ उदीच्यै दिशे स्वाहा ॥ ऊर्ध्वायै दिशे स्वाहा ॥ अधरायै दिशे स्वाहा
[[TODO: परिष्कार्यम्]]

इति ॥ अथावान्तरदिक्षु - 

> अग्नये स्वाहा ॥ निर्ऋतये स्वाहा ॥ वायवे स्वाहा ॥ ईशानाय स्वाहा
[[TODO: परिष्कार्यम्]]

इति ॥ अथाकाशे उत्क्षिपति -

> ॐ ये भूताः प्रचरंति दिवा बलिमिच्छंतो वितुदस्य प्रेष्याः ॥ तेभ्यो बलिं पुष्टिकामो हरामि मयि पुष्टिं पुष्टिपतिर्दधातु स्वाहा
[[TODO: परिष्कार्यम्]]

इति ॥ (रात्रौ चेद्दिवा स्थाने नक्तं उभयोस्तंत्रैक्ये दिवानक्तं इति च योज्यम् ) ततः संक्षाळनं प्रागुदीच्यां दिशि निनयति - “नमो॑ रु॒द्राय॑ भौ॒माय॒ स्वाहा॑” इति ॥ एवं वैश्वदेवबलिहरणानि कृत्वातिथिमाकांक्षेदागोर्दोहनकालम् ॥ आगतमातिथिं भोजयेत् ॥ अग्रं वोद्धृत्य दद्यात् ॥ ॥ अथ प्रक्षालितपाणिपादोऽप आचम्याग्नेः पश्चाद्दर्भेष्वासीनो दर्भान्धारयमाणस्त्रीन्प्राणायामान्धारयित्वा सावित्रीं सहस्रकृत्व आवर्तयेच्छतकृत्वो दशवारं वा ॥ अथ वेदादींश्छन्दांसि कूष्माण्डानि चाधीयीत - “अग्निमीळे पुरोहितम्" इति ऋग्वेदस्य ॥ "इषे त्योर्जे त्वा" इति यजुर्वेदस्य ॥ "अग्न आ याहि वीतये" इति सामवेदस्य ॥ “शन्नो देवीरभिष्टये" इत्यथर्ववेदस्य ॥ “अग्निर्मूर्धा दिवः” इति च्छंदांसि ॥ “यद्देवा देवहेडनम्" इति कूष्माण्ड्यः ॥ “नमो ब्रह्मणे" इति त्रिरनूच्याप उपस्पृशेत् ॥ एतैः पंच महायज्ञाः संपद्यंते इत्येकः पक्षः ॥ अथवा "देवयज्ञेन यक्ष्ये", इति संकल्प्य “विद्युदसि" इत्यपः स्पृष्ट्वाग्निं परिसमूह्य परिषिच्य “दे॒वेभ्यः॒ स्वाहा॑” इत्यन्नं समिधं वा हुत्वा पुनः परिषिच्य “वृष्टिरसि" इत्यपः स्पृशेत्, स देवयज्ञः ॥ अथ प्राचीनावीती "पितृयज्ञेन यक्ष्ये", इति संकल्प्य “विद्युदसि" इत्यपः स्पृष्ट्वाग्नेर्दक्षिणतोऽपसव्यं परिषिच्य दर्भेषु “पि॒तृभ्यः॑ स्व॒धास्तु॑" इति पिंडमपो वा दत्वा पुनः परिषिच्य “वृष्टिरसि" इत्यपः स्पृशेत्, स पितृयज्ञः ॥ अथ यज्ञोपवीती "भूतयज्ञेन यक्ष्ये", इति संकल्प्य “विद्युदसि" इत्यपः स्पृष्ट्वाग्नेरुत्तरतः परिषिच्य दर्भेषु “भू॒तेभ्यो॒ नमः॑" इत्यन्नं फलं पुष्पं वा दत्वा पुनः परिषिच्य “वृष्टिरसि" इत्यपः स्पृशेत्, स भूतयज्ञः ॥ अथ "मनुष्ययज्ञेन यक्ष्ये", इति संकल्प्य “विद्युदसि" ॰ स्पृष्ट्वा “म॒नु॒ष्ये॑भ्यो॒ हन्ता॑" इत्यतिथयेऽन्नं दद्यादभावे भूमौ वा परिषिच्य दत्वा “वृष्टिरसि" इत्यपः स्पृशेत्, स मनुष्ययज्ञः ॥ अथ "ब्रह्मयज्ञेन यक्ष्ये", इति संकल्प्य “विद्युदसि" इत्यपः स्पृष्ट्वा पूर्वोक्तप्रकारेणाधीत्यैकामृचं वा पठित्वा “नमो ब्रह्मणे" इति त्रिरनूच्य “वृष्टिरसि" इत्यपः स्पृशेत्, स ब्रह्मयज्ञः ॥ एवमेते पंच महायज्ञा वैश्वदेवबलिहरणांते पृथगेव कर्तव्या इति पक्षान्तरम् ॥ एवं पंचयज्ञान्समाप्य “इ॒ष्टेभ्यः॒ स्वाहा॑” इत्यष्टभिराज्याहुतीरुपहुत्य स्विष्टकृदादि होमशेषं समाप्य 

> अनेन वैश्वदेवारम्भहोमकर्मणा श्रीपरमेश्वरः प्रीयताम्

इति कर्मेश्वराय समर्पयेत् ॥ (दशमेऽह्नि वैश्वदेवारम्भः कृतश्चेद्धोमान्ते श्राद्धं च कुर्यात् ॥ षष्ठेऽह्नि वैश्वदेवारम्भे श्राद्धमपरपक्षे कुर्यात् ॥ कुमारस्वामिकारिकायान्तु- "श्राद्धं कुर्वीत वा न वा" इति श्राद्धमेव विकल्पितम्) ततो ग्रामाधिदेवताः सम्पूज्य ब्राह्मणान्भोजनादिना सन्तोष्य प्रतोदमिषुं च दत्वा प्रणम्याशिषो गृह्णीयात् ॥ इति वैश्वदेवप्रकरणम् ॥