+++
title = "५६ अथाग्निसमारोपणम्"

+++
॥ अथाग्निसमारोपणम् ॥ (बो. गृ. शे. सू. ४. १३) 

अथ लौकिकौपासन-ग्रहण-धारणोपावरोहण-विधिं व्याख्यास्यामः - 
त्रिविधं समारोपणम् - आत्मन्य् अरण्योः समिधीति ॥  

समिधि समारोपयति - पालाशीम् आश्वत्थीं खादिरीम् औदुम्बरीं शमीमयीं वा समिधम् आदाय समारोपयति - 'अयम् ते योनिर् ऋत्वियः' इति ॥ 

अरण्योर् वा समारोप्य मथित्वा जुहुयात् ॥  

अपि वाऽऽत्मनि समारोपणं भवति -

> या ते अग्ने यज्ञिया तनूः

इति ॥  

अथैनम् उपावरोहयति - 'उपावरोह जातवेदः' इति ॥ 

यत्र गच्छेत्, तत्र नो हरेत्  
तत्र प्राप्य लौकिकम् अग्निम् आहृत्य  
न्युप्योपसमाधाय  
तां समिधम् आदधाति।  

यस्याऽऽत्मनि समारूढो भवति  
'आजुह्वानः, उद्बुध्यस्वाग्नेः' इति द्वाभ्याम् ॥
(बो. गृ. प. सू. १. १६)

अथाऽस्याऽध्वनि समारोपणम् - 

> 'अयम् ते योनिर् ऋत्वियः' इति ॥ अरण्योर् वा समारोप्य मथित्वा जुहुयात् ॥ 

अपि वाऽऽत्मनि समारोपणं भवति -

> या ते अग्ने यज्ञिया तनूः

इत्य् आत्मनि समारोप्य ‘उपावरोह जातवेदः' इति लौकिकेऽग्नावुपावरोह्य जुहुयात् ॥ 

अपि वा - 

> 'अयम् ते योनिर् ऋत्वियः' इति समिधि समारोप्य 

> 'आजुह्वानः, उद्बुध्यस्वाग्ने' 

इति द्वाभ्यां लौकिकेऽग्नौ समिधम् अभ्याधाय जुहुयात् ॥ 

आत्मनि समारूढेष्व् अग्निषु  
न खादेन् न पिबेन् नोपरि शय्यायां शयीत नाऽप्सु निमज्ज्यान् न मैथुनं व्रजेत् ॥ 

कामम् खादेत्  
कामम् पिबेत् कामम् त्व् एवोपरि शय्यायां शयीत  
पालाशीम् आश्वत्थीं खादिरीम् औदुम्बरीं वा ॥ +++(5)+++ 

तेषाम् एतेन प्रसिद्धं समारोपणम् ॥