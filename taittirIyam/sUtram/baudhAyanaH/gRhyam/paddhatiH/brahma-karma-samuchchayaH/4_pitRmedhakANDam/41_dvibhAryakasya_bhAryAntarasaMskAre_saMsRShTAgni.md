+++
title = "४१ द्विभार्यकस्य भार्यान्तरसंस्कारे संसृष्टाग्निविमोकविधिः"

+++
(बो. गृ. शे. सू. ४ १२) अथ यद्यग्निविमोकमीक्षेताऽग्निमुपसमाधाय सम्परिस्तीर्याज्यं विलाप्योत्पूयस्रुक्स्रुवं निष्टप्य सम्मृज्य स्नुचि चतुर्गृहीतं गृहीत्वा द्वयोर्भार्ययोरन्वारब्धयोर्यजमानो जुहोति-

> इम ँ स्तनमूर्जस्वन्तन्धयापांप्रप्यातमनग्ने सरिरस्य मध्ये। उत्सं जुषस्व मधुमन्तमूर्व समुद्रिय ँसदनमाविशस्व स्वाहा

इत्यग्निविमोकं हुत्वा तमनलं विभजेत् ॥ पुनस्संयोगो न भवति 'विभक्तं न हि संसृजेत्' इति स्मरणात् ॥ 

> पूर्वस्मिन्नग्नौ यदि विवहेत्स हि साधारणो भवति न तत्र विभाग एकत्वादग्ने रित्याह

भगवान बोधायनः॥

> बहुभार्यस्य गृहिणो यद्येका निधनं गता ।  
त्वरितं मरणात्पूर्वमिष्टया संसर्गयैव तु ॥
संयोजितं पूर्ववह्निं स्थण्डिले सन्निधाय तु ।  
भूतं प्रवर्तमानञ्च कर्म नैत्त्यिकमाचरेत् ॥  
मन्त्रेणेमं स्तनामिति घृतपूर्णां हुनेत्स्रुचम् ।  
मिन्दाहुती महायास्तु व्याहृतीर्व्याहृतीर्हुनेत् ॥  
ततो विभज्य तं वह्निमानयेन्मन्त्रमीरयेत् ।  
दापयेन्म्रियमाणायै वह्निं दक्षिणभागगम् ॥  
विसर्गेष्टिमकृत्वैव पुरस्तान्निधनं गता।  
नीत्वा गृहान्तरं वह्निं विभज्येत्तन्तु पूर्ववत् ॥  
इमां वैसर्गिकीमिष्टिं समगोत्रेण कारयेत् ।  
द्वयोरन्यतरं तन्त्रं मुख्यतन्त्रेण वा चरेत्

इति ।