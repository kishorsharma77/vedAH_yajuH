+++
title = "१० सम्भाव्यानि प्रायश्चित्तानि"

+++
॥ अत्र संभाव्यानि प्रायश्चित्तानि ॥

## शिला-स्थाल्यादि-नाशे

शिला-स्थाल्यादि-**नाशे**  
द्रव्य-वस्त्रादि-**विपर्यासे** च  
अन्यद् **गृहीत्वा**  
पूर्वदत्ताञ्जलीन् पुनर् **दद्यात्** ।।

## उत्तरीय-शिला-पात्र-कर्तृ-द्रव्य-विपर्यये

 उत्तरीय-शिला-पात्र-कर्तृ-द्रव्य-विपर्यये-

> पूर्व-दत्ताञ्जलीन् पिंडान्  
> पुनर् इत्य् आह गौतमः 

इत्य्-आदि वैद्यनाथीय-वचनात् ॥  
तत्-क्रमश् चोक्तः कुंभकोण-प्रयोगे ।  

शिला-नाशे  
ऽन्यच्-छिला-त्रयं पूर्ववत् **प्रतिष्ठाप्यावाह्य स्पृष्ट्वा जपेत्** -

<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/AraNyakam/Rk/vishvAsa-prastutiH/04_pitR-medhAdi/05_yama-yaJNaH/01_AyAtu_devas.md">
<details open><summary><h4>विश्वास-प्रस्तुतिः ...{Loading}...</h4></summary>

**आया॑तु** दे॒वस् सु॒मना॑भिर् ऊ॒तिभि॑र्  
य॒मो हवा+++(य्)++++इ॒ह प्रय॑ताभिर् **अ॒क्ता** ।  
आसी॑दताꣳ सुप्र॒यते॑ह ब॒र्हिष्य्  
ऊर्जा॑-यजात्यै मम॑ शत्रु॒-हत्यै᳚ ।  
+++(आरण्यक-स्वर-व्यत्ययः॥)+++
</details>
</div>

 इति ॥ 

पूर्व-दत्तान् वासोदक-तिलोदक-पिंडांश् च  
पुनर् **दद्यात्** ॥  
ततो नष्ट-शिलानां **पुनर्-लाभे**  
ता अप्य्  
अत्रैव **संस्थाप्य**  
उभयं **स्पृष्ट्वा जपेत्**-

<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/10/013/02_yame_iva.md">
<details open><summary><h5>०२ यमे इव ...{Loading}...</h5></summary>


+++(सहोत्पत्त्या)+++ य॒मे इ॑व॒ **यत॑माने॒** यदैतं॒  
प्र वा᳚म् **भर॒न्** मानु॑षा **देव॒यन्तः॑** ।  
**आसी॑दत॒ꣵ॒** स्वम् उ॑ लो॒कव्ँ **विदा॑ने**  
स्व्-आस॒-स्थे **भ॑वत॒म्** इन्द॑वे नः ।  

</details>
</div>

इति ।। 

शिलानां **नाशे पुनर्दर्शने** च  
लौकिकाग्नाव् आज्यं संस्कृत्य-


<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/10/014/13_yamAya_somaM.md">
<details open><summary><h5>१३ यमाय सोमं ...{Loading}...</h5></summary>


य॒माय॒ सोमꣳ॑ **सुनुत**  
य॒माय॑ **जुहुता** ह॒विः ।  
य॒मꣳ ह॑ य॒ज्ञो **ग॑च्छत्य्**  
अ॒ग्नि-दू॑तो॒ अर॑ङ्-कृतः ।

</details>
</div>
<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/10/014/14_yamAya_ghRtavaddhavirjuhota.md">
<details open><summary><h5>१४ यमाय घृतवद्धविर्जुहोत ...{Loading}...</h5></summary>


य॒माय॑ घृ॒तव॑द्-ध॒विर्  
**जु॒होत॒** प्र च॑ **तिष्ठत** ।  
स नो॑ दे॒वेष्व् **आय॑मद्**  
दी॒र्घम् आयुः॒ प्र जी॒वसे᳚ ।


</details>
</div>
<div class="js_include" includetitle="false" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/10/014/15_yamAya_madhumattamaM.md">
<details open><summary><h5>१५ यमाय मधुमत्तमं ...{Loading}...</h5></summary>


य॒माय॒ मधु॑मत्तम॒ꣳ॒  
राज्ञे॑ ह॒व्यञ् **जु॑होतन** ।  
इ॒दन् नम॒ ऋषि॑भ्यः पूर्व॒जेभ्यः॒  
पूर्वे᳚भ्यः पथि॒-कृद्भ्यः॑ ।

</details>
</div>

इति तिस्रः युवाहुतीर् **जुहोति** ॥ " यमायेदं॰" ॥ 

> पिण्ड-द्रव्य-चरु-स्थाल्योर् विपर्यासे  
> ऽन्यद् गृहीत्वा  
> पूर्वदत्त-पिण्डान् बलींश्च  
> पुनर् दद्यात् ॥   
> वस्त्र-विपर्यासे  
> पूर्व-दत्त-वासोदकादि सर्वं  
> पुनर् दद्यात्   

इति ॥

## दहन-काले श्मशानाऽग्निविनाशे

॥ दहन-काले श्मशानाग्नि-नाशे--

> **दह्यमाने** शवे वह्निर्  
**नष्टो**, वर्षा **भवेद्** यदि ।  
चितिकाष्ठं तु **निर्मथ्य**  
तेन प्रेतं पुनर् **दहेत्** ।।  
**अभावे** चिति-काष्ठानां  
**प्रायश्चित्ते** कृते ऽग्निना ।  
**दाहयेत्** तानि शिष्टानि  
शेषं वाप्सु **विनिक्षिपेत्** ॥  

## अस्थि-नाशे

॥ अस्थि-नाशे – 

> पूर्णे दग्धे तथा कुर्याज्  
ज्वालौघेनास्थि-नाशने ।  
नदी-तीरे सरित्-तीरे  
तन्मन्त्रांस् तु **जपेद्** बुधः ।।  
>
> अस्थि-सञ्चयनात् पूर्वं  
**प्रमादापहृतं** यदि ।  
अस्थि-**प्रतिकृतिं कृत्य**  
तद्-देशान् मृदम् **आहरेत्** ॥  
अस्थिवच् **चिनुयाद्** विद्वान्  
लोष्ठं वा भस्म वा ततः ।  
प्रमाणम् **अस्थिवत् कृत्वा**  
तन्-मन्त्रांस्तु **जपेद्** बुधः ॥  

इत्यादि वचनैर् अस्थि-नाशे  
ऽग्न्य्-अनुगत-प्रायश्चित्तं कृत्वा  
तिस्रो ऽवसर्जनीयाश् च हुत्वा  
भस्मादि सञ्चिनुयात् ॥  

भस्माद्य्-अभावे  
केवलं मन्त्रजपः ॥

## अस्थिसञ्चयात् पूर्वं श्मशानाग्नाव् अनुगते

अथास्थिसंचयनात्पूर्वं श्मशानाग्नावनुगते प्रायश्चित्तम् ।। 

> अमुक॰ प्रेतस्यास्थिसंचयनात् पूर्वं श्मशानाग्न्यनुगतप्रायश्चित्तं करिष्ये 

इति संकल्प्य, 

<div class="js_include" includetitle="false" newlevelforh1="5" unfilled url="/vedAH/prakIrNaH/devaH/classes/raxAMsi/Rk/apahatA_asurA.md">
<details open><summary><h5>अप॑हता॒ असु॑रा॒ ...{Loading}...</h5></summary>

अप॑हता॒ असु॑रा॒ रक्षाँ॑सि  
पिशा॒चा ये क्षय॑न्ति पृथि॒वीम् अनु॑ ।  
अ॒न्यत्रेतो॑ गच्छन्तु॒ यत्रैषां॑ गतं॒ मनः॑ ॥
</details>
</div>

इत्य् अद्भिश्चितां **प्रोक्ष्य**

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/2/5_upahomAdi/8/19_ayante_yonir.md">
<details open><summary><h5>19 अयन्ते योनिर् ...{Loading}...</h5></summary>

अ॒यन् ते॒ **योनि॑र्** ऋ॒त्वियः॑ ।  
यतो॑ जा॒तो **अरो॑चथाः** ।  
तञ् जा॒नन्न् अ॑ग्न॒ **आ रो॑ह** +++(→ सीदेति शाकले)+++ ।  
अथा॑ नो **वर्धया र॒यिम्** ।  

</details>
</div>  

इति तद्भस्म समिधि **समारोप्य**  
दहनदेशाद् दक्षिणतः **उद्धत्यावोक्ष्य**  
लौकिकाग्निं **प्रतिष्ठाप्य**  
तां समिधम् **आदधाति** -

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/4/6/05_chityAm_agni-sthApanAdi-mAruta-homAntam/07_AjuhvAnas_supratIkapH.md">
<details open><summary><h5>07 आजुह्वानस् सुप्रतीकᳶ ...{Loading}...</h5></summary>

**आ॒जुह्वा॑नस्**+++(=हूयमानः)+++ सु॒-प्रती॑कᳶ पु॒रस्ता॒द्  
अग्ने॒ स्वाय्ँ योनि॒म् **आ सी॑द** सा॒ध्या+++(→ साधु॒या माध्यन्दिने)+++ ।  
अ॒स्मिन्थ् स॒ध-स्थे॒, अध्य् उत्त॑रस्मि॒न्   
विश्वे॑ देवाः॒! यज॑मानश् च **सीदत** ।
</details>
</div>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/4/7/13_agniyogaH_punashchitishcha/45_udbudhyasvAgne_prati.md">
<details open><summary><h5>45 उद्बुध्यस्वाग्ने प्रति ...{Loading}...</h5></summary>

उद्बु॑ध्यस्वाग्ने॒ प्रति॑ जागृह्येनमिष्टापू॒र्ते सꣳसृ॑जेथाम॒यञ्च॑ ।   
पुन॑ᳵ कृ॒ण्वꣵस्त्वा॑ पि॒तर॒य्ँयुवा॑नम॒न्वाताꣳ॑सी॒त्त्वयि॒ तन्तु॑मे॒तम् ।
</details>
</div>  


इति द्वाभ्याम् ।। 

अथैनम् उपसमाधाय- 

> प्रायश्चित्त-होमः कर्म,  
> पैतृकं तन्त्रं,  
> चित्तिर् नामाग्निः,  
> अग्न्यादयो देवताः,  
> आज्यं हविः,  
> सद्यो यक्ष्ये 

इत्यादि संकल्प्यान्वाधानादि स्रुक्संमार्जनान्तं कृत्वा  
ऽग्निम् अपसव्यं **परिषिच्यालंकृत्य**  
समिधमाधायाज्याहुतीर्जुहोति- 


<div class="js_include" includetitle="true" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/1_05/18_ayAshchAgne-syanabhishastIshcha_satyamittvamayA.md">
<details open><summary><h2>१८ अयाश्चाग्नेऽस्यनभिशस्तीश्च सत्यमित्त्वमया ...{Loading}...</h2></summary>

अ॒याश्+++(=एतुम् योग्यः, गमनशीलो वा)+++ चा॒ग्ने ऽस्य् अ॑नभिश॒स्तीश्च॑+++(=अनवद्यः)+++  
स॒त्यम् इ॑त् त्वम् अ॒या अ॑सि ।  
अय॑सा॒+++(=प्रतिगन्त्रा)+++ मन॑सा धृ॒तो॑  
ऽयसा॑ ह॒व्यम् ऊ॑हिषे॒+++(=वहस्व)+++  
ऽया नो॑ धेहि भेष॒जम् ।।+++(५)+++

</details>
</div>  

"अग्नये अयस इदं॰" । स्रुचि चतुर्ग्रहीत गृहीत्वा जुहोति 

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/AraNyakam/sarva-prastutiH/03_chAturhotra-chayanAdi/03_pashchAt_agnir_hotA">
<details open><summary><h5>०३ पश्चात् ...{Loading}...</h5></summary>
<details><summary>भास्करोक्त-विनियोगः</summary>

1पश्चादुदञ्चं पञ्चहोतारम् उपदधाति - अग्निर्होतेति ॥ 
</details>
<details open><summary>विश्वास-प्रस्तुतिः</summary>

अ॒ग्निर्होता᳚ ।  
</details>
<details><summary>भट्टभास्कर-टीका</summary>

देवानां आह्वातृत्वादग्नेर्होतृत्वम् । 
</details>
<details><summary>मूलम्</summary>

अ॒ग्निर्होता᳚ ।  
</details>
<details open><summary>विश्वास-प्रस्तुतिः</summary>

अ॒श्विना᳚ऽध्व॒र्यू ।
</details>
<details><summary>भट्टभास्कर-टीका</summary>

कर्मठत्वात् अश्विनौ अध्वर्यू अध्वरस्य नेतारौ अध्वर्युः प्रतिप्रस्थाता च । 
</details>
<details><summary>मूलम्</summary>

अ॒श्विना᳚ऽध्व॒र्यू ।
</details>
<details open><summary>विश्वास-प्रस्तुतिः</summary>

त्वष्टा॒ऽग्नीत् ।  
</details>
<details><summary>भट्टभास्कर-टीका</summary>

त्वष्टा अग्नीत् आग्नीध्रः उत्तेजनहेतुत्वात्, अग्नीधश्च विहरणादिकृत्त्वात् । 
</details>
<details><summary>मूलम्</summary>

त्वष्टा॒ऽग्नीत् ।  
</details>
<details open><summary>विश्वास-प्रस्तुतिः</summary>

मि॒त्र उ॑पव॒क्ता ।  
</details>
<details open><summary>विश्वास-प्रस्तुतिः</summary>

मित्र उपवक्ता ब्रह्मा, कर्मसाक्षित्वात् ॥
</details>
<details><summary>मूलम्</summary>

मित्र उपवक्ता ब्रह्मा, कर्मसाक्षित्वात् ॥
</details>
<details><summary>मूलम्</summary>

मि॒त्र उ॑पव॒क्ता ।  
</details>
<details><summary>भास्करोक्त-विनियोगः</summary>

2अथ ग्रहेष्टकामुपदधाति ॥ 
</details>
<details open><summary>विश्वास-प्रस्तुतिः</summary>

सोम॒स् +++(वल्ली-रूपेण)+++ सोम॑स्य **पुरो॒-गाः** ।  
शु॒क्रश् शु॒क्रस्य॑ **पुरो॒गाः** ।  
**श्रा॒तास्**+++(=पक्वाः)+++ त॑ इन्द्र॒ सोमाः᳚ ।  
वाता॑पेर्+++(←वात+आप्)+++ हवन॒-श्रुत॒स् +++(त इन्द्र)+++ स्वाहा᳚ ।
</details>
<details><summary>भट्टभास्कर-टीका</summary>

**सोमो** वल्ली सोमस्य **पुरोगाः** प्रधानभूतः ओषधीशत्वात् ।  
**शुक्रः** सोमरसः सर्व-रस-प्रधान-भूतः  
**शुक्र** एव वा ।  
ताभ्यामेव ते सोमाः **श्राताः** पक्वाः साधुसम्पादिताः हे इन्द्र !  
**वातापेः** वात-तुल्य-गमनस्य **हवनश्रुतः** अह्वानस्य श्रोतुः, भक्तवत्सलस्येति यावत् । एवं भूतस्य तवेति । स्वाहेति गतम् । चातुर्मास्यादिषु विनियोगः ॥
इत्यारण्यके तृतीये तृतीयोनुवाकः ॥  

</details>
<details><summary>मूलम्</summary>

सोम॒स् सोम॑स्य पुरो॒गाः ।  
शु॒क्रश्शु॒क्रस्य॑ पुरो॒गाः ।  
श्रा॒तास्त॑ इन्द्र॒ सोमाः᳚ ।  
वाता॑पेर्हवन॒श्रुत॒स्स्वाहा᳚ ।
</details>


(3) 

</details>
</div>  

> "वाचस्पतये ब्रह्मण इदं॰" +++(कथं त्यागः सङ्गच्छते??)+++॥ 

ततः स्रुवेण- 

> ब्राह्मण एकहोता । स यज्ञः। स मे ददातु प्रजां पशून्पुष्टिं यशः । यज्ञश्च मे भूयात्स्वाहा ॥ ब्रह्मण इदं॰ ॥ अग्निर्द्विहोता। स भर्ता । स मे ददातु॰ यशः। भर्ता च मे भूयात्स्वाहा । अग्नय इदं॰ ॥ पृथिवी त्रिहोता। स प्रतिष्ठा । स मे ददातु॰ यशः। प्रतिष्ठा च मे भूयात्स्वाहा ॥ पृथिव्या इदं॰ ॥ अन्तरिक्षं चतुर्होता । स विष्ठाः । स मे॰ यशः । विष्टाश्च मे भूयात्स्वाहा ॥ अन्तरिक्षायेदं॰ ॥ वायुः पञ्चहोता । स प्राणः। स मे॰ यशः। प्राणश्च मे भूयात् स्वाहा ॥ वायव इदं॰ ॥ चन्द्रमाः षढ्ढोता । स ऋतून्कल्पयाति । स मे॰ यशः। ऋतवश्च मे कल्पन्ता स्वाहा । चन्द्रमस इदं॰ ।। अन्नँ सप्तहोता । स प्राणस्य प्राणः। स मे॰ यशः। प्राणस्य च मे प्राणो भूयात्स्वाहा ॥ अन्नायेदं॰ ॥ द्यौरष्टहोता। सोऽनाधृष्यः । स मे॰ यशः । अनाधृष्यश्च भूयासग्ं स्वाहा ।। दिव इदं। आदित्यो नवहोता। स तेजस्वी। स मे॰ यशः। तेजस्वी च भूयासँ स्वाहा ॥ आदित्यायेदं॰ । प्रजापतिर्दशहोता। स इद सर्वम् । स मे॰ यशः । सर्वं च मे भूयात्स्वाहा । प्रजापतय इदं॰
[[TODO: परिष्कार्यम्]]

मनस्वती, 

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/1/5_punarAdheyAdi/03_punar-AdhAna-mantrAH/mano_jyotir.md">
<details open><summary><h5>मनो ज्योतिर् ...{Loading}...</h5></summary>


मनो॒ ज्योति॑र् **जुषता॒म्**, आज्य॒व्ँ  
विच्छि॑न्नय्ँ **य॒ज्ञꣳ सम्** इ॒मन् **द॑धातु** ।  
**बृह॒स्पति॑स् तनुताम्** इ॒मन् नो॒,  
विश्वे॑ दे॒वा इ॒ह **मा॑दयन्ताम्** ॥
</details>
</div>  

मिन्दाहुती, 

<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/3/2/05_bhaxAnuvAkaH/07_yan_ma.md">
<details open><summary><h4>विश्वास-प्रस्तुतिः ...{Loading}...</h4></summary>

यन् म॑ आ॒त्मनो॑ मि॒न्दा+++(=हिंसा)+++ **ऽऽभू॑द्**,  
अ॒ग्निस् तत् पुन॒र् **आहाः॑** +++(=आहर)+++।  
जा॒तवे॑दा॒ विच॑र्षणिः+++(विचक्षणः)+++॥
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/3/2/05_bhaxAnuvAkaH/08_punar_agnish.md">
<details open><summary><h4>विश्वास-प्रस्तुतिः ...{Loading}...</h4></summary>

पुन॑र् अ॒ग्निश् चक्षु॑र् **अदा॒त्**  
पुन॒र् इन्द्रो॒ बृह॒स्पतिः॑।  
पुन॑र् मे अश्विना यु॒वं  
चक्षु॑र्+++(=दर्शनशक्तिम्)+++ **आ धत्तम्** अ॒क्ष्योः ॥

+++(अग्नीन्द्राबृहस्पत्यश्विभ्य इदं न मम॥)+++
</details>
</div>


महाव्याहृतीः, 

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/02_bhUr_agnaye_mahAvyAhRtayaH/">
<details open><summary><h5>०२ भूर् अग्नये महाव्याहृतयः ...{Loading}...</h5></summary>
<details><summary>सायणोक्त-विनियोगः</summary>

अथ होमार्थान् महाव्याहृतिसंज्ञकान्मन्त्रानाह
</details>
<details open><summary>विश्वास-प्रस्तुतिः</summary>

भूर् अ॒ग्नये॑ पृथि॒व्यै स्वाहा॑॥    
भुवो॑ वा॒यवे॒ ऽन्तरि॑ख्षाय॒ स्वाहा॑॥    
सुव॑र् आदि॒त्याय॑ दि॒वे स्वाहा॑॥     
भूर् भुव॒स् सुव॑श् च॒न्द्रम॑से दि॒ग्भ्यस् स्वाहा॑॥    
नमो॑ दे॒वेभ्य॑स्, स्व॒धा पि॒तृभ्यो॒,  
भूर् भुव॒स् सुव॒रोम् । (12) - । 2 ।
</details>
<details><summary>सायण-टीका</summary>

भूर्भुवः सुवरोमिति त्रीणि पदान्यव्ययानि।  
तानि च व्यस्तरूपेण समस्तरूपेण च मन्त्रचतुष्टयरूपतां प्रतिपद्याग्न्यादिदेवताप्रतिपादकानि।  
तथा सत्ययमर्थः संपद्यते। भूरित्यनेन मन्त्रेण प्रतिपाद्यायाग्नये तन्मन्त्रप्रतिपाद्यायै पृथिव्यै च स्वाहा सुहुतमिदं द्रव्यमस्त्विति। एवमुत्तरेष्वपि त्रिषु मन्त्रेषु योज्यम्। अत्र द्रव्यविशेषस्यानुक्तत्वात्सर्वहोमसाधारणमाज्यमेव द्रव्यमित्यवगन्तव्यम्। फलविशेषस्यानुक्तत्वात्पापक्षयोऽत्र साधारणं फलं द्रष्टव्यम्। चतुर्भिर्मन्त्रैर्यथाशक्ति हुत्वाऽन्ते प्राङ्मुखो नमो देवेभ्य इति मन्त्रेणोपतिष्ठेत। पश्चाद्दक्षिणाभिमुखः स्वधा पितृभ्य इति मन्त्रेणोपतिष्ठेत। स्वधाशब्दः पितृप्रियं नमस्काराद्युपचारं ब्रूते। भूर्भुवः सुवरिति लोकत्रयेऽपि पापरहितो भवामि। ओमित्ययं शब्दोऽङ्गीकारवाचित्वात्तत्र तत्रोचितार्था-ङ्गीकारं प्रतिपादयति। नारायणाख्येनेश्वरेण मुनिना वा दृष्टत्वादयं प्रपाठको नारायणीयः॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै-
त्तिरीयारण्यकभाष्ये दशमप्रपाठके नारायणीयापरनामधेययुक्तायां
याज्ञिक्यामुपनिषदि द्वितीयोऽनुवाकः॥ २॥
</details>
<details><summary>मूलम्</summary>

भूर॒ग्नये॑ पृथि॒व्यै स्वाहा॑॥    
भुवो॑ वा॒यवे॒ऽन्तरि॑ख्षाय॒ स्वाहा॑॥    
सुव॑रादि॒त्याय॑ दि॒वे स्वाहा॑॥     
भूर्भुव॒स्सुव॑श् च॒न्द्रम॑से दि॒ग्भ्यस् स्वाहा॑॥    
नमो॑ दे॒वेभ्य॑स्, स्व॒धा पि॒तृभ्यो॒,  
भूर्भुव॒स्सुव॒रोम् । (12) - । 2 ।
</details>
</details>
</div>  

व्याहृतीश्च **हुत्वा** ।।  

> भूर्भुवः सुवः स्वाहा ॥ 

इति सर्वप्रायश्चित्तं हुत्वा 

पुनर् अपसव्यं परिषिच्य  
होम-शेषं समापयेत् ॥
