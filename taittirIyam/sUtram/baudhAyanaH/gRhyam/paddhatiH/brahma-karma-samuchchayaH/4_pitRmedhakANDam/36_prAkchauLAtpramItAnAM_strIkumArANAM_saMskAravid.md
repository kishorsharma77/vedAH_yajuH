+++
title = "३६ प्राक्चौळात्प्रमीतानां स्त्रीकुमाराणां संस्कारविधिः"

+++
> (बो. पि. सू. ३. ६ ) यथो एतन्न प्राक्चौळात्प्रमीतानां दहनं विद्यते नानुपनीतानां कन्यानां वा पितृमेध 

इत्युक्तम् । 

> कथमु खल्वेषामुक्तस्संस्कारो विद्यत

इति ॥ असमाप्तशरीराणां गर्भाणां स्रवणमित्येके । गर्भस्रवणे 

>‌ इयं वा अग्निर्वैश्वानरोऽस्यामेवैनं जुहोति

इति ब्राह्मणम् । भूमौ निहत्य सचेलोऽवगाहेत सद्यश्शौचम् ॥ अदन्तजातानां निखनन प्रणवेन वा ॥ दन्तजातानां व्याहृतिविधानेन वा । तस्य कः कर्मण उपक्रमो भवति ? 

> निर्मन्थ्यं कुर्यान्निर्मन्थ्येन स्त्रीकुमाराणां दहेयुरित्युक्तत्वात् । 

अथ ग्राम्येणालङ्कारेणालङ्कृत्य श्मशानं निर्हत्य प्रेतं तत्रैव निधायाख्यातं चितायामुपकल्पनम् ॥ अपरेण चितामग्निमुपसमाधाय सम्परिस्तीर्याज्यं विलापोत्पूय स्रुक्स्रुवं निष्टप्य सम्मृज्य पर्णमयेन स्रुवेण मध्यमेन पलाशपर्णेन वा 'तत्सवितुर्वरेण्यम्' इत्यनुद्रुत्यैकादशकृत्वो गृह्णाति-'प्रजापतये स्वाहा' इति प्रथमामाहुतिं जुहोति 

> प्रेतायामुष्मै यमाय वैवस्वताय स्वाहा

इति । द्वितीयां — 

> दश वै पशोः प्राणा आत्मैकादशो यावानेव पशुस्तत्सर्वं जुहोति

इति ब्राह्मणम् ॥ पर्णमयस्रुवं प्रेतस्योपरिष्टान्निधाय 'भूः' इति मनसा ध्यायनुपोषेत् । 'भुवः' इत्युपस्थानं 'सुवः' इत्यवगाह्याप्सु निमज्योन्मज्योत्तीर्याचम्यैकमुदकाञ्जलिं ददाति ॥ न चास्यात ऊर्ध्वं श्मशानं कर्तुमाद्रियेत नोदकक्रिया वा ॥ अयुग्मदिवसे त्रीन्पञ्च सप्त ब्राह्मणान्भोजयेदेकमपि वा ॥ भवत्यामैर्वा मूलफलैः प्रदानमात्रं हिरण्येन वा प्रदानमात्रं सर्वेषु होतृपरेषु स्वधास्थानेषु कुर्यात् 'अमुष्मा उपतिष्ठतु' इति ।

##  स्रावादिसंस्कारप्रयोगः

सावादिसंस्कारप्रयोगः ॥ गर्भस्रावे-मासचतुष्टपर्यन्तं संस्कारी नास्ति ॥

## गर्भपाते

गर्भपाते-(पञ्चमषष्ठमासयोः) असमाप्तशरीरं (गर्भपिण्डं) भूमौ निहत्य सचैलस्नानं कुर्यात् ॥ सद्यः शौचम् ॥

## सप्तममासप्रभृतिदन्तजननात्पूर्वं मरणे

सप्तममासप्रभृति दन्तजननात्पूर्वं मरणे - शिशुं संस्नाप्य घृतेनाभ्यज्य ग्राम्येणालङ्कारेणालङ्कृत्य श्मशानं नीत्वा दक्षिणोत्तरायतं गर्तं खात्वा तं गर्तं गोमयजलेन प्रोक्ष्य तत्र दक्षिणाग्रान्दर्भान्संस्तीर्य तेषु दक्षिणाशिरसं मृतं शिशुं प्रणवेन निधाय दर्भैः प्रच्छाद्याऽवटं (श्वादयो यथा न खादन्ति तथा ) मृद्भिः पूरयित्वा सचैलं स्नात्वा गृहं गच्छेत् ॥

## मृतजातशिशूनां मरणे

मृतजातशिशूनामेवमेव निखननं तूष्णीम्, अन्यत्सर्वं समानम् ॥ आशौचान्ते पञ्चगव्यं प्राश्य यज्ञोपवीतं धृत्वा 'प्रजापतिः प्रीयताम् ' इति पुण्याहं वाचयेत् ॥ 

> आचतुर्थाद्भवेत्स्रावः पातः पञ्चमषष्ठयोः ।  
अत ऊर्ध्वं प्रसूतिः स्यात्तत्राशौचं विधीयते ॥

आद्यमासत्रये मातुस्त्रिरात्रं चतुर्थमासे चतूरात्रमस्पृश्यत्वमाशौचम् । पित्रादिसपिण्डानां स्रावमात्रे स्नानाच्छुद्धिः॥ पञ्चमषष्ठमासयोर्गर्भपाते गर्भिण्या माससमसङ्ख्यं क्रमेण पञ्चषड्दिनान्यस्पृश्यत्वलक्षणमाशौचम् । पित्रादिसपिण्डानान्तु त्रिदिनं जनानाऽऽशौचम् । मृताऽऽशौचन्तु नास्ति ॥ गर्भिण्याः सप्तममासप्रभृति प्रसवे मातुः पित्रादि सपिण्डानाञ्च जननाऽऽशौचम् । मृताशौचं नास्ति ॥ जननोत्तरं नाळच्छेदनात्पूर्व शिशुमरणे पित्रादिसपिण्डानां त्रिदिनं जननाऽऽशौचम् । मातुस्तु दशाहमेव । मृताशौचं नास्ति । नाळच्छेदनोत्तरं दशाहाभ्यन्तरे शिशुमरणे सपिण्डानां जननाऽऽशौचम् । मृताऽऽशौचं नास्ति ॥

## दन्तोत्पत्यनन्तरं चौलात्पूर्वं मरणे

दन्तोत्पत्यनन्तरं चौलात्पूर्वं मरणे - (खननपक्षे) शिशुं संस्नाप्य घृतेनाभ्यज्याऽलङ्कृत्य गर्गं खात्वा प्रोक्ष्य दर्भान्संस्तीर्य ‘भूः' इति गर्ते शवं निधाय ‘भुवः' इत्युपस्थानं कृत्वा ‘सुवः' इति अप्सु निमज्योन्मज्योत्तीर्याचम्य

> प्रेताय॰ गोत्राय॰ नाम्ने उदकाञ्चलिरुपतिष्ठतु

इति जलाञ्जलिमेकं दद्यात् ॥ विषमदिवसेषु श्रीन पञ्च सप्त ब्राह्मणान् भोजयदेकें वा । 

> प्रेताय॰ गोत्राय॰ नाम्ने उपतिष्ठतु

इति आमानफलमूलानि हिरण्यं वा दद्यात् ॥ आशौचान्ते पूर्ववत्पञ्चगव्यप्राशनादि पुण्याहवाचनान्तं कुर्यात् ॥ (दहनपक्षे)-पूर्ववच्छिशुं संस्नाप्य घृतेनाभ्यज्यालङ्कृत्य श्मशानं नीत्वा यज्ञियकाष्ठैश्चितां कल्पयित्वा चिताया अपरेण तुषाऽग्निमुपसमाधाय सम्परिस्तीर्याज्यं विलाप्योत्पूय पर्णमयं स्रुक्स्रुवं निष्टप्य सम्मृज्य पर्णमयेन स्रुवेण स्रुचि एकादशगृहीतं गृहीत्वा 'तत्सवितुः' इत्यनुद्रुत्य 'प्रजापतये स्वाहा' इति प्रथमामाहुतिं हुत्वा, पुनरेकादशगृहीतं गृहीत्वा 

> प्रेतायाऽमुष्मै यमाय वैवस्वताय स्वाहा

इति द्वितीयामाहुति हुत्वा, प्रेतं चितामारोप्य स्रुक्स्रुवौ तस्योपरि निधाय “भूः" इति मनसा ध्यायन्नग्निना दहेत् ॥ “भुवः” इति यममुपस्थाय तीर्थं गत्वा “सुवः" इत्यवगाह्याप्सु सकृन्निमज्योन्मज्योत्तीर्याचम्य,

> प्रेताय॰ गोत्राय॰ नाम्ने अयन्ते जलाञ्जलिरुपतिष्ठतु

इत्युदकाञ्जलिमेकं दद्यात् । विषमदिवसेषु त्रीन् पञ्च सप्त ब्राह्मणान्भोजयेदेकं वा । 

> प्रेताय॰ गोत्राय॰ नाम्ने उपतिष्ठतु

इत्यामान्नफलमूलादिकं हिरण्यं वा दद्यात् ।। आशौचान्ते पूर्ववत्पञ्चगव्यप्राशनादि पुण्याहवाचनान्तं कुर्यात् ॥