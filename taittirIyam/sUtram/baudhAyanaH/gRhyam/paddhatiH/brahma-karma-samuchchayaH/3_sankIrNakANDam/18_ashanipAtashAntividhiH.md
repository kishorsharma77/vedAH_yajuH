+++
title = "१८ अशनिपातशान्तिविधिः"

+++
॥ अथाशनिपातशान्तिविधिः ॥ (बो. गृ. शे. सू. ४.२१ ) अशनिपाते भूमिं जानुदघ्नमुद्धृत्याद्भिः प्रोक्ष्य शीपालपत्रमवकां च संस्थाप्य ब्राह्मणानन्नेन परिविष्य पुण्याहं वाचयित्वा खननात्पश्चात् स्थण्डिलं कृत्वा परिधानप्रभृत्यग्निमुखपर्यन्तं कृत्वा 

> शन्न इन्द्राग्नी

इति त्रिभिर्मन्त्रैराज्याहुतीर्हुत्वा 

> सप्रत्नथा सहसा जायमानः

इति सूक्तेन चरुणा जुहोति ॥ 

> स्वस्ति नो मिमीताम्

इति प्रतिपद्य 

> स्वस्ति नो बृहस्पतिर्दधातु

इति स्वस्त्यात्रेयं जपित्वा ब्राह्मणान्सम्पूज्याशिषो वाचयित्वाऽऽचार्याय दक्षिणां ददाति ॥ 

> चरुं विद्यावन्तं ब्राह्मणं भोजयेत् ॥ दग्धभूमिसमं ब्राह्मणाय दद्यात् जीवनागन्धमियादिति स्वर्णं ददात्

इत्याह भगवान बोधायनः॥

[[691]]

शौनकः- 

> वेश्मक्षेत्रादिदग्धेषु वैद्युतेनाऽग्निना यदि ।  
तेषां शान्ति प्रवक्ष्यामि शौनकोऽहं द्विजन्मनाम् ॥ १ ॥  
तस्मिन्देशे जानुमात्रं गर्तं कृत्वा ह्यवोक्ष्य तम् ।  
शीपालमवकाश्चैव निधाय स्वस्ति वाचयेत् ॥ २ ॥  
कर्ताऽस्य पश्चिमे देशे होमं कुर्याद्विचक्षणः ।  
इध्माधानादिपर्यन्तं यज्ञतन्त्रं प्रकल्पयेत् ॥ ३ ॥  
उपलेपादिकं सर्वमिमाधानाज्यभागयोः।  
आज्याहुतीः शंवतीभिर्जुहुयादग्निमग्रतः ॥ ४ ॥  
सप्रत्नथेति सूक्तेन जुहुयाञ्च चरुं ततः ।  
ततः स्विष्टकृत्प्रभृति होमशेषं समापयेत् ॥ ५ ॥  
अग्नेरुत्तरतः स्विष्टात्स्वस्त्यात्रेयं जपेत्ततः ।  
ब्राह्मणान्भोजयेत्तत्र यथाशक्ति च दक्षिणा ॥ ६ ॥  
तदग्निदग्धं वपुषे प्रदद्याद्ब्राह्मणाय च ।  
प्राणदग्धेषु सर्वेषु हिरण्यं दक्षिणा भवेत् ॥ ७ ॥

## प्रयोगः

अथ प्रयोगः॥ स्वगृहक्षेत्रादिष्वशनिपाते - आत्मानुकूलशुभतिथि-वार-नक्षत्रदिवसे, कर्ता प्रातर्नित्यकर्म कृत्वाऽशनिदग्धभूमिं जानुमात्रं खात्वा, मृदमुद्धृत्याऽद्भिः प्रोक्ष्य तत्र शीपालपत्रमवकाञ्च निधाय, गर्तस्य पश्चिमे देशे उपविश्यऽऽचम्य प्राणानायम्य देशकालौ सङ्कीर्त्य, 

> मम स्वगृहक्षेत्रादिष्वशनिपातजनितसर्वानिष्टनिरसनद्वारा क्षेमस्थैर्यशुभाऽभयाऽऽयुष्याऽऽरोग्यप्राप्त्यर्थं, श्रीपरमेश्वरप्रीत्यर्थं सग्रहमखामशनिपातशान्तिं करिष्ये

इति सङ्कल्प्य, गणपतिं सम्पूज्य, 

> आदित्यादिनवग्रहदेवताः प्रीयन्ताम्, सविता प्रीयताम्

इति पुण्याहं वाचयित्वाऽऽचार्यादीन्वृणुयात् ॥ अथ देवयजनोल्लेखनाद्यग्निं प्रतिष्ठाप्य, प्राणानायम्य॰ मम स्वगृह॰ ग्रहमखपूर्वकमशनिपातशान्तिहोमं करिष्ये॰ ग्रहान्वाधानान्ते, वरदो नामाऽग्निः, सविता देवता, चरुर्हविः, उपहोमे - 

[[692]]

> शन्न इन्द्राग्नी

इति त्रिभिर्मन्त्रैराज्येन 

> स प्रत्नथा सहसा॰

इति नवर्चेन सूक्तेन प्रतिमन्त्रं चरुद्रव्येण, अर्यमादयः स्विष्टकृतः, इत्यादि सङ्कल्प्यान्वाधायाऽग्रेणाऽग्निं स्थण्डिलद्वये - ग्रहान् सवितारञ्च सम्पूज्य, निर्वापादि ग्रहहोमान्ते सावित्र्या पक्वं हुत्वा, स्विष्टकृतमवदायान्तःपरिधौ निधायाज्याहुतीरुपजुहोति- 

> शन्न इन्द्राग्नी॰, शन्नो भगः॰, शन्नो धाता॰

इति त्रिभिः (सर्वत्र, विश्वेभ्यो देवेभ्य इदं॰) ॥ अथ पकवावशिष्टं चरुं मेक्षणेनोपहत्य जुहोति - 

> स प्रत्नथा सहसा जार्यमान सद्यः काव्यानि बळधत्त विश्वा । आपश्च मित्रं धिषणां च साधन्देवा अग्निं धारयन्द्रविणोदां स्वाहा ॥ १ ॥ स पूर्वया निविदा कव्यतायोरिमाः प्रजा अजनयन्मनूनाम् । विवस्वता चक्षसा द्यामपश्च देवा अग्निं॰ ॥ २ ॥ तमीळत प्रथमं यज्ञसाधं विश आरीराहुतमृञ्जसानम्। ऊर्जः पुत्रम्भरतं सृप्रदानुं देवा अग्निं॰ ॥ ३ ॥ स मातरिश्वा पुरुवारपुष्टिविंदद्गातुं तनयाय स्वर्वित् । विशां गोपा जनिता रोदस्योर्देवा अग्निं॰ ॥ ४ ॥ नक्तोषासा वर्णमामेम्याने धापयेते शिशुमेकं समीची । द्यावाक्षामा रुक्मो अन्तर्विभाति देवा अग्निं॰ ॥ ५ ॥ रायो बुध्नः सङ्गमनो वसूनां यज्ञस्य केतुर्मन्मसाधनो वेः । अमृतत्वं रक्षमाणास एनं देवा अग्निं॰ ॥ ६ ॥ नू च पुरा च सदनं रयीणां जातस्य च जायमानस्य च क्षाम् । सतश्च गोपां भवतश्च भूरैर्देवा अग्निं॰॥ ७ ॥ द्रविणोदा द्रविणसस्तुरस्य द्रविणोदाः सनरस्य प्रयसत् । द्रविणोदा वीरवतीमिषन्नो द्रविणोदा रासते दीर्घमायुः स्वाहा॑ ॥ ८ ॥ एवा नो अग्ने समिधा वृधानो रेवत्पावक श्रवसे विभाहि । तन्नो मित्रो वरुणो मामहन्तामदितिः सिन्धुः पृथिवी उत द्यौः स्वाहा ॥ ९ ॥ 
[[TODO: परिष्कार्यम्]]

(सर्वत्र, अग्नय इदं॰) ॥ ततः स्विष्टकृदादि होमशेषं समाप्य, 

> स्वस्ति नो मिमीतां

इति दशर्चं स्वस्त्यात्रेयसूक्तं जपित्वा, कलशोदकेनाऽशनिदग्धभूमिं प्रोक्ष्य, सपरिवारं यजमानमभिषिञ्चेत् ॥ ब्राह्मणान्सम्पूज्य

> प्रजापतिः प्रीयताम्

इति पुण्याहं वाचयित्वा, कलशदानं, दग्धभूमिपरिमितभूदानं, सुवर्णदानञ्च कुर्यात् । ब्राह्मणान्भोजयित्वाऽऽशिषो गृह्णीयात् ॥ एवमेव द्विपात्सु चतुष्पात्सु वाऽशनिदग्धेषु शान्तिं कृत्वा, सुवर्णं दक्षिणाञ्च दद्यात् ॥ 

[[693]]