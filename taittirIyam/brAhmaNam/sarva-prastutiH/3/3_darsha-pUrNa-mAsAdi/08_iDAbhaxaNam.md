---
title: ०८ इडाभक्षणम् 
unicode_script: devanagari
---

## अन्तरयण-निषेधः
<details open><summary>विश्वास-प्रस्तुतिः</summary>

धिष्णि॑या॒ वा ए॒ते न्यु॑प्यन्ते॒  
यद् ब्र॒ह्मा यद् +धोता॒ यद् अ॑ध्व॒र्युर् यद् अ॒ग्नीद् यद् यज॑मानः ।
</details>

<details><summary>मूलम्</summary>

धिष्णि॑या॒ वा ए॒ते न्यु॑प्यन्ते । यद्ब्र॒ह्मा ।  यद्धोता᳚ ।   
यद॑ध्व॒र्युः । यद॒ग्नीत् । यद्यज॑मानः ।
</details>

<details><summary>भट्टभास्कर-टीका</summary>

1धिष्णिया वा इति ॥ गतम् ॥
</details>


<details open><summary>विश्वास-प्रस्तुतिः</summary>

तान् यद् अ॑न्तरे॒याद्  
यज॑मानस्य प्रा॒णान्थ् सङ्क॑र्षेत् ।  
प्र॒मायु॑कस् स्यात् ।
</details>

<details><summary>मूलम्</summary>

तान्यद॑न्तरे॒यात् ।
यज॑मानस्य प्रा॒णान्थ्सङ्क॑र्षेत् ।
प्र॒मायु॑कस्स्यात् ।
</details>

<details><summary>भट्टभास्कर-टीका</summary>

तानिति । तान् ब्रह्मादीन् अन्तरा यदियात् गच्छेत् । छान्दसं गतित्वम् ।
यजमानस्य प्राणान् संकर्षेत् संगृह्य गच्छेत् । 'प्राणा वा एते यद्धिष्णियाः' इति ।  
ततः प्रमायुको मरणशीलः स्यात् ।
</details>

<details open><summary>विश्वास-प्रस्तुतिः</summary>

पु॒रो॒डाश॑म् **अप॒गृह्य॒ सञ्च॑रत्य्** अध्व॒र्युः ॥49॥  
यज॑मानायै॒व तल् लो॒कꣳ **शिꣳ॑षति**+++(←शिष्)+++ ।  
नास्य॑ प्रा॒णान्थ् **सङ्क॑र्षति** ।  
**न प्र॒मायु॑को** भवति ।
</details>

<details><summary>मूलम्</summary>

पु॒रो॒डाश॑मप॒गृह्य॒ सञ्च॑रत्यध्व॒र्युः ॥49॥  
यज॑मानायै॒व तल्लो॒कꣳ शिꣳ॑षति ।  
नास्य॑ प्रा॒णान्थ्सङ्क॑र्षति ।  
न प्र॒मायु॑को भवति ।
</details>

<details><summary>भट्टभास्कर-टीका</summary>

अपगृह्येति । अपादाय लोकं शिंषति स्थानम् अवशेषयति ।

'यजमानो वै पुरोडाशः' इति तस्य स्थितत्वात् ततः प्राणसंकर्षणाभावात् प्रमायुको न भवति ।
</details>

## आदानम्
<details open><summary>विश्वास-प्रस्तुतिः</summary>

पु॒रस्ता᳚त् प्र॒त्यङ्ङ् **आसी॑न॒**  
इडा॑या॒ इडा॒म् **आद॑धाति** ।  

हस्त्या॒ꣳ॒ होत्रे᳚ ।
</details>

<details><summary>मूलम्</summary>

पु॒रस्ता᳚त्प्र॒त्यङ्ङासी॑नः ।  
इडा॑या॒ इडा॒माद॑धाति ।

हस्त्या॒ꣳ॒ होत्रे᳚ ।
</details>

<details open><summary>विश्वास-प्रस्तुतिः</summary>

प॒शवो॒ वा इडा᳚ ।   
प॒शव॒ᳶ पुरु॑षः ।   
प॒शुष्व् ए॒व प॒शून् **प्रति॑ष्ठापयति** ।
</details>

<details><summary>मूलम्</summary>

प॒शवो॒ वा इडा᳚ ।   
प॒शव॒ᳶ पुरु॑षः ।   
प॒शुष्वे॒व प॒शून्प्रति॑ष्ठापयति ।
</details>


<details open><summary>विश्वास-प्रस्तुतिः</summary>

इडा॑यै॒ वा ए॒षा **प्रजा॑तिः** ।। 50 ।। 
तां प्रजा॑ति॒य्ँ यज॑मा॒नोऽनु॒ **प्र जा॑यते** ।  
</details>

<details><summary>मूलम्</summary>

इडा॑यै॒ वा ए॒षा प्रजा॑तिः ।। 50 ।। 
तां प्रजा॑ति॒य्यँज॑मा॒नोऽनु॒ प्र जा॑यते ।  
</details>

## अञ्जनादि
<details open><summary>विश्वास-प्रस्तुतिः</summary>

द्विर् अ॒ङ्गुला॑व् अनक्ति॒ पर्व॑णोः ।  
द्वि॒पाद् यज॑मान॒ᳶ प्रति॑ष्ठित्यै । 
</details>

<details><summary>मूलम्</summary>

द्विर॒ङ्गुला॑वनक्ति॒ पर्व॑णोः ।  
द्वि॒पाद्यज॑मान॒ᳶ प्रति॑ष्ठित्यै । 
</details>

<details><summary>भट्टभास्कर-टीका</summary>

अङ्गुलाविति । होतुः ।
</details>

<details open><summary>विश्वास-प्रस्तुतिः</summary>

स॒कृद् उप॑ स्तृणाति ।  
द्विर् आ द॑धाति ।  
स॒कृद् अ॒भि घा॑रयति ।  

च॒तुस् संप॑द्यते ।  
च॒त्वारि॒ वै प॒शोᳶ प्र॑ति॒ष्ठाना॑नि ।  
यावा॑न् ए॒व प॒शुस् तम् उप॑ह्वयते ।। 51 ।।
</details>

<details><summary>मूलम्</summary>

स॒कृदुप॑ स्तृणाति ।  
द्विरा द॑धाति ।  
स॒कृद॒भि घा॑रयति ।  
च॒तुस्संप॑द्यते ।  
च॒त्वारि॒ वै प॒शोᳶ प्र॑ति॒ष्ठाना॑नि ।  
यावा॑ने॒व प॒शुः ।  
तमुप॑ह्वयते ।। 51 ।।

</details>


<details><summary>भट्टभास्कर-टीका</summary>

चतुस्संपद्यत इति अवत्तम् ।

प्रतिष्ठानानि चरणानि ।

'दैव्या अध्वर्यवे उपहूताः' इति होतुरभिज्ञाय 'उपहूतः पशुमानसानीति' इत्यध्वर्युर्जपति । अतोऽध्वर्युयजमानौ द्वावपीति होतोपह्वयते ।
</details>

## उपह्वानम्
<details open><summary>विश्वास-प्रस्तुतिः</summary>

मुख॑म् इव॒ **प्रत्युप॑ह्वयेत** ।
स॒म्मु॒खान् ए॒व प॒शून् उप॑ह्वयते ।   
</details>

<details><summary>मूलम्</summary>

मुख॑मिव॒ प्रत्युप॑ह्वयेत ।
स॒म्मु॒खाने॒व प॒शूनुप॑ह्वयते ।   
</details>

## अन्वारम्भः
<details open><summary>विश्वास-प्रस्तुतिः</summary>

प॒शवो॒ वा इडा᳚ ।
तस्मा॒थ् साऽन्वा॒रभ्या᳚ ।
अ॒ध्व॒र्युणा॑ च॒ यज॑मानेन च ।
</details>

<details><summary>मूलम्</summary>

प॒शवो॒ वा इडा᳚ ।
तस्मा॒थ्साऽन्वा॒रभ्या᳚ ।
अ॒ध्व॒र्युणा॑ च॒ यज॑मानेन च ।
</details>

## उपह्वानम्
<details open><summary>विश्वास-प्रस्तुतिः</summary>

"उप॑हूतᳶ पशु॒मान् अ॑सा॒नी"त्या॑ह ।  
उप॒ ह्य् ए॑नौ॒ +++(अध्वर्यु-यजमानौ)+++ ह्वय॑ते॒ होता॒ -   
इडा॑यै दे॒वता॑नाम् उपह॒वे ।   
</details>

<details><summary>मूलम्</summary>

"उप॑हूतᳶ पशु॒मान॑सा॒नी"त्या॑ह ।  
उप॒ ह्ये॑नौ॒ ह्वय॑ते॒ होता᳚ ।   
इडा॑यै दे॒वता॑नामुपह॒वे ।   
</details>

<details><summary>सायण-टीका</summary>

अहमध्वर्युर् देवैर् अनुज्ञातस् तत इडा-भक्षणेन पशुमान् भवानि।।  
यजमानेऽप्य् एवं योज्यम्।  
कस्मिन् कालेऽयं मन्त्रपाठः।  
इडार्थं देवतानामनुज्ञापने होत्रा क्रियमाणे सति तन्मध्य एनावर्ध्युयजमानौ यदोपह्वयते तदा पठेत्।  
दैव्या अध्वर्यव उपहूता, उपहूतोऽयं यजमान  
इति मन्त्रावयवाभ्यामाभ्यां तयोरुपहवः।  
तदनन्तरं पठेदित्यर्थः।
</details>

<details open><summary>विश्वास-प्रस्तुतिः</summary>

उप॑हूतᳶ पशु॒मान्भ॑वति ।
य ए॒वव्ँ वेद॑ ॥52॥  
</details>

<details><summary>मूलम्</summary>

उप॑हूतᳶ पशु॒मान्भ॑वति ।
य ए॒वव्ँ वेद॑ ॥52॥  
</details>

<details><summary>सायण-टीका</summary>

तद्वेदनं प्रशंसति — “उपहूतः पशुमान्भवति। य एवं वेद” (ब्रा. का. ३ प्र. ३ अ. ८ ) इति। 
</details>



<details open><summary>विश्वास-प्रस्तुतिः</summary>

याव्ँ वै हस्त्या॒म् इडा॑म् आ॒दधा॑ति  
वा॒चस् सा भा॑ग॒-धेय᳚म् ।   

याम् उ॑प॒ह्वय॑ते -  
प्रा॒णाना॒ꣳ॒ सा। 

वाच॑ञ् चै॒व प्रा॒णाꣳश् चाव॑रुन्धे ।
</details>

<details><summary>मूलम्</summary>

याव्ँ वै हस्त्या॒मिडा॑मा॒दधा॑ति ।
वा॒चस्सा भा॑ग॒धेय᳚म् ।
यामु॑प॒ह्वय॑ते ।
प्रा॒णाना॒ꣳ॒ सा ।
वाच॑ञ्चै॒व प्रा॒णाꣳश्चाव॑रुन्धे ।
</details>

<details><summary>भट्टभास्कर-टीका</summary>

तत्तस्मादुपहूत इत्यात्मानमध्वर्युराह ॥
</details>


<details open><summary>विश्वास-प्रस्तुतिः</summary>

अथ॒ वा ए॒तर्ह्युप॑हूताया॒मिडा॑याम् पुरो॒डाश॑स्यै॒व ब॑र्हि॒षदो॑ मीमा॒ꣳ॒सा ।
</details>

<details><summary>मूलम्</summary>

अथ॒ वा ए॒तर्ह्युप॑हूताया॒मिडा॑याम् ।  
पु॒रो॒डाश॑स्यै॒व ब॑र्हि॒षदो॑ मीमा॒ꣳ॒सा ।
</details>

<details><summary>भट्टभास्कर-टीका</summary>

2इडार्थं देवतानामुपहवे क्रियमाणे - मीमांसेति ॥ पुरोडाशस्य बर्हिषत्त्वं किमर्थं क्रियत इति मीमांसा क्रियते यज्ञविद्भिः ।
</details>


<details><summary>मूलम्</summary>

यज॑मानन्दे॒वा अ॑ब्रुवन्न् ।
ह॒विर्नो॒ निर्व॒पेति॑ ।
</details>

<details open><summary>विश्वास-प्रस्तुतिः</summary>

यज॑मानन्दे॒वा अ॑ब्रुवन्न् -"ह॒विर्नो॒ निर्व॒पे"ति॑ ।
</details>

<details><summary>मूलम्</summary>

यज॑मानन्दे॒वा अ॑ब्रुवन्न् -"ह॒विर्नो॒ निर्व॒पे"ति॑ ।
</details>

<details><summary>भट्टभास्कर-टीका</summary>

तत्र निर्णयार्थमर्थवादमाह - यजमानमित्यादि । अभागश्चेदहं न हविः निर्वप्स्यामीति यजमानोऽब्रवीत् ।
</details>

<details open><summary>विश्वास-प्रस्तुतिः</summary>

"नाहम॑भा॒गो निर्व॑फ्स्या॒मी"त्य॑ब्रवीत् ॥53॥  

"न मया॑ऽभा॒गयाऽनु॑वख्ष्य॒थे"ति॒ वाग॑ब्रवीत् ।  

"नाहम॑भा॒गा पु॑रोनुवा॒क्या॑ भविष्या॒मी"ति॑ पुरोनुवा॒क्या᳚ ।  

"नाहम॑भा॒गा या॒ज्या॑ भविष्या॒मी"ति॑ या॒ज्या᳚ ।  

"न मया॑ऽभा॒गेन॒ वष॑ट्करिष्य॒थे"ति॑ वषट्का॒रः ।   
</details>

<details><summary>मूलम्</summary>

"नाहम॑भा॒गो निर्व॑फ्स्या॒मी"त्य॑ब्रवीत् ॥53॥  

"न मया॑ऽभा॒गयाऽनु॑वख्ष्य॒थे"ति॒ वाग॑ब्रवीत् ।  

"नाहम॑भा॒गा पु॑रोनुवा॒क्या॑ भविष्या॒मी"ति॑ पुरोनुवा॒क्या᳚ ।  

"नाहम॑भा॒गा या॒ज्या॑ भविष्या॒मी"ति॑ या॒ज्या᳚ ।  

"न मया॑ऽभा॒गेन॒ वष॑ट्करिष्य॒थे"ति॑ वषट्का॒रः ।   
</details>

<details><summary>भट्टभास्कर-टीका</summary>

अभागया मया अनुवचनं न करिष्यथेति वागवोचत् । एवं पुरोऽनुवाक्यादिषु द्रष्टव्यम् ।
</details>


<details><summary>मूलम्</summary>

यद्य॑जमानभा॒गन्नि॒धाय॑ पुरो॒डाश॑म्बर्हि॒षद॑ङ्क॒रोति॑ ।
ताने॒व तद्भा॒गिन॑ᳵ करोति ।
</details>

<details open><summary>विश्वास-प्रस्तुतिः</summary>

यद्य॑जमानभा॒गन्नि॒धाय॑ पुरो॒डाश॑म्बर्हि॒षद॑ङ्क॒रोति॒ ताने॒व तद्भा॒गिन॑ᳵ करोति ।  
च॒तु॒र्धा क॑रोति ।  
चत॑स्रो॒ दिशः॑ ।  
दि॒ख्ष्वे॑व प्रति॑तिष्ठति ।  
ब॒र्हि॒षद॑ङ्करोति ॥54॥    

यज॑मानो॒ वै पु॑रो॒डाशः॑ ।
प्र॒जा ब॒र्हिः ।
यज॑मानमे॒व प्र॒जासु॒ प्रति॑ष्ठापयति ।
</details>

<details><summary>मूलम्</summary>

यद्य॑जमानभा॒गन्नि॒धाय॑ पुरो॒डाश॑म्बर्हि॒षद॑ङ्क॒रोति॒ ताने॒व तद्भा॒गिन॑ᳵ करोति ।  
च॒तु॒र्धा क॑रोति ।  
चत॑स्रो॒ दिशः॑ ।  
दि॒ख्ष्वे॑व प्रति॑तिष्ठति ।  
ब॒र्हि॒षद॑ङ्करोति ॥54॥    

यज॑मानो॒ वै पु॑रो॒डाशः॑ ।
प्र॒जा ब॒र्हिः ।
यज॑मानमे॒व प्र॒जासु॒ प्रति॑ष्ठापयति ।
</details>

<details><summary>भट्टभास्कर-टीका</summary>

यदित्यादि । गतम् ।
</details>


<details><summary>मूलम्</summary>

तस्मा॑द॒स्थ्नाऽन्याᳶ प्र॒जाᳶ प्र॑ति॒तिष्ठ॑न्ति ।  
मा॒ꣳ॒सेना॒न्याः ।
</details>

<details open><summary>विश्वास-प्रस्तुतिः</summary>

तस्मा॑द॒स्थ्नाऽन्याᳶ प्र॒जाᳶ प्र॑ति॒तिष्ठ॑न्ति माꣳ॒सेना॒न्याः ।
</details>

<details><summary>मूलम्</summary>

तस्मा॑द॒स्थ्नाऽन्याᳶ प्र॒जाᳶ प्र॑ति॒तिष्ठ॑न्ति माꣳ॒सेना॒न्याः ।
</details>

<details><summary>भट्टभास्कर-टीका</summary>

तस्मादिति । खरमृदुसंयोगात् काश्चित्प्रजाः गवादयः अस्थ्ना प्रतितिष्ठन्ति, काश्चिन्मनुष्यादयः मांसेन ।
</details>


<details><summary>मूलम्</summary>

अथो॒ खल्वा॑हुः ।
दख्षि॑णा॒ वा ए॒ता ह॑विर्य॒ज्ञस्या᳚न्तर्वे॒द्यव॑रुध्यन्ते ।
यत्पु॑रो॒डाश॑म्बर्हि॒षद॑ङ्क॒रोतीति॑ ।

ब्र॒ह्मा होता᳚ऽध्व॒र्युर॒ग्नीत् ।
</details>

<details open><summary>विश्वास-प्रस्तुतिः</summary>

अथो॒ खल्वा॑हु॒र् - "दख्षि॑णा॒ वा ए॒ता ह॑विर्य॒ज्ञस्या᳚न्तर्वे॒द्यव॑रुध्यन्ते ।   
यत्पु॑रो॒डाश॑म्बर्हि॒षद॑ङ्क॒रोती"ति॑ ।  


चतु॒र्धा क॑रोति ।  
च॒त्वारो॒ ह्ये॑ते ह॑विर्य॒ज्ञस्य॒र्त्विजः॑ ॥55॥
</details>

<details><summary>मूलम्</summary>

अथो॒ खल्वा॑हु॒र् - "दख्षि॑णा॒ वा ए॒ता ह॑विर्य॒ज्ञस्या᳚न्तर्वे॒द्यव॑रुध्यन्ते ।   
यत्पु॑रो॒डाश॑म्बर्हि॒षद॑ङ्क॒रोती"ति॑ ।  


चतु॒र्धा क॑रोति ।  
च॒त्वारो॒ ह्ये॑ते ह॑विर्य॒ज्ञस्य॒र्त्विजः॑ ॥55॥
</details>


<details><summary>मूलम्</summary>

ब्र॒ह्मा होता᳚ऽध्व॒र्युर॒ग्नीत् ।

तम॒भिमृ॑शेत् ।
इ॒दम्ब्र॒ह्मणः॑ ।  
इ॒दꣳ होतुः॑ ।
इ॒दम॑ध्व॒र्योः ।
इ॒दम॒ग्नीध॒ इति॑ ।
</details>

<details open><summary>विश्वास-प्रस्तुतिः</summary>

तम॒भिमृ॑शेद् - "इ॒दम्ब्र॒ह्मण॑ इ॒दꣳ होतु॑र् इ॒दम॑ध्व॒र्योर् इ॒दम॒ग्नीध॒" इति॑ ।
</details>

<details><summary>मूलम्</summary>

तम॒भिमृ॑शेद् - "इ॒दम्ब्र॒ह्मण॑ इ॒दꣳ होतु॑र् इ॒दम॑ध्व॒र्योर् इ॒दम॒ग्नीध॒" इति॑ ।
</details>

<details><summary>भट्टभास्कर-टीका</summary>

अथो खल्वित्यादि । गतम् ।
</details>


<details><summary>मूलम्</summary>

यथै॒वादस्सौ॒म्ये᳚ऽध्व॒रे ।
आ॒देश॑मृ॒त्विग्भ्यो॒ दख्षि॑णा नी॒यन्ते᳚ ।
ता॒दृगे॒व तत् ।   

अ॒ग्नीधे᳚ प्रथ॒मायाद॑धाति ॥56॥  
अ॒ग्निमु॑खा॒ ह्यृद्धिः॑ ।  
</details>

<details open><summary>विश्वास-प्रस्तुतिः</summary>

यथै॒वादस्सौ॒म्ये᳚ऽध्व॒र आ॒देश॑मृ॒त्विग्भ्यो॒ दख्षि॑णा नी॒यन्ते᳚ ता॒दृगे॒व तत् ।   
अ॒ग्नीधे᳚ प्रथ॒मायाद॑धात्य् अ॒ग्निमु॑खा॒ ह्यृद्धिः॑ ।  

अ॒ग्निमु॑खामे॒वर्द्धि॒य्ँयज॑मान ऋध्नोति ।   
</details>

<details><summary>मूलम्</summary>

यथै॒वादस्सौ॒म्ये᳚ऽध्व॒र आ॒देश॑मृ॒त्विग्भ्यो॒ दख्षि॑णा नी॒यन्ते᳚ ता॒दृगे॒व तत् ।   
अ॒ग्नीधे᳚ प्रथ॒मायाद॑धात्य् अ॒ग्निमु॑खा॒ ह्यृद्धिः॑ ।  

अ॒ग्निमु॑खामे॒वर्द्धि॒य्ँयज॑मान ऋध्नोति ।   
</details>

<details><summary>भट्टभास्कर-टीका</summary>

यथैवाद इत्यादि । सौम्ये अध्वरे ज्योतिष्टोमे ऋत्विग्भ्यो यथा दक्षिणाः आदेशं आदिश्य इदमस्मा इति नीयन्ते तत्तुल्यमेतत् चतुर्धाकृत्वाऽभिमर्शनम् । दिशेराभीक्ष्ण्ये णमुल् ॥
</details>

<details open><summary>विश्वास-प्रस्तुतिः</summary>

स॒कृदु॑प॒स्तीर्य॒ द्विरा॒दध॑त् ।  
उ॒प॒स्तीर्य॒ द्विर॒भिघा॑रयति ।   
षट्थ्सम्प॑द्यन्ते ।  
षड्वा ऋ॒तवः॑ ।   
ऋ॒तूने॒व प्री॑णाति ।

वे॒देन॑ ब्र॒ह्मणे᳚ ब्रह्मभा॒गम्परि॑हरति ।  
प्रा॒जा॒प॒त्यो वै वे॒दः ।   
प्रा॒जा॒प॒त्यो ब्र॒ह्मा ॥57॥  
स॒वि॒ता य॒ज्ञस्य॒ प्रसू᳚त्यै ।
</details>

<details><summary>मूलम्</summary>

स॒कृदु॑प॒स्तीर्य॒ द्विरा॒दध॑त् ।  
उ॒प॒स्तीर्य॒ द्विर॒भिघा॑रयति ।   
षट्थ्सम्प॑द्यन्ते ।  
षड्वा ऋ॒तवः॑ ।   
ऋ॒तूने॒व प्री॑णाति ।

वे॒देन॑ ब्र॒ह्मणे᳚ ब्रह्मभा॒गम्परि॑हरति ।  
प्रा॒जा॒प॒त्यो वै वे॒दः ।   
प्रा॒जा॒प॒त्यो ब्र॒ह्मा ॥57॥  
स॒वि॒ता य॒ज्ञस्य॒ प्रसू᳚त्यै ।
</details>

<details><summary>भट्टभास्कर-टीका</summary>

3सकृदिति ॥ ब्रह्मा नाम यज्ञस्य सविता अनुज्ञाता, तस्मात्तस्य तथा चर्या प्रसूत्यै भवति ।
</details>


<details><summary>मूलम्</summary>

अथ॒ काम॑म॒न्येन॑ ।  
ततो॒ होत्रे᳚ ।  

मध्य॒व्ँवा ए॒तद्य॒ज्ञस्य॑ ।
यद्धोता᳚ ।
</details>

<details open><summary>विश्वास-प्रस्तुतिः</summary>

मध्य॒व्ँवा ए॒तद्य॒ज्ञस्य॒ यद्धोता᳚ ।   

म॒ध्य॒त ए॒व य॒ज्ञम्प्री॑णाति ।
</details>

<details><summary>मूलम्</summary>

मध्य॒व्ँवा ए॒तद्य॒ज्ञस्य॒ यद्धोता᳚ ।   

म॒ध्य॒त ए॒व य॒ज्ञम्प्री॑णाति ।
</details>

<details><summary>भट्टभास्कर-टीका</summary>

अथ अन्ये कामं यथेष्टं अन्येन पृथक्पात्रेण भागं परिहरन्ति ।
</details>

<details open><summary>विश्वास-प्रस्तुतिः</summary>

अथा᳚ध्व॒र्यवे᳚ ।
</details>

<details><summary>मूलम्</summary>

अथा᳚ध्व॒र्यवे᳚ ।
</details>

## मूलम्‌
प्र॒ति॒ष्ठा वा ए॒षा य॒ज्ञस्य॑ ।
यद॑ध्व॒र्युः ।

<details open><summary>विश्वास-प्रस्तुतिः</summary>

प्र॒ति॒ष्ठा वा ए॒षा य॒ज्ञस्य॒ यद॑ध्व॒र्युः ।

तस्मा᳚द्धविर्य॒ज्ञस्यै॒तामे॒वावृत॒मनु॑ ॥ 58॥  

अ॒न्या दख्षि॑णा नीयन्ते ।
य॒ज्ञस्य॒ प्रति॑ष्ठित्यै ।
</details>

<details><summary>मूलम्</summary>

प्र॒ति॒ष्ठा वा ए॒षा य॒ज्ञस्य॒ यद॑ध्व॒र्युः ।

तस्मा᳚द्धविर्य॒ज्ञस्यै॒तामे॒वावृत॒मनु॑ ॥ 58॥  

अ॒न्या दख्षि॑णा नीयन्ते ।
य॒ज्ञस्य॒ प्रति॑ष्ठित्यै ।
</details>

<details><summary>भट्टभास्कर-टीका</summary>

आवृतमिति । यथोक्तमीमांसाक्रियामनुष्ठायैव अन्या दक्षिणा नीयन्ते अन्वाहार्यादयः ।
</details>

<details open><summary>विश्वास-प्रस्तुतिः</summary>

"अ॒ग्निम॑ग्नीथ्स॒कृथ्स॑कृ॒थ्सम्मृ॒ड्ढी"त्या॑ह ।
परा॑ङिव॒ ह्ये॑तर्हि॑ य॒ज्ञः ।
</details>

<details><summary>मूलम्</summary>

"अ॒ग्निम॑ग्नीथ्स॒कृथ्स॑कृ॒थ्सम्मृ॒ड्ढी"त्या॑ह ।
परा॑ङिव॒ ह्ये॑तर्हि॑ य॒ज्ञः ।
</details>

<details><summary>भट्टभास्कर-टीका</summary>

पराङिवेति । अस्मिन्काले समाप्तभूयिष्ठत्वात् पराङ्मुख इव यज्ञः, तस्मात् अग्निं परिधींश्च सकृत्संमृड्ढीति संप्रेष्यति ॥
</details>

<details open><summary>विश्वास-प्रस्तुतिः</summary>

"इ॒षि॒ता दैव्या॒ होता॑र॒" इत्या॑ह ।  
इ॒षि॒तꣳ हि कर्म॑ क्रि॒यते᳚ ।  
"भ॒द्र॒वाच्या॑य॒ प्रेषि॑तो॒ मानु॑षस्सूक्तवा॒काय॑ सू॒क्ता ब्रू॒ही"त्या॑ह ।  
आ॒शिष॑मे॒वैतामाशा᳚स्ते ।  
</details>

<details><summary>मूलम्</summary>

"इ॒षि॒ता दैव्या॒ होता॑र॒" इत्या॑ह ।  
इ॒षि॒तꣳ हि कर्म॑ क्रि॒यते᳚ ।  
"भ॒द्र॒वाच्या॑य॒ प्रेषि॑तो॒ मानु॑षस्सूक्तवा॒काय॑ सू॒क्ता ब्रू॒ही"त्या॑ह ।  
आ॒शिष॑मे॒वैतामाशा᳚स्ते ।  
</details>

<details><summary>भट्टभास्कर-टीका</summary>

4इषिता दैव्या इति सूक्तवाकाय संप्रैषः ॥
</details>

<details open><summary>विश्वास-प्रस्तुतिः</summary>

"स्व॒गा दैव्या॒ होतृ॑भ्य॒" इत्या॑ह ।  
य॒ज्ञमे॒व तथ्स्व॒गा क॑रोति ।  

"स्व॒स्तिर्मानु॑षेभ्य॒" इत्या॑ह ।   
आ॒शिष॑मे॒वैतामाशा᳚स्ते ।  

"श॒य्ँयोर्ब्रू॒ही"त्या॑ह ।  
श॒य्ँयुमे॒व बा॑र्हस्प॒त्यम्भा॑ग॒धेये॑न॒ सम॑र्धयति ॥59॥  
</details>

<details><summary>मूलम्</summary>

"स्व॒गा दैव्या॒ होतृ॑भ्य॒" इत्या॑ह ।  
य॒ज्ञमे॒व तथ्स्व॒गा क॑रोति ।  

"स्व॒स्तिर्मानु॑षेभ्य॒" इत्या॑ह ।   
आ॒शिष॑मे॒वैतामाशा᳚स्ते ।  

"श॒य्ँयोर्ब्रू॒ही"त्या॑ह ।  
श॒य्ँयुमे॒व बा॑र्हस्प॒त्यम्भा॑ग॒धेये॑न॒ सम॑र्धयति ॥59॥  
</details>

<details><summary>भट्टभास्कर-टीका</summary>

स्वगा दैव्या इति शंयुवाकाय । स्वगाकरणं भागानां यथास्वकरणं आत्मगामीकरणम् ॥


इत्यष्टमोऽनुवाकः ॥  

</details>

