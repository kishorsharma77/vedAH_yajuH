---
title: ०७ आघारः 
unicode_script: devanagari
---

## सम्प्रैषः
<details open><summary>विश्वास-प्रस्तुतिः</summary>

अ॒ग्निना॒ वै होत्रा᳚  
दे॒वा असु॑रान् अ॒भ्य॑भवन्न् ।  
"अ॒ग्नये॑ समि॒ध्यमा॑ना॒यानु॑ब्रू॒ही"त्य् आ॑ह॒  
भ्रातृ॑व्याभिभूत्यै ।
</details>

<details><summary>मूलम्</summary>

अ॒ग्निना॒ वै होत्रा᳚ ।
दे॒वा असु॑रान॒भ्य॑भवन्न् ।  
अ॒ग्नये॑ समि॒ध्यमा॑ना॒यानु॑ब्रू॒हीत्या॑ह॒ भ्रातृ॑व्याभिभूत्यै ।
</details>

<details><summary>भट्टभास्कर-टीका</summary>

1अग्निना वा इत्यादि ॥ अग्नये समिध्यमानायेति सामिधेनीसंप्रैषः । भ्रातृव्याभिभूत्या इत्यादि । दासीभारादिर्द्रष्टव्यः ।
</details>

<details open><summary>विश्वास-प्रस्तुतिः</summary>

एक॑-विꣳशतिम्+++(ः)+++ इध्म-दा॒रूणि॑ भवन्ति ।  
+++('दशहस्त्या अङ्गुलयो दशपद्या अत्मैकविंशः'→)+++ए॒क॒वि॒ꣳ॒शो वै पुरु॑षः ।  
पुरु॑ष॒स्याप्त्यै᳚ ।  
</details>

<details><summary>मूलम्</summary>

एक॑विꣳशतिमिध्मदा॒रूणि॑ भवन्ति ।  

ए॒क॒वि॒ꣳ॒शो वै पुरु॑षः ।  पुरु॑ष॒स्याप्त्यै᳚ ।  
</details>

<details><summary>भट्टभास्कर-टीका</summary>

एकविंशतिमिति । विभक्तिव्यत्ययः, 'दशहस्त्या अङ्गुलयो दशपद्या अत्मैकविंशः' इत्युक्तम् ।
</details>

## इध्माधानम्
<details open><summary>विश्वास-प्रस्तुतिः</summary>

पञ्च॑-दशेध्म-दा॒रूण्य् **अ॒भ्या द॑धाति** ।
पञ्च॑-दश॒ वा अ॑र्धमा॒सस्य॒ रात्र॑यः ।  
अ॒र्ध॒मा॒स॒शस् स॑व्ँवथ्स॒र आ᳚प्यते ।   
</details>

<details><summary>मूलम्</summary>

पञ्च॑दशेध्मदा॒रूण्य॒भ्या द॑धाति ।
पञ्च॑दश॒ वा अ॑र्धमा॒सस्य॒ रात्र॑यः ।  
अ॒र्ध॒मा॒स॒शस्स॑व्ँवथ्स॒र आ᳚प्यते ।   
</details>

<details><summary>भट्टभास्कर-टीका</summary>

अर्धमासशः अर्धमासेनार्धमासेन । 'संख्यैकवचनाच्च' इति शस् ।
</details>

<details open><summary>विश्वास-प्रस्तुतिः</summary>

त्रीन् प॑रि॒धीन् **परि॑दधाति** ॥38॥  
ऊ॒र्ध्वे स॒मिधा॒व् **आद॑धाति** ।  
अ॒नू॒या॒जेभ्य॑स् स॒मिध॒म् **अति॑शिनष्टि** ।
</details>

<details><summary>मूलम्</summary>

त्रीन्प॑रि॒धीन्परि॑दधाति ॥38॥  
ऊ॒र्ध्वे स॒मिधा॒वाद॑धाति ।
अ॒नू॒या॒जेभ्य॑स्स॒मिध॒मति॑शिनष्टि ।
</details>

<details><summary>भट्टभास्कर-टीका</summary>

ऊर्ध्वे आघारसमिधौ ।
</details>

<details open><summary>विश्वास-प्रस्तुतिः</summary>

षट्थ् सम्प॑द्यन्ते ।  
षड्वा ऋ॒तवः॑ ।  
ऋ॒तून् ए॒व प्री॑णाति ।  
</details>

<details><summary>मूलम्</summary>

अ॒नू॒या॒जेभ्य॑स्स॒मिध॒मति॑शिनष्टि ।
षट्थ्सम्प॑द्यन्ते ।  

षड्वा ऋ॒तवः॑ ।  
ऋ॒तूने॒व प्री॑णाति ।  
</details>


## वेद-सन्दीपनम्
<details open><summary>विश्वास-प्रस्तुतिः</summary>

वे॒देनोप॑वाजयति ।  
प्रा॒जा॒प॒त्यो वै वे॒दः ।  
प्रा॒जा॒प॒त्यᳶ प्रा॒णः ।  
यज॑मान आहव॒नीयः॑ ।  
यज॑मान ए॒व प्रा॒णन् द॑धाति ॥39॥  
</details>

<details><summary>मूलम्</summary>

वे॒देनोप॑वाजयति ।  
प्रा॒जा॒प॒त्यो वै वे॒दः ।  
प्रा॒जा॒प॒त्यᳶ प्रा॒णः ।  
यज॑मान आहव॒नीयः॑ ।  
यज॑मान ए॒व प्रा॒णन्द॑धाति ॥39॥
</details>


<details><summary>भट्टभास्कर-टीका</summary>

उपवाजयति समीपतस् संदीपयति ।
</details>

<details open><summary>विश्वास-प्रस्तुतिः</summary>

त्रिर् **उप॑वाजयति** ।  
त्रयो॒ वै प्रा॒णाः ।  
प्रा॒णाने॒वास्मि॑न् **दधाति** ।
</details>

<details><summary>मूलम्</summary>

त्रिरुप॑वाजयति । त्रयो॒ वै प्रा॒णाः ।  
प्रा॒णाने॒वास्मि॑न्दधाति ।
</details>


## आघारः
<details open><summary>विश्वास-प्रस्तुतिः</summary>

वे॒देनो॑प॒यत्य॑+++(=अधस्ताद् भूत्वा)+++  
स्रु॒वेण॑ प्राजाप॒त्यम् आ॑घा॒रम् आघा॑रयति ।  
य॒ज्ञो वै प्र॒जाप॑तिः ।
य॒ज्ञम् ए॒व प्र॒जाप॑तिम् मुख॒त **आर॑भते** ।  

अथो᳚ प्र॒जा-प॑ति॒स् सर्वा॑ दे॒वताः᳚ ।  
सर्वा॑ ए॒व दे॒वता᳚ᳶ **प्रीणाति** ।
</details>

<details><summary>मूलम्</summary>

वे॒देनो॑प॒यत्य॑ स्रु॒वेण॑ प्राजाप॒त्यमा॑घा॒रमाघा॑रयति ।  
य॒ज्ञो वै प्र॒जाप॑तिः ।
य॒ज्ञमे॒व प्र॒जाप॑तिम्मुख॒त आर॑भते ।  

अथो᳚ प्र॒जाप॑ति॒स्सर्वा॑ दे॒वताः᳚ ।  
सर्वा॑ ए॒व दे॒वता᳚ᳶ प्रीणाति ।
</details>

<details><summary>भट्टभास्कर-टीका</summary>

उपयत्येति । अधस्ताद् भूत्वा ॥
</details>

## सम्मार्गः

<details open><summary>विश्वास-प्रस्तुतिः</summary>

"अ॒ग्निम् अ॑ग्नी॒त् त्रिस् त्रि॒स् **सम्मृ॒ड्ढी**"त्या॑ह ।  
त्र्य्-आ॑वृ॒द् +धि य॒ज्ञः ॥ 40॥  
अथो॒ रख्ष॑सा॒म् अप॑हत्यै ।
</details>

<details><summary>मूलम्</summary>

"अ॒ग्निम॑ग्नी॒त्त्रिस्त्रि॒स्सम्मृ॒ड्ढी"त्या॑ह ।  
त्र्या॑वृ॒द्धि य॒ज्ञः ॥ 40॥  
अथो॒ रख्ष॑सा॒मप॑हत्यै ।
</details>


<details open><summary>विश्वास-प्रस्तुतिः</summary>

प॒रि॒धीन्थ् सम्मा᳚र्ष्टि ।  
पु॒नात्य् ए॒वैनान्॑ ।   
</details>

<details><summary>मूलम्</summary>

प॒रि॒धीन्थ्सम्मा᳚र्ष्टि ।  
पु॒नात्ये॒वैनान्॑ ।   
</details>


<details open><summary>विश्वास-प्रस्तुतिः</summary>

त्रिस् त्रि॒स् **सम्मा᳚र्ष्टि** ।   
त्र्य्-आ॑वृ॒द् +धि य॒ज्ञः ।  
अथो॑ मेध्य॒त्वाय॑ ।
</details>

<details><summary>मूलम्</summary>

त्रिस्त्रि॒स्सम्मा᳚र्ष्टि ।
त्र्या॑वृ॒द्धि य॒ज्ञः ।  
अथो॑ मेध्य॒त्वाय॑ ।
</details>

<details><summary>भट्टभास्कर-टीका</summary>

2अग्निमग्नीदिति संप्रैषः ॥ त्रिस्त्रिरिति । वीप्सया परिधीन्परिधींश्चेति गम्यते । हे अग्नीत्! आमन्त्रितानुदात्तत्वम् ।
</details>


<details open><summary>विश्वास-प्रस्तुतिः</summary>

अथो॑ ए॒ते वै दे॑वा॒श्वाः ।
दे॒वा॒श्वान् ए॒व तथ् सम्मा᳚र्ष्टि -
सुव॒र्गस्य॑ लो॒कस्य॒ सम॑ष्ट्यै ।
</details>

<details><summary>मूलम्</summary>

अथो॑ ए॒ते वै दे॑वा॒श्वाः ।
दे॒वा॒श्वाने॒व तथ्सम्मा᳚र्ष्टि ।
सु॒व॒र्गस्य॑ लो॒कस्य॒ सम॑ष्ट्यै ।
</details>

<details><summary>भट्टभास्कर-टीका</summary>

अपि च एते देवाश्वाः परिधयः स्वर्गप्राप्तिसाधनत्वात् । 
</details>


<details open><summary>विश्वास-प्रस्तुतिः</summary>

आसी॑नो॒ ऽन्यम् आ॑घा॒रम् आघा॑रयति ॥41॥  
तिष्ठ॑न्न् अ॒न्यम् ।  
यथाऽनो॑ वा॒ रथ॑व्ँ वा यु॒ञ्ज्याद्  
ए॒वम् ए॒व तद् अ॑ध्व॒र्युर् य॒ज्ञय्ँ यु॑नक्ति +++(→सन्नह्यति, आघाराभ्याम्)+++-  
सुव॒र्गस्य॑ लो॒कस्या॒भ्यू᳚ढ्यै ।+++(5)+++
</details>

<details><summary>मूलम्</summary>

आसी॑नो॒ऽन्यमा॑घा॒रमाघा॑रयति ॥41॥  
तिष्ठ॑न्न॒न्यम् ।  
यथाऽनो॑ वा॒ रथ॑व्ँवा यु॒ञ्ज्यात् ।  
ए॒वमे॒व तद॑ध्व॒र्युर्य॒ज्ञय्ँ यु॑नक्ति ।
सु॒व॒र्गस्य॑ लो॒कस्या॒भ्यू᳚ढ्यै ।  
</details>

<details><summary>भट्टभास्कर-टीका</summary>

आसीनः अन्यं प्रथमं, तिष्ठन् अन्यं द्वितीयं,  
आसित्वा स्थित्वा च यथा रथं वहन-सामर्थ्याय युनक्ति युग्यैः  
एवं ताभ्यां आघाराभ्यां यज्ञं युनक्ति ।  
स्वर्गस्याभ्यूढ्यै स्वर्गाभिमुख्येन दहनाय ॥
</details>

<details><summary>सायण-टीका</summary>

द्वयोराधारयोः क्रमेण गुणभेदं विधत्ते — “आसीनोऽन्यमाघारमाघारयति। तिष्ठन्नन्यम्। यथाऽनो वा रथं वा युञ्ज्यात्। एवमेव तदध्वर्युर्यज्ञं युनक्ति। सुवर्गस्य लोकस्याभ्यूढ्यै” (ब्रा. का. ३ प्र. ३ अ. ७) इति।  
शकटस्य प्राथमिकं बलीवर्द-युगम् उपर्य् आसीनेन प्रेर्यते।  
द्वितीयतृतीयादिकं तु भूमौ स्थितेन।  
तद्वदाघाररथः स्वर्गलोकमभिलक्ष्य वहनाय भवति।  
</details>


<details open><summary>विश्वास-प्रस्तुतिः</summary>

**वह॑न्त्य्** एनङ् ग्रा॒म्याᳶ प॒शवो॒  
य ए॒वव्ँ **वेद॑** ।
</details>

<details><summary>मूलम्</summary>

वह॑न्त्येनङ्ग्रा॒म्याᳶ प॒शवः॑ ।
य ए॒वव्ँ वेद॑ ।
</details>

<details><summary>सायण-टीका</summary>

तद्वदाघाररथः स्वर्गलोकमभिलक्ष्य वहनाय भवति।  
एतद्रथवेदनं प्रशंसति – "वहत्येनं ग्राम्याः पशवः। य एवं वेद” (ब्रा. का. ३ प्र. ३ अ. ७) इति। बलीवर्दाश्चादयो ग्राम्याः।  
</details>


<details open><summary>विश्वास-प्रस्तुतिः</summary>

"भुव॑नम् असि॒, विप्र॑थ॒स्वे"त्य् आ॑ह +++(तिष्ठन्न् आघारयन्)+++।  
य॒ज्ञो वै भुव॑नम् ।  
य॒ज्ञ ए॒व यज॑मानम् प्र॒जया॑ प॒शुभि॑ᳶ **प्रथयति** ।
</details>

<details><summary>मूलम्</summary>

भुव॑नमसि॒ विप्र॑थ॒स्वेत्या॑ह ।
य॒ज्ञो वै भुव॑नम् ।
य॒ज्ञ ए॒व यज॑मानम्प्र॒जया॑ प॒शुभि॑ᳶ प्रथयति ।
</details>

<details><summary>सायण-टीका</summary>

तिष्ठन्नन्यमिति विहितस्य द्वितीयाघारस्य संबन्धिषु मन्त्रेषु प्रथमं मन्त्रं व्याचष्टे । 

पूर्वोक्तनिर्वचनेन भूतोत्पत्ति-कारणत्वाद् अग्न्य्-अभिन्नो यज्ञो भुवनम्।
</details>



<details open><summary>विश्वास-प्रस्तुतिः</summary>

अग्ने॒ यष्ट॑रि॒दन्नम॒ इत्या॑ह ॥42॥  
अ॒ग्निर्वै दे॒वाना॒य्ँयष्टा᳚ ।

य ए॒व दे॒वाना॒य्ँयष्टा᳚ ।
तस्मा॑ ए॒व नम॑स्करोति ।
</details>

<details><summary>मूलम्</summary>

अग्ने॒ यष्ट॑रि॒दन्नम॒ इत्या॑ह ॥42॥  
अ॒ग्निर्वै दे॒वाना॒य्ँयष्टा᳚ ।

य ए॒व दे॒वाना॒य्ँयष्टा᳚ ।
तस्मा॑ ए॒व नम॑स्करोति ।
</details>

<details><summary>भट्टभास्कर-टीका</summary>

3भुवनमसीत्यग्रेण जुहूपभृतौ प्राञ्चमञ्जलिं करोति ॥ यज्ञो वा इति । सर्वार्थभावनार्थत्वात् ॥
</details>

<details open><summary>विश्वास-प्रस्तुतिः</summary>

"जुह्वेह्य॒ग्निस्त्वा᳚ ह्वयति देवय॒ज्याया॒ उप॑भृ॒देहि॑ दे॒वस्त्वा॑ सवि॒ता ह्व॑यति देवय॒ज्याया॒" इत्या॑ह ।  
</details>

<details><summary>मूलम्</summary>

"जुह्वेह्य॒ग्निस्त्वा᳚ ह्वयति देवय॒ज्याया॒ उप॑भृ॒देहि॑ दे॒वस्त्वा॑ सवि॒ता ह्व॑यति देवय॒ज्याया॒" इत्या॑ह ।  
</details>


<details><summary>मूलम्</summary>

आ॒ग्ने॒यी वै जु॒हूः ।
सा॒वि॒त्र्यु॑प॒भृत् ।
ताभ्या॑मे॒वैने॒ प्रसू॑त॒ आद॑त्ते ।
</details>

<details open><summary>विश्वास-प्रस्तुतिः</summary>

आ॒ग्ने॒यी वै जु॒हूस् सावि॒त्र्यु॑प॒भृत् ताभ्या॑मे॒वैने॒ प्रसू॑त॒ आद॑त्ते ।   
</details>

<details><summary>मूलम्</summary>

आ॒ग्ने॒यी वै जु॒हूस् सावि॒त्र्यु॑प॒भृत् ताभ्या॑मे॒वैने॒ प्रसू॑त॒ आद॑त्ते ।   
</details>

<details><summary>भट्टभास्कर-टीका</summary>

4जुह्वेहीति जुहूपभृतोराधानमन्त्रौ ॥ ताभ्यामिति । अग्निसवितृभ्यां प्रसूते अनुज्ञाते सती एने आदत्ते ॥
</details>

<details open><summary>विश्वास-प्रस्तुतिः</summary>

"अग्ना॑विष्णू॒ मा वा॒मव॑क्रमिष॒"मित्या॑ह ।   
अ॒ग्निᳶ पु॒रस्ता᳚त् ।  
विष्णु॑र्य॒ज्ञᳶ प॒श्चात् ॥43॥    

ताभ्या॑मे॒व प्र॑ति॒प्रोच्या॒त्याक्रा॑मति ।   
विजि॑हाथा॒म्मा मा॒ सन्ता᳚प्त॒मित्या॒हाहिꣳ॑सायै ।
</details>

<details><summary>मूलम्</summary>

"अग्ना॑विष्णू॒ मा वा॒मव॑क्रमिष॒"मित्या॑ह ।   
अ॒ग्निᳶ पु॒रस्ता᳚त् ।  
विष्णु॑र्य॒ज्ञᳶ प॒श्चात् ॥43॥    

ताभ्या॑मे॒व प्र॑ति॒प्रोच्या॒त्याक्रा॑मति ।   
विजि॑हाथा॒म्मा मा॒ सन्ता᳚प्त॒मित्या॒हाहिꣳ॑सायै ।
</details>

<details><summary>भट्टभास्कर-टीका</summary>

5अग्नाविष्णू इत्याक्रमतो जपः ॥ अग्निः आहवनीयः पुरस्तात्, यज्ञसाधनानि स्रुगादीनि पश्चात् प्रतिप्रोच्य निवेद्य ।
</details>

<details open><summary>विश्वास-प्रस्तुतिः</summary>

"लो॒कम्मे॑ लोककृतौ कृणुत॒"मित्या॑ह ।   
आ॒शिष॑मे॒वैतामाशा᳚स्ते ।  
</details>

<details><summary>मूलम्</summary>

"लो॒कम्मे॑ लोककृतौ कृणुत॒"मित्या॑ह ।   
आ॒शिष॑मे॒वैतामाशा᳚स्ते ।  
</details>

<details><summary>भट्टभास्कर-टीका</summary>

आशिषमिति । स्थानविषयाम् ॥
</details>

<details open><summary>विश्वास-प्रस्तुतिः</summary>

"विष्णो॒स्स्थान॑म॒सी"त्या॑ह ।   
य॒ज्ञो वै विष्णुः॑ ।

ए॒तत्खलु॒ वै दे॒वाना॒मप॑राजितमा॒यत॑नम् ।  
यद्य॒ज्ञो दे॒वाना॑मे॒वाप॑राजित आ॒यत॑ने तिष्ठति ।
</details>

<details><summary>मूलम्</summary>

"विष्णो॒स्स्थान॑म॒सी"त्या॑ह ।   
य॒ज्ञो वै विष्णुः॑ ।

ए॒तत्खलु॒ वै दे॒वाना॒मप॑राजितमा॒यत॑नम् ।  
यद्य॒ज्ञो दे॒वाना॑मे॒वाप॑राजित आ॒यत॑ने तिष्ठति ।
</details>

<details><summary>भट्टभास्कर-टीका</summary>

6विष्णोरिति स्थानकल्पनम् ॥ यद्यज्ञ इति । यत्र यज्ञस्तिष्ठति । 'सुपां सुलुक्' इति सप्तम्या लुक् ॥
</details>

<details open><summary>विश्वास-प्रस्तुतिः</summary>

"इ॒त इन्द्रो॑ अकृणोद्वी॒र्या॑णी"त्या॑ह ॥44॥  
इ॒न्द्रि॒यमे॒व यज॑माने दधाति ।

"स॒मा॒रभ्यो॒र्ध्वो अ॑ध्व॒रो दि॑वि॒स्पृश॒"मित्या॑ह॒ वृद्ध्यै᳚ ।  
</details>

<details><summary>मूलम्</summary>

"इ॒त इन्द्रो॑ अकृणोद्वी॒र्या॑णी"त्या॑ह ॥44॥  
इ॒न्द्रि॒यमे॒व यज॑माने दधाति ।

"स॒मा॒रभ्यो॒र्ध्वो अ॑ध्व॒रो दि॑वि॒स्पृश॒"मित्या॑ह॒ वृद्ध्यै᳚ ।  
</details>


<details><summary>मूलम्</summary>

आ॒घा॒रमा॑घा॒र्यमा॑ण॒मनु॑समा॒रभ्य॑ ।  
ए॒तस्मि॑न्का॒ले दे॒वास्सु॑व॒र्गल्ँ लो॒कमा॑यन्न् ।  

सा॒ख्षादे॒व यज॑मानस्सुव॒र्गल्ँ लो॒कमे॑ति ।

अथो॒ समृ॑द्धेनै॒व य॒ज्ञेन॒ यज॑मानस्सुव॒र्गल्ँ लो॒कमे॑ति ।
अह्रु॑तो य॒ज्ञो य॒ज्ञप॑ते॒रित्या॒हाना᳚र्त्यै ।
</details>

<details open><summary>विश्वास-प्रस्तुतिः</summary>

आ॒घा॒रमा॑घा॒र्यमा॑ण॒मनु॑समा॒रभ्य॑ + ए॒तस्मि॑न्का॒ले दे॒वास्सु॑व॒र्गल्ँ लो॒कमा॑यन्न् ।  
सा॒ख्षादे॒व यज॑मानस्सुव॒र्गल्ँ लो॒कमे॑ति ।

अथो॒ समृ॑द्धेनै॒व य॒ज्ञेन॒ यज॑मानस्सुव॒र्गल्ँ लो॒कमे॑त्य् अह्रु॑तो य॒ज्ञो य॒ज्ञप॑ते॒रित्या॒हाना᳚र्त्यै ।

"इन्द्रा॑वा॒न्थ्स्वाहे"त्या॑ह ।   
इ॒न्द्रि॒यमे॒व यज॑माने दधाति ।
</details>

<details><summary>मूलम्</summary>

आ॒घा॒रमा॑घा॒र्यमा॑ण॒मनु॑समा॒रभ्य॑ + ए॒तस्मि॑न्का॒ले दे॒वास्सु॑व॒र्गल्ँ लो॒कमा॑यन्न् ।  
सा॒ख्षादे॒व यज॑मानस्सुव॒र्गल्ँ लो॒कमे॑ति ।

अथो॒ समृ॑द्धेनै॒व य॒ज्ञेन॒ यज॑मानस्सुव॒र्गल्ँ लो॒कमे॑त्य् अह्रु॑तो य॒ज्ञो य॒ज्ञप॑ते॒रित्या॒हाना᳚र्त्यै ।

"इन्द्रा॑वा॒न्थ्स्वाहे"त्या॑ह ।   
इ॒न्द्रि॒यमे॒व यज॑माने दधाति ।
</details>

<details><summary>भट्टभास्कर-टीका</summary>

7इत इन्द्र इति द्वितीयाधारम् ॥ बृहद्भा इति स्रुच उद्ग्रहणम् ।
</details>


<details><summary>मूलम्</summary>

"बृ॒हद्भा" इत्या॑ह ॥45॥  
सु॒व॒र्गो वै लो॒को बृ॒हद्भाः ।  
सु॒व॒र्गस्य॑ लो॒कस्य॒ सम॑ष्ट्यै ।
</details>

<details open><summary>विश्वास-प्रस्तुतिः</summary>

बृ॒हद्भा इत्या॑ह सुव॒र्गो वै लो॒को बृ॒हद्भास् सुव॒र्गस्य॑ लो॒कस्य॒ सम॑ष्ट्यै ।

य॒ज॒मा॒न॒दे॒व॒त्या॑ वै जु॒हूः ।
भ्रा॒तृ॒व्य॒दे॒व॒त्यो॑प॒भृत् ।  
प्रा॒ण आ॑घा॒रः ।  
</details>

<details><summary>मूलम्</summary>

बृ॒हद्भा इत्या॑ह सुव॒र्गो वै लो॒को बृ॒हद्भास् सुव॒र्गस्य॑ लो॒कस्य॒ सम॑ष्ट्यै ।

य॒ज॒मा॒न॒दे॒व॒त्या॑ वै जु॒हूः ।
भ्रा॒तृ॒व्य॒दे॒व॒त्यो॑प॒भृत् ।  
प्रा॒ण आ॑घा॒रः ।  
</details>

<details><summary>भट्टभास्कर-टीका</summary>

अग्ने बृहद्भा इति स्तुतिः । तादृशस्य स्वर्गस्य सम्यक् प्राप्त्यै भवति ॥
</details>


<details><summary>मूलम्</summary>

यथ्सꣵ॑स्प॒र्शये᳚त् ।
भ्रातृ॑व्येऽस्य प्रा॒णन्द॑ध्यात् ।
</details>

<details open><summary>विश्वास-प्रस्तुतिः</summary>

यथ्सꣵ॑स्प॒र्शये॒द् भ्रातृ॑व्येऽस्य प्रा॒णन्द॑ध्यात् ।
</details>

<details><summary>मूलम्</summary>

यथ्सꣵ॑स्प॒र्शये॒द् भ्रातृ॑व्येऽस्य प्रा॒णन्द॑ध्यात् ।
</details>

<details><summary>भट्टभास्कर-टीका</summary>

8संस्पर्शयेदिति ॥ जुहूपभृतौ ।
</details>

<details open><summary>विश्वास-प्रस्तुतिः</summary>

असꣵ॑स्पर्शयन्न॒त्याक्रा॑मति ।  
यज॑मान ए॒व प्रा॒णन्द॑धाति ।  
</details>

<details><summary>मूलम्</summary>

असꣵ॑स्पर्शयन्न॒त्याक्रा॑मति ।  
यज॑मान ए॒व प्रा॒णन्द॑धाति ।  
</details>

<details><summary>भट्टभास्कर-टीका</summary>

अत्याक्रामति प्रत्याक्रामति ।
</details>

<details open><summary>विश्वास-प्रस्तुतिः</summary>

"पा॒हि मा᳚ऽग्ने॒ दुश्च॑रिता॒दा मा॒ सुच॑रिते भ॒जे"त्या॑ह ॥46॥  
</details>

<details><summary>मूलम्</summary>

"पा॒हि मा᳚ऽग्ने॒ दुश्च॑रिता॒दा मा॒ सुच॑रिते भ॒जे"त्या॑ह ॥46॥  
</details>

<details><summary>भट्टभास्कर-टीका</summary>

पाहीति उदङ्ङत्याक्रामति ।
</details>

<details open><summary>विश्वास-प्रस्तुतिः</summary>

अ॒ग्निर्वाव प॒वित्र᳚म् ।  
वृ॒जि॒नमनृ॑त॒न्दुश्च॑रितम् ।
</details>

<details><summary>मूलम्</summary>

अ॒ग्निर्वाव प॒वित्र᳚म् ।  
वृ॒जि॒नमनृ॑त॒न्दुश्च॑रितम् ।
</details>

<details><summary>भट्टभास्कर-टीका</summary>

अग्निर्वावेति । तस्मात्पाहीत्यग्निरुच्यते । वृजिनं कुटिलं कर्म । अनृतं असत्यं भ्रेषरूपत्वात् तत् दुश्चरितं, तद्विपरीतं सुचरितम् ।
</details>

<details open><summary>विश्वास-प्रस्तुतिः</summary>

ऋ॒जु॒क॒र्मꣳ स॒त्यꣳ सुच॑रितम् ।  
अ॒ग्निरे॒वैन॑व्ँ वृजि॒नादनृ॑ता॒द्दुश्च॑रितात्पाति ।   
</details>

<details><summary>मूलम्</summary>

ऋ॒जु॒क॒र्मꣳ स॒त्यꣳ सुच॑रितम् ।  
अ॒ग्निरे॒वैन॑व्ँ वृजि॒नादनृ॑ता॒द्दुश्च॑रितात्पाति ।   
</details>


<details><summary>मूलम्</summary>

ऋ॒जु॒क॒र्मे स॒त्ये सुच॑रिते भजति ।  
तस्मा॑दे॒वमाशा᳚स्ते ।  
आ॒त्मनो॑ गोपी॒थाय॑ ।  
</details>

<details open><summary>विश्वास-प्रस्तुतिः</summary>

ऋ॒जु॒क॒र्मे स॒त्ये सुच॑रिते भजति॒ तस्मा॑दे॒वमाशा᳚स्त आ॒त्मनो॑ गोपी॒थाय॑ ।
</details>

<details><summary>मूलम्</summary>

ऋ॒जु॒क॒र्मे स॒त्ये सुच॑रिते भजति॒ तस्मा॑दे॒वमाशा᳚स्त आ॒त्मनो॑ गोपी॒थाय॑ ।
</details>

<details><summary>भट्टभास्कर-टीका</summary>

ऋजुकर्ममिति । 'अनसन्तान्नपुंसकात्' इत्यच् समासान्तः ॥
</details>


<details><summary>मूलम्</summary>

शिरो॒ वा ए॒तद्य॒ज्ञस्य॑ ।
यदा॑घा॒रः ।

आ॒त्मा ध्रु॒वा ॥47॥  

आ॒घा॒रमा॒घार्य॑ ध्रु॒वाꣳ सम॑नक्ति ।  
आ॒त्मन्ने॒व य॒ज्ञस्य॒ शिर॒ᳶ प्रति॑दधाति ।  

द्विस्सम॑नक्ति ।
द्वौ हि प्रा॑णापा॒नौ ।

तदा॑हुः ।
त्रिरे॒व सम॑ञ्ज्यात् ।
त्रिधा॑तु॒ हि शिर॒ इति॑ ।  
शिर॑ इवै॒तद्य॒ज्ञस्य॑ ।  

अथो॒ त्रयो॒ वै प्रा॒णाः ।
प्रा॒णाने॒वास्मि॑न्दधाति ।
</details>

<details open><summary>विश्वास-प्रस्तुतिः</summary>

शिरो॒ वा ए॒तद्य॒ज्ञस्य॒ यदा॑घा॒रः ।  

आ॒त्मा ध्रु॒वा ॥47॥  
आ॒घा॒रमा॒घार्य॑ ध्रु॒वाꣳ सम॑नक्ति ।   

आ॒त्मन्ने॒व य॒ज्ञस्य॒ शिर॒ᳶ प्रति॑दधाति ।  

द्विस्सम॑नक्ति । द्वौ हि प्रा॑णापा॒नौ ।  

तदा॑हु॒स् - "त्रिरे॒व सम॑ञ्ज्यात् । त्रिधा॑तु॒ हि शिर॒" इति॑ ।
शिर॑ इवै॒तद्य॒ज्ञस्य॑ ।  
अथो॒ त्रयो॒ वै प्रा॒णाः प्रा॒णाने॒वास्मि॑न्दधाति ।
</details>

<details><summary>मूलम्</summary>

शिरो॒ वा ए॒तद्य॒ज्ञस्य॒ यदा॑घा॒रः ।  

आ॒त्मा ध्रु॒वा ॥47॥  
आ॒घा॒रमा॒घार्य॑ ध्रु॒वाꣳ सम॑नक्ति ।   

आ॒त्मन्ने॒व य॒ज्ञस्य॒ शिर॒ᳶ प्रति॑दधाति ।  

द्विस्सम॑नक्ति । द्वौ हि प्रा॑णापा॒नौ ।  

तदा॑हु॒स् - "त्रिरे॒व सम॑ञ्ज्यात् । त्रिधा॑तु॒ हि शिर॒" इति॑ ।
शिर॑ इवै॒तद्य॒ज्ञस्य॑ ।  
अथो॒ त्रयो॒ वै प्रा॒णाः प्रा॒णाने॒वास्मि॑न्दधाति ।
</details>

<details><summary>भट्टभास्कर-टीका</summary>

9शिरो वा हति ॥ प्राथम्यादविचलितत्वात् ध्रुवाया आत्मत्वम् । गतमन्यत् ॥
</details>


<details><summary>मूलम्</summary>

"म॒खस्य॒ शिरो॑ऽसि॒ सञ्ज्योति॑षा॒ ज्योति॑रङ्क्ता॒"मित्या॑ह ।   
ज्योति॑रे॒वास्मा॑ उ॒परि॑ष्टाद्दधाति ।  
सु॒व॒र्गस्य॑ लो॒कस्यानु॑ख्यात्यै ॥48॥
</details>

<details open><summary>विश्वास-प्रस्तुतिः</summary>

"म॒खस्य॒ शिरो॑ऽसि॒ सञ्ज्योति॑षा॒ ज्योति॑रङ्क्ता॒"मित्या॑ह॒ ज्योति॑रे॒वास्मा॑ उ॒परि॑ष्टाद्दधाति सुव॒र्गस्य॑ लो॒कस्यानु॑ख्यात्यै ॥48॥  
</details>

<details><summary>मूलम्</summary>

"म॒खस्य॒ शिरो॑ऽसि॒ सञ्ज्योति॑षा॒ ज्योति॑रङ्क्ता॒"मित्या॑ह॒ ज्योति॑रे॒वास्मा॑ उ॒परि॑ष्टाद्दधाति सुव॒र्गस्य॑ लो॒कस्यानु॑ख्यात्यै ॥48॥  
</details>

<details><summary>भट्टभास्कर-टीका</summary>

10मखस्येति जुह्वा ध्रुवासमञ्जनम् ॥ अनुख्यातिः अनुक्रमेण प्रकाशः ॥

इति तृतीये तृतीये सप्तमोऽनुवाकः ॥  

</details>

