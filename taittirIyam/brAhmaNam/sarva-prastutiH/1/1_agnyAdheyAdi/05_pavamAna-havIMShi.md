---
title: ०५ पवमानहवींषि
unicode_script: devanagari

---

## आधानमन्त्रः
<details open><summary>विश्वास-प्रस्तुतिः</summary>

प्र॒जाप॑तिर् वा॒चस् स॒त्यम् अ॑पश्यत् ।   
तेना॒ग्निम् आध॑त्त ।   
तेन॒ वै स आ᳚र्ध्नोत् ।
</details>
<details><summary>मूलम्</summary>

प्र॒जाप॑तिर् वा॒चस् स॒त्यम् अ॑पश्यत् ।   
तेना॒ग्निम् आध॑त्त ।   
तेन॒ वै स आ᳚र्ध्नोत् ।   
</details>
<details><summary>भट्टभास्कर-टीका</summary>

1प्रजापतिर्वाच इत्यादि ॥ वाचस्सम्बन्धि यत् सत्यं सति साधु अभिमतसाधनसमर्थं रूपं तेनाग्निमाधाय स प्रजापतिः आर्ध्नोत् कल्याणभाजनमभूत् ।  
</details>
<details open><summary>विश्वास-प्रस्तुतिः</summary>

"भूर् भुव॒स् सुव॒र्" इत्य् आ॑ह ।   
ए॒तद् वै वा॒चस् स॒त्यम् ।   
</details>
<details><summary>मूलम्</summary>

"भूर् भुव॒स् सुव॒र्" इत्य् आ॑ह ।   
ए॒तद् वै वा॒चस् स॒त्यम् ।   
</details>
<details open><summary>विश्वास-प्रस्तुतिः</summary>

य ए॒तेना॒ग्निम् आ॑ध॒त्त ऋ॒ध्नोत्य् ए॒व ।   
</details>
<details><summary>मूलम्</summary>

य ए॒तेना॒ग्निमा॑ध॒त्ते ।  
ऋ॒ध्नोत्ये॒व ।
</details>
<details><summary>भट्टभास्कर-टीका</summary>

भूर्भुवस्सुवरित्याहेत्यादि । गतम् ।  
</details>

<details open><summary>विश्वास-प्रस्तुतिः</summary>

अथो॑ स॒त्य-प्रा॑शूर्+++(←अश्)+++ ए॒व भ॑वति ।
</details>
<details><summary>मूलम्</summary>

अथो॑ स॒त्य-प्रा॑शूर् ए॒व भ॑वति ।   
</details>
<details><summary>भट्टभास्कर-टीका</summary>

अथो अपिच सत्यप्राशूः सत्यपराक्रमो भवति । प्रकर्षेण अश्यते व्याप्यते अभिमतमनेनेति प्राशूः पराक्रमः । 'कृपावाञि' इत्युण्प्रत्ययः, वर्णविकारश्छान्दसः । यद्वा - सत्यप्राशूः सत्येन प्रकृष्टं समन्ताच्च वर्धमानो भवति । श्वयतेः प्राङुपसृष्टात् क्विपि सम्प्रसारणे दीर्घत्वे च रूपम् । छान्दसं पूर्वपदान्तोदात्तत्वम् ।  
</details>

### अभिचारे योगः
<details open><summary>विश्वास-प्रस्तुतिः</summary>

अथो॒ य ए॒वव्ँ वि॒द्वान् अ॑भि॒-चर॑ति, स्तृणु॒त+++(=हिनस्ति)+++ ए॒वैन᳚म् +++(अभिचर्यमाणम्)+++ ॥35॥
</details>
<details><summary>मूलम्</summary>

अथो॒ य ए॒वव्ँवि॒द्वान॑भि॒चर॑ति ।  
स्तृ॒णु॒त ए॒वैन᳚म् ॥35॥
</details>
<details><summary>भट्टभास्कर-टीका</summary>

अथो अपिच य एवं विद्वानभिचरति यदा तु मारयितुमिच्छति स एनं अभिचर्यमाणं स्तृणुत एव हिनस्त्येव सर्वाभिमतसिद्धिहेतुत्वाद्वाचस्सत्यवेदनस्य ॥
</details>


### सिद्ध्यन्तरम्
<details open><summary>विश्वास-प्रस्तुतिः</summary>

"भूर्" इत्य् आ॑ह ।   
प्र॒जा ए॒व तद् यज॑मानस् सृजते ।

"भुव॒" इत्य् आ॑ह।   
अ॒स्मिन्न् ए॒व लो॒के प्रति॑-तिष्ठति ।

"सुव॒र्" इत्य् आ॑ह ।   
सु॒व॒र्ग ए॒व लो॒के प्रति॑-तिष्ठति ।
</details>
<details><summary>मूलम्</summary>

"भूर्" इत्य् आ॑ह ।   
प्र॒जा ए॒व तद् यज॑मानस् सृजते ।   

"भुव॒" इत्य् आ॑ह।   
अ॒स्मिन्न् ए॒व लो॒के प्रति॑-तिष्ठति ।  

"सुव॒र्" इत्य् आ॑ह ।   
सु॒व॒र्ग ए॒व लो॒के प्रति॑-तिष्ठति ।  
</details>
<details><summary>भट्टभास्कर-टीका</summary>

2भूरित्याहेत्यादि ॥ अवयवादेव समुदायस्तुतिः । उक्तेन क्रमेण भूरादीनां गार्हपत्यात्मनां जनादिलाभहेतुत्वात् ।  
</details>

## गार्हपत्याहवनीययोर् विनियोगः

<details open><summary>विश्वास-प्रस्तुतिः</summary>

+++(भूर्भुवः इति)+++ त्रि॒भिर् अ॒ख्षरै॒र् गार्ह॑पत्य॒म् आद॑धाति ।   
त्रय॑ इ॒मे लो॒काः ।   
ए॒ष्व् ए॑वैन॑ल्ँ लो॒केषु॒ प्रति॑ष्ठित॒म् आध॑त्ते ।
</details>
<details><summary>मूलम्</summary>

त्रि॒भिर् अ॒ख्षरै॒र् गार्ह॑पत्य॒म् आद॑धाति ।   
त्रय॑ इ॒मे लो॒काः ।   
ए॒ष्व् ए॑वैन॑ल्ँलो॒केषु॒ प्रति॑ष्ठित॒म् आध॑त्ते ।  
</details>
<details><summary>भट्टभास्कर-टीका</summary>

त्रिभिरिति । भूर्भुवस्सुवरिति त्रित्वान्वयात्त्रिष्वपि लोकेषु सर्वं वाचस्सत्यमाप्नोति यजमानमापयति । यद्वा - स्वर्गे लोके निमित्ते स्वर्गलोकार्थं सर्वं वाचस्सत्यं सर्वं व्याहृतिसाध्यं फलमाप्नोति ।  
</details>

<details><summary>मूलम्</summary>

</details>
<details open><summary>विश्वास-प्रस्तुतिः</summary>

+++(भूर् भुवः सुवर् इति)+++ सर्वै᳚ᳶ प॒ञ्चभि॑र् आहव॒नीय᳚म् ॥36॥  
सु॒व॒र्गाय॒ वा ए॒ष लो॒कायाधी॑यते॒ यद् आ॑हव॒नीयः॑।  
सुव॒र्ग ए॒वास्मै॑ लो॒के वा॒चस् स॒त्यꣳ सर्व॑म् आप्नोति ।
</details>
<details><summary>मूलम्</summary>

सर्वै᳚ᳶ प॒ञ्चभि॑र् आहव॒नीय᳚म् ॥36॥  
सु॒व॒र्गाय॒ वा ए॒ष लो॒कायाधी॑यते ।  
यदा॑हव॒नीयः॑ ।  
सु॒व॒र्ग ए॒वास्मै॑ लो॒के वा॒चस्स॒त्यꣳ सर्व॑माप्नोति ।
</details>
<details><summary>भट्टभास्कर-टीका</summary>

आहवनीयस्य वाचस्सत्येन अशेषेणाधानात् सर्वार्थत्वेऽपि प्राधान्यात् स्वर्गायेत्युक्तम् ॥
</details>

<details open><summary>विश्वास-प्रस्तुतिः</summary>

त्रि॒भिर् गार्ह॑पत्य॒म् आ द॑धाति, प॒ञ्चभि॑र् आहव॒नीय᳚म्।   
अ॒ष्टौ सम्प॑द्यन्ते ।
</details>
<details><summary>मूलम्</summary>

त्रि॒भिर् गार्ह॑पत्य॒म् आ द॑धाति ।   
प॒ञ्चभि॑र्  आहव॒नीय᳚म् +++(आदधाति)+++।   
अ॒ष्टौ सम्प॑द्यन्ते ।   
</details>
<details><summary>भट्टभास्कर-टीका</summary>

3त्रिभिरित्यादि ॥ पञ्चसु [अष्टसु] हि द्वौ वर्गौ । आद्यस्त्रिकः अन्यः पञ्चकः तत्र द्वयोर्वर्गयोरष्टौ वर्गिणः ।  
</details>

<details open><summary>विश्वास-प्रस्तुतिः</summary>

अ॒ष्टाख्ष॑रा गाय॒त्री, गा॑य॒त्रो᳚ ऽग्निः।  
यावा॑न् ए॒वाग्निस् तम् आध॑त्ते ॥37॥
</details>
<details><summary>मूलम्</summary>

अ॒ष्टाख्ष॑रा गाय॒त्री ।  
गा॒य॒त्रो᳚ऽग्निः ।  
यावा॑ने॒वाग्निः ।  
तमाध॑त्ते ॥37॥
</details>
<details><summary>भट्टभास्कर-टीका</summary>

ततोऽष्टत्वान्वयात् अष्टाक्षरगायत्र्यात्मा अग्निर्यावान् यावत्फलसाधनः सर्वं आहितो भवति ॥
</details>

## अग्नेः प्रणयनय् उच्चता
<details open><summary>विश्वास-प्रस्तुतिः</summary>

प्र॒जाप॑तिᳶ प्र॒जा अ॑सृजत ।
ता अ॑स्माथ् सृ॒ष्टाᳶ परा॑चीर् आयन्न् ।
</details>
<details><summary>मूलम्</summary>

प्र॒जाप॑तिᳶ प्र॒जा अ॑सृजत ।
ता अ॑स्माथ् सृ॒ष्टाᳶ परा॑चीर् आयन्न् ।
</details>
<details><summary>भट्टभास्कर-टीका</summary>

4प्रजापतिः प्रजा इत्यादि ॥ प्रजापतिना सृष्टाः प्रजाः पराचीः पराच्यः अपुनरावृत्तौ अस्मात्प्रजापतेः आयन् आगच्छन्, 'वा छन्दसि' इति पर्वूसवर्णदीर्घः 'अनिगन्तोञ्चतौ' इति गतेः प्रकृतिस्वरत्वम् ।  
</details>

<details open><summary>विश्वास-प्रस्तुतिः</summary>

ताभ्यो॒+++(→तदर्थम्)+++ ज्योति॒र्+++(→अग्निम्)+++  उद्-अ॑गृह्णात् ।
</details>
<details><summary>मूलम्</summary>

ताभ्यो॒ ज्योति॒र् उद्-अ॑गृह्णात् ।   
</details>
<details><summary>भट्टभास्कर-टीका</summary>

अथ प्रजापतिः ताभ्यः तदागमनाय ज्योतिः अग्निं उद्गृह्णात् दीप्तज्वालमूर्ध्वं अधारयत् ।  
</details>

<details open><summary>विश्वास-प्रस्तुतिः</summary>

तञ् ज्योति॒ᳶ पश्य॑न्तीᳶ प्र॒जा अ॒भि-स॒माव॑र्तन्त ।
</details>
<details><summary>मूलम्</summary>

तञ् ज्योति॒ᳶ पश्य॑न्तीᳶ प्र॒जा अ॒भि-स॒माव॑र्तन्त ।   
</details>
<details><summary>भट्टभास्कर-टीका</summary>

अथ ज्योतिः द्योतमानं ज्वलन्तमग्निं पश्यन्तीः पश्यन्त्यः प्रजाः तं प्रजापतिं अभिसमावर्तन्त तदाभिमुख्येन सम्भूय आवृत्ताः निवृत्ताः अभवन् ।  
</details>

<details open><summary>विश्वास-प्रस्तुतिः</summary>

उ॒परी॑वा॒ग्निम् उद् गृ॑ह्णीयाद् उ॒द्धरन्॑ +++(प्रणयनार्थं कुण्डात् कुण्डम् अग्निहोत्रादौ)+++ ।
</details>
<details><summary>मूलम्</summary>

उ॒परी॑वा॒ग्निम् उद् गृ॑ह्णीयाद् उ॒द्धरन्न्॑ ।   
</details>
<details><summary>भट्टभास्कर-टीका</summary>

तस्मात् उद्धरन् उद्धरणार्थं प्रणयनार्थं अग्निमुपरि गृह्णीयान् यथा सर्वाः प्रजाः पश्येयुः नात्युच्चमिति प्रतिपादनार्थमिवेतीत्युक्तम् ।  
</details>
<details open><summary>विश्वास-प्रस्तुतिः</summary>

ज्योति॑र् ए॒व पश्य॑न्तीᳶ प्र॒जा यज॑मानम् अ॒भि स॒माव॑र्तन्ते ।
</details>
<details><summary>मूलम्</summary>

ज्योति॑र् ए॒व पश्य॑न्तीᳶ प्र॒जा यज॑मानम् अ॒भि स॒माव॑र्तन्ते ।   
</details>
<details><summary>भट्टभास्कर-टीका</summary>

ज्योतिरेवेत्यादि । यथा कश्चिद्दर्शनीयपदार्थपाणिः निबिडितनिकटः प्रजाभिर्भवति एवं ज्योतिर्दर्शनलम्पटा एव सत्यः प्रजा यजमानमभिसमागम्य वर्तन्ते ॥
</details>


## अश्वनयनम्

<details open><summary>विश्वास-प्रस्तुतिः</summary>

प्र॒जाप॑ते॒र् अख्ष्य् अ॑श्वयत्+++(=बृहद् अभवत्)+++ ।
</details>
<details><summary>मूलम्</summary>

प्र॒जाप॑ते॒र् अख्ष्य् अ॑श्वयत् ।   
</details>
<details><summary>भट्टभास्कर-टीका</summary>

5प्रजापतेरक्षीत्यादि ॥ अश्वयत् उच्छूनमभवत् ।  
</details>
<details open><summary>विश्वास-प्रस्तुतिः</summary>

तत् परा॑ ऽपतत् । तद् अश्वो॑ ऽभवत् ।   
तद्+++(→श्वयनाज् जन्म)+++ अश्व॑स्याश्व॒त्वम् ॥38॥
</details>
<details><summary>मूलम्</summary>

तत् परा॑ ऽपतत् ।   
तद् अश्वो॑ ऽभवत् ।   
तद् अश्व॑स्याश्व॒त्वम् ॥38॥  
</details>
<details><summary>भट्टभास्कर-टीका</summary>

तत् तत एव पराऽपतत् ततः अश्वः समजनि, तस्मात् अश्वत्वमश्वस्य । अश्वयदित्यश्वः, श्वयतेरौणादिको डः, आदावकारोपजनः । भूतत्व द्योतको वा निपातः ।  
</details>

<details open><summary>विश्वास-प्रस्तुतिः</summary>

ए॒ष वै प्र॒जाप॑ति॒र् यद् अ॒ग्निः +++(सर्वदेवतात्मकत्वात्)+++ ।   
प्रा॒जा॒प॒त्यो ऽश्वः॑ ।
</details>
<details><summary>मूलम्</summary>

ए॒ष वै प्र॒जाप॑तिः ।  
यद॒ग्निः ।  
प्रा॒जा॒प॒त्यो ऽश्वः॑ ।   
</details>
<details><summary>भट्टभास्कर-टीका</summary>

अग्निः प्रजापतिः सर्वदेवतात्मकत्वात् । प्राजापत्योऽश्वः, तदक्षिपरिणामत्वात्, ।  
</details>
<details open><summary>विश्वास-प्रस्तुतिः</summary>

यद् अश्व॑म् पु॒रस्ता॒न् नय॑ति॒, स्वम् ए॒व चख्षु॒ᳶ पश्य॑न् प्र॒जाप॑ति॒र् अनूदे॑ति ।
</details>
<details><summary>मूलम्</summary>

यदश्व॑म्पु॒रस्ता॒न्नय॑ति ।  
स्वमे॒व चख्षु॒ᳶ पश्य॑न्प्र॒जाप॑ति॒रनूदे॑ति ।
</details>
<details><summary>भट्टभास्कर-टीका</summary>

तस्मादश्वस्य पुरस्तान्नयनेन स्वीयमेव चक्षुः आत्मीयचक्षुर्भूतमश्चं पश्यन् प्रजापत्यात्मना अग्निः अनूदेति अनूद्गच्छति ।  
</details>

<details open><summary>विश्वास-प्रस्तुतिः</summary>

व॒ज्री वा ए॒ष यद् अश्वः॑ ।
</details>
<details><summary>मूलम्</summary>

व॒ज्री वा ए॒षः ।  
यदश्वः॑ ।
</details>
<details><summary>भट्टभास्कर-टीका</summary>

वज्री वा इत्यादि । अश्वो वज्रीव वज्रपाणिरिव महाबलः । 'वज्री वा एष यदश्वो दद्विरन्यतोदद्भ्यो भूयान् लोमभिरुभयादद्भ्यः' इत्यश्वस्य वज्रित्वं प्रतिपादितम् ।  
</details>

<details open><summary>विश्वास-प्रस्तुतिः</summary>

यद् अश्व॑म् पु॒रस्ता॒न् नय॑ति, जा॒तान् ए॒व भ्रातृ॑व्या॒न् प्रणु॑दते ।
</details>
<details><summary>मूलम्</summary>

यदश्व॑म्पु॒रस्ता॒न्नय॑ति ।  
जा॒ताने॒व भ्रातृ॑व्या॒न्प्रणु॑दते ।
</details>
<details><summary>भट्टभास्कर-टीका</summary>

तस्मादश्वस्य पुरस्तान्नयनं जातानां शत्रूणां प्रणोदाय विनाशाय च भवति ।  
</details>
<details open><summary>विश्वास-प्रस्तुतिः</summary>

+++(यद् अश्व॑म्)+++ पुन॒र् आव॑र्तयति॒ , जनि॒ष्यमा॑णान् ए॒व +++(भ्रातृ॑व्या॒न्)+++ प्रति॑-नुदते ।
</details>
<details><summary>मूलम्</summary>

पुन॒राव॑र्तयति ॥ 39॥  
ज॒नि॒ष्यमा॑णाने॒व प्रति॑नुदते ।
</details>
<details><summary>भट्टभास्कर-टीका</summary>

अथ तेनैव पथा अश्वस्य पुनरावर्तनया जनिष्यमाणानां प्रतिनोदः उत्पत्तिनिरोधो भवति ॥
</details>


### अग्निविभागार्थः

<details open><summary>विश्वास-प्रस्तुतिः</summary>

न्य् आ॑हव॒नीयो॒ गार्ह॑पत्यम् +++(महिमानम्)+++ अकामयत ।   
नि-गार्ह॑पत्य आहव॒नीय᳚म् +++(महिमानम् अकामयत)+++ ।
</details>
<details><summary>मूलम्</summary>

न्य् आ॑हव॒नीयो॒ गार्ह॑पत्यम् अकामयत ।   
नि-गार्ह॑पत्य आहव॒नीय᳚म् +++(अकामयत)+++ ।   
</details>
<details><summary>भट्टभास्कर-टीका</summary>

6न्याहवनीय इत्यादि ॥ निभृतं चौर्येण भर्तुं कामना निकामना । यथा - 'तदग्निर्न्यकामयत' इति । आधारधर्म एव आधेये उपचर्यते यथा गेहं मुषितमिति । गार्हपत्यस्य महिमानं आहवनीयो न्यकामयत आहवनीयस्य च गार्हपत्यः ।  
</details>

<details open><summary>विश्वास-प्रस्तुतिः</summary>

तौ वि॒भाज॒न्+++(गम्)+++ न+ अश॑क्नोत् +++(प्रजापतिः)+++।
</details>
<details><summary>मूलम्</summary>

तौ वि॒भाज॒न् न+ अश॑क्नोत् ।   
</details>
<details><summary>भट्टभास्कर-टीका</summary>

तौ तथा निकामयमानौ सङ्कीर्णमहिमानौ विभाजं विभक्तुं अयमाहवनीयोऽयं गार्हपत्य इति पृथक्त्वेन निश्चेतुं नाशक्नोत् प्रजापतिः ।  
</details>

<details open><summary>विश्वास-प्रस्तुतिः</summary>

सो ऽश्व॑ᳶ पूर्व॒-वाड्+++(←वह्+ण्विः)+++ भू॒त्वा प्राञ्च॒म् +++(आहवनीयम् अग्निं)+++ पूर्व॒म् उद॑वहत् ।
</details>
<details><summary>मूलम्</summary>

सोऽश्व॑ᳶ पूर्व॒वाड्भू॒त्वा ।  
प्राञ्च॒म्पूर्व॒मुद॑वहत् ।
</details>
<details><summary>भट्टभास्कर-टीका</summary>

अथ स प्रजापतिः पूर्ववाट् अश्वो भूत्वा प्राञ्चं अग्निं आहवनीयं पूर्वमुदवहत् । सैव तयोर्विभक्तिः आसीत् ।  
</details>

<details open><summary>विश्वास-प्रस्तुतिः</summary>

तत् पू᳚र्व॒-वाह॑ᳶ पूर्व-वा॒ट्त्वम् ।
</details>
<details><summary>मूलम्</summary>

तत् पू᳚र्व॒-वाह॑ᳶ पूर्व-वा॒ट्त्वम् ।   
</details>
<details><summary>भट्टभास्कर-टीका</summary>

पूर्ववाट्त्वमिति । पूर्वं वोढुमारब्धवान् पर्वूवाट् 'वहश्च' डति ण्विः । स पूर्ववाण्णामाश्वविशेषः यो वोढुं प्रथममारब्धवान् ।  
</details>

<details open><summary>विश्वास-प्रस्तुतिः</summary>

यद् अश्व॑म् पु॒रस्ता॒न् नय॑ति॒,  विभ॑क्तिर् ए॒वैन॑यो॒स् +++(अग्न्योः)+++ सा ।
</details>
<details><summary>मूलम्</summary>

यदश्व॑म्पु॒रस्ता॒न्नय॑ति ।  
विभ॑क्तिरे॒वैन॑यो॒स्सा ।
</details>
<details><summary>भट्टभास्कर-टीका</summary>

विभक्तिरिति । अश्वस्य पुरस्तात्प्राञ्चमग्निं प्रति नयनं सैव अनयोः विभक्तिः पृथग्भावः ।  
</details>

<details open><summary>विश्वास-प्रस्तुतिः</summary>

अथो॒ नाना॑वीर्याव् ए॒वैनौ॑ कुरुते ॥40॥  
</details>
<details><summary>मूलम्</summary>

अथो॒ नाना॑वीर्याव् ए॒वैनौ॑ कुरुते ॥40॥  
</details>
<details><summary>भट्टभास्कर-टीका</summary>

अथो अपिच एनौ अग्नी नानावीर्यौ पृथक्छक्तिकौ । पुरस्तान्नयनेनानेन कुरुते । नानोपचारत्वात् नानावीर्यत्वम् ॥
</details>

## अग्नेः प्रणयनय् मध्यमोच्चता
<details open><summary>विश्वास-प्रस्तुतिः</summary>

यद् उ॒पर्य् उ॑परि॒ शिरो॒ हरे᳚त्, प्रा॒णान् विच्छि॑न्द्यात् ।
</details>
<details><summary>मूलम्</summary>

यदु॒पर्यु॑परि॒ शिरो॒ हरे᳚त् ।  
प्रा॒णान्विच्छि॑न्द्यात् ।
</details>
<details><summary>भट्टभास्कर-टीका</summary>

7यदुपर्युपरीत्यादि ॥ यदुक्तम् 'उपरीवाग्निमुद्गृह्णीयादुद्धरन्' इति तद्विशेष्यते । यद्युपर्युपरि शिरः शिरसोऽप्युपरि यदि हरेत् यद्युद्गृह्वीयात् प्राणान् अस्य विच्छिन्द्यात् प्राणानतिक्रम्य गतत्वात् ।  
</details>

<details open><summary>विश्वास-प्रस्तुतिः</summary>

अ॒धो॑ ऽध॒श् शिरो॑ हरति । +++('उपर्यध्यधसः सामीप्ये' इति द्विर्वचनम्, 'धिगुपर्यादिषु त्रिषु' इति द्वितीया ।)+++
</details>
<details><summary>मूलम्</summary>

अ॒धो॑ ऽध॒श् शिरो॑ हरति ।   
</details>
<details><summary>भट्टभास्कर-टीका</summary>

तस्माच्छिरसोऽधस्तादेव हरति, नोपरि न समम् । तावत्येव यदुद्ग्रहणं तत्कर्तव्यमिति । 'उपरीवाग्निम्'14 इति चेवशब्देन प्रागेवैतत्प्रतिपादितम् । 'उपर्यध्यधसः सामीप्ये' इति द्विर्वचनम्, 'धिगुपर्यादिषु त्रिषु' इति द्वितीया । अधश्शब्दोसिप्रत्ययान्तोन्तोदात्तः ।  
</details>

<details open><summary>विश्वास-प्रस्तुतिः</summary>

प्रा॒णाना᳚ङ् गोपी॒थाये॑य॒त्य् +++(→ग्रीवदघ्न)+++ अग्रे॑ हरति ।
</details>
<details><summary>मूलम्</summary>

प्रा॒णाना᳚ङ्गोपी॒थाय॑ ।  
इय॒त्यग्रे॑ हरति ।
</details>
<details open><summary>विश्वास-प्रस्तुतिः</summary>

अथ॑+ इय॒त्य् +++(→नाभिदघ्ने)+++ अथ॑+इय॑ति +++(→जानुदघ्न)+++ ।
</details>
<details><summary>मूलम्</summary>

अथेय॒त्यथेय॑ति ।
</details>
<details><summary>भट्टभास्कर-टीका</summary>

गोपीथाय रक्षणाय । गुपेरौणादिकस्थक्प्रत्ययः ईडागमश्च ॥

8इयतीति ॥ इयति प्रमाणे जानुदघ्ने नाभिदघ्ने ग्रीवदघ्न इत्यर्थः ।  
</details>

## त्रेधाधानम्

<details open><summary>विश्वास-प्रस्तुतिः</summary>

त्रय॑ इ॒मे लो॒काः ।
ए॒ष्व् ए॑वैन॑ल्ँ लो॒केषु॒ प्रति॑ष्ठित॒म् आध॑त्ते ।
</details>
<details><summary>मूलम्</summary>

त्रय॑ इ॒मे लो॒काः ।  
ए॒ष्वे॑वैन॑ल्ँलो॒केषु॒ प्रति॑ष्ठित॒माध॑त्ते ।
</details>
<details><summary>भट्टभास्कर-टीका</summary>

त्रय इत्यादि । गतम् ॥
</details>

<details open><summary>विश्वास-प्रस्तुतिः</summary>

प्र॒जाप॑तिर्॒ अग्निम् अ॑सृजत ।   
</details>
<details><summary>मूलम्</summary>

प्र॒जाप॑तिर्॒ अग्निम् अ॑सृजत ।   
</details>

<details open><summary>विश्वास-प्रस्तुतिः</summary>

सो॑ ऽबिभे॒त् - "प्र मा॑ धख्ष्य॒ती"ति॑ ॥41॥  
तस्य॑ त्रे॒धा म॑हि॒मान॒व्ँ व्यौ॑ह॒च् - छान्त्या॒, अप्र॑दाहाय ।
</details>

<details><summary>मूलम्</summary>

सो॑ऽबिभे॒त्प्र मा॑ धख्ष्य॒तीति॑ ॥41॥  
तस्य॑ त्रे॒धा म॑हि॒मान॒व्ँ व्यौ॑हत् ।  
शान्त्या॒ अप्र॑दाहाय ।  

</details>


<details><summary>भट्टभास्कर-टीका</summary>

9प्रजापतिरग्निमित्यादि ॥ एकधा स्थितात् महिम्नोऽबिभ्यत् त्रेधा तं व्यौहत् महत्त्वोपलक्षितमग्नेश्शरीरं त्रेधा विभागेन अल्पमल्पं स्थापितवान् प्रजापतिः । तच्छान्त्यर्थमग्नेरभवत् आत्मनश्च अप्रदाहाय । ततोस्य प्र मा धक्ष्यतीति भीतिश्च निवृत्ता ।  
</details>

<details open><summary>विश्वास-प्रस्तुतिः</summary>

यत् त्रे॒धा ऽग्निर् आ॑धी॒यते᳚ महि॒मान॑म् ए॒वास्य॒ तद् व्यू॑हति॒ - शान्त्या॒ अप्र॑दाहाय । 
</details>
<details><summary>मूलम्</summary>

यत्त्रे॒धाऽग्निरा॑धी॒यते᳚ ।  
म॒हि॒मान॑मे॒वास्य॒ तद्व्यू॑हति ।  
शान्त्या॒ अप्र॑दाहाय ।
</details>
<details><summary>भट्टभास्कर-टीका</summary>

यत्त्रेधेत्यादि । गतम् ।  
</details>

<details open><summary>विश्वास-प्रस्तुतिः</summary>

पुन॒र् +++(आहवनीय-प्रतिष्ठापनम्)+++ आव॑र्तयति ।   
म॒हि॒मान॑म् ए॒वास्य॒ +++(आहवनीयस्य)+++ सन्द॑धाति ।
</details>
<details><summary>मूलम्</summary>

पुन॒र् आव॑र्तयति ।   
म॒हि॒मान॑म् ए॒वास्य॒ सन्द॑धाति ।  
</details>
<details><summary>भट्टभास्कर-टीका</summary>

पुनरावर्तयतीत्यादि । त्रेधा विभज्य पुनः आहवनीयसमीपमागच्छति । तेन त्रेधाविभक्तं अस्य महिमानं संदधाति संहतमेकत्र स्थापयति विभक्तं पुनरेकीकरोति । केचित्तु प्रयोजककर्तृव्यापारमुपपादयन्त एवमाहुः - त्रेधा प्रतिष्ठाप्य पुनरावृत्त्य आहवनीयं प्रतिष्ठापयतीति प्रतिष्ठा आवर्त्यत इति ॥
</details>



## अश्वपदपार्श्वे स्थापनम्

<details open><summary>विश्वास-प्रस्तुतिः</summary>

प॒शुर् वा ए॒ष यद् अश्वः॑ । </details>
<details><summary>मूलम्</summary>

प॒शुर्वा ए॒षः ।  
यदश्वः॑ ।
</details>

<details open><summary>विश्वास-प्रस्तुतिः</summary>

ए॒ष रु॒द्रो यद् अ॒ग्निः ।
</details>
<details><summary>मूलम्</summary>

ए॒ष रु॒द्रः ॥42॥  
यद॒ग्निः ।
</details>
<details><summary>भट्टभास्कर-टीका</summary>

10पशुर्वा इत्यादि ॥ अश्वोऽयं पशुः । अग्निरयं च रुद्रः ।  
</details>

<details open><summary>विश्वास-प्रस्तुतिः</summary>

यद् अश्व॑स्य प॒दे᳚ ऽग्निम् आ॑द॒ध्याद् , रु॒द्राय॑ प॒शून् अपि॑-दध्यात् ।
</details>
<details><summary>मूलम्</summary>

यदश्व॑स्य प॒दे᳚ऽग्निमा॑द॒ध्यात् ।  
रु॒द्राय॑ प॒शूनपि॑दध्यात् ।
</details>
<details><summary>भट्टभास्कर-टीका</summary>

तस्मात् अश्वस्य पदे अग्निनिधानेन रुद्राय पशूनपिदध्यात् ।  
</details>

<details open><summary>विश्वास-प्रस्तुतिः</summary>

अ॒प॒शुर् यज॑मानस् स्यात् ।   
</details>
<details><summary>मूलम्</summary>

अ॒प॒शुर् यज॑मानस् स्यात् ।   
</details>
<details><summary>भट्टभास्कर-टीका</summary>

ततः पशुहीनो यजमानः स्यात् ।  
</details>

<details open><summary>विश्वास-प्रस्तुतिः</summary>

यन् नाक्र॒मये॒द् +++(पदस्य पार्श्वे अग्निं निदध्यात्)+++ - अन॑वरुद्धा अस्य प॒शव॑स् स्युः ।
</details>
<details><summary>मूलम्</summary>

यन्नाक्र॒मये᳚त् ।  
अन॑वरुद्धा अस्य प॒शव॑स्स्युः ।
</details>
<details><summary>भट्टभास्कर-टीका</summary>

अथैतद्दोषपरिजिहीर्षया अश्वस्य पदं अग्निं नाक्रमयेत् पश्ववरोधो न स्यात् तेषामनाक्रान्तत्वात् । ततस्ते जह्युरेनम् । तस्माद्दोषद्वयं मासंजीति पदस्य पार्श्वे अग्निं निदध्यात् । आद्यादिभ्यस्तसिः ।  
</details>

<details open><summary>विश्वास-प्रस्तुतिः</summary>

पा॒र्श्व॒त आक्र॑मयेद् यथा ऽऽहि॑तस्य +अ॒ग्नेर् अङ्गा॑रा अभ्य् अव॒वर्ते॑रन् +++(अश्वपदम्)+++।
</details>
<details><summary>मूलम्</summary>

पा॒र्श्व॒त आक्र॑मयेत् ।  
यथा ऽऽहि॑तस्य +अ॒ग्नेर् अङ्गा॑रा अभ्य् अव॒वर्ते॑रन्न् ।
</details>
<details><summary>भट्टभास्कर-टीका</summary>

पार्श्वं विशिनष्टि - यथा यावति पार्श्वे आहितस्य ज्वलितस्याग्रेः अङ्गाराः अश्वस्य पदमभ्यववर्तेरन् - आक्रम्य पदस्योपरि तिष्ठन्ति तावति पार्थे निदध्यात् ।  
</details>

<details open><summary>विश्वास-प्रस्तुतिः</summary>

अव॑रुद्धा अस्य प॒शवो॒ भव॑न्ति ।   
न रु॒द्रायापि॑-दधाति +++(पशून्)+++ ॥43॥
</details>
<details><summary>मूलम्</summary>

अव॑रुद्धा अस्य प॒शवो॒ भव॑न्ति ।   
न रु॒द्रायापि॑-दधाति ॥43॥  
</details>
<details><summary>भट्टभास्कर-टीका</summary>

एवं पदस्याङ्गाराभिवर्तनेन पशवोऽवरुद्धा भवन्ति पदे अग्नेरनिधानात् रुद्रायापिहिताश्च न भवन्ति ॥
</details>

## हविर्निर्वापः


<details open><summary>विश्वास-प्रस्तुतिः</summary>

त्रीणि॑ ह॒वीꣳषि॒ निर्व॑पति ।   
+++(अग्निविशेषस्य)+++ वि॒राज॑ ए॒व विक्रा᳚न्त॒य्ँ यज॑मा॒नो ऽनु॒-विक्र॑मते ।  

+++(ननूक्तम् - सा विराडभवत्। सा ततः प्राच्युदक्रामत्। )+++
</details>
<details><summary>मूलम्</summary>

त्रीणि॑ ह॒वीꣳषि॒ निर्व॑पति ।   
वि॒राज॑ ए॒व विक्रा᳚न्त॒य्ँ यज॑मा॒नो ऽनु॒-विक्र॑मते ।   
</details>
<details open><summary>विश्वास-प्रस्तुतिः</summary>

अ॒ग्नये॒ पव॑मानाय  +++(निर्व॑पति)+++।  
अ॒ग्नये॑ पाव॒काय॑   +++(निर्व॑पति)+++।   
अ॒॒ग्नये॒ शुच॑ये +++(निर्व॑पति)+++।  

+++(भास्करोक्तविकल्पो ऽत्र - अत्राप्य् ऐन्द्राग्नादित्याभ्यां अनुनिर्वाप्याभ्यां सह पञ्च हवींषि भवन्ति ।)+++
</details>
<details><summary>मूलम्</summary>

अ॒ग्नये॒ पव॑मानाय ।  
अ॒ग्नये॑ पाव॒काय॑ ।  
अ॒ग्नये॒ शुच॑ये ।
</details>

<details open><summary>विश्वास-प्रस्तुतिः</summary>

यद् अ॒ग्नये॒ पव॑मानाय नि॒र्वप॑ति , पु॒नात्य् ए॒वैन᳚म् ।
</details>
<details><summary>मूलम्</summary>

यद॒ग्नये॒ पव॑मानाय नि॒र्वप॑ति ।  
पु॒नात्ये॒वैन᳚म् ।
</details>
<details><summary>भट्टभास्कर-टीका</summary>

11त्रीणीत्यादि ॥ विराडग्निविशेषः 'सा विराडभवत्' इति प्रसिद्धः । तस्य विक्रान्तं अनुविक्रमते यजमानः ।  

का पुनस्तस्य विक्रान्तिः 'सा ततः प्राच्युदक्रामत्'15 इत्यत्र प्रतिपादिता पञ्चधा पुनरग्नेर्विक्रान्तिः । अत्राप्यैन्द्राग्नादित्याभ्यां अनुनिर्वाप्याभ्यां सह पञ्च हवींषि भवन्ति । त्रिग्रहणमुपलक्षणम् । यद्वा - 'सा ततः प्राच्युदक्रामत्' इत्यत्र प्रतिपादितं अन्नप्रजापश्वादिसम्पादनसामर्थ्यं विक्रान्तिः । तत्सामर्थ्यवान्भवति यजमानः एतैर्हविर्भिस्त्रिभिरेव ॥
</details>

<details open><summary>विश्वास-प्रस्तुतिः</summary>

यद् अ॒ग्नये॑ पाव॒काय॑ +++(नि॒र्वप॑ति)+++, +++(प्रथमनिर्वापेण)+++ पू॒त ए॒वास्मि॑न्न् +++(जने)+++ अ॒न्नाद्य॑न्+++(=अन्नादनसामर्थ्यं)+++ दधाति ।
</details>
<details><summary>मूलम्</summary>

यद॒ग्नये॑ पाव॒काय॑ ।  
पू॒त ए॒वास्मि॑न्न॒न्नाद्य॑न्दधाति ।
</details>
<details><summary>भट्टभास्कर-टीका</summary>

12तामेव विक्रान्तिं दर्शयति - यदग्नय इत्यादि ॥ प्रथमेन तावदेनं पुनाति, द्वितीयेन प्रथमभूतेऽस्मिन्नन्नाद्यमादधाति ।  
</details>

<details open><summary>विश्वास-प्रस्तुतिः</summary>

यद् अ॒ग्नये॒ शुच॑ये +++(नि॒र्वप॑ति)+++ ब्रह्म-वर्च॒सम् ए॒वास्मि॑न्न् उ॒परि॑ष्टाद् दधाति ॥44॥
</details>
<details><summary>मूलम्</summary>

यद॒ग्नये॒ शुच॑ये ।  
ब्र॒ह्म॒व॒र्च॒समे॒वास्मि॑न्नु॒परि॑ष्टाद्दधाति ॥44॥
</details>
<details><summary>भट्टभास्कर-टीका</summary>

तृतीयेन चास्मिन् ब्रह्मवर्चसं दधाति । उपरिष्टात्पूते अन्नाद्यवति च सम्पन्ने तदुपरि ब्रह्मवर्चसं चास्मिन् स्थापयतीत्येके । अन्नस्यादनं अन्नाद्यं अन्नादनसामर्थ्यं, भावे यत् । ब्रह्मणो वर्चो बलं ब्रसवर्चसम्, 'ब्रह्महस्तिम्याम्' इत्यच् समासान्तः ॥

इति प्रथमे पञ्चमोऽनुवाकः ॥  

</details>