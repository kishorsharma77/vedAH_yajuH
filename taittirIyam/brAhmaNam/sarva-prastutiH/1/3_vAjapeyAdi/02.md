---
title: ०२ वाजपेयस्य विधिः
unicode_script: devanagari
---
## वाजपेयब्राह्मणम्  
<details open><summary>विश्वास-प्रस्तुतिः</summary>

दे॒वा वै यथा॒-दर्श॑य्ँ य॒ज्ञान् आह॑रन्त ।  
</details>

<details><summary>मूलम्</summary>

दे॒वा वै यथा॒-दर्श॑य्ँ य॒ज्ञान् आह॑रन्त ।  
</details>

<details><summary>भट्टभास्कर-टीका</summary>

1 देवा वा इत्यादि ॥ अतः परमष्टावनुवाका वाजपेयब्राह्मणं सोमार्षेयम् ॥ यथादर्शं योयो यंयं क्रतुमपश्यत् सस तंतमाहरत्, कश्चिदुक्थ्यं, कश्चिदतिरात्रम् । दृशेर्णमुलि लित्स्वरः ।  
एवं देवा यथादर्शं यज्ञान् अग्निष्टोमादीन् आहरन्त ।  
</details>


<details><summary>मूलम्</summary>

यो᳚ऽग्निष्टो॒मम् ।
य उ॒क्थ्य᳚म् ।
यो॑ऽतिरा॒त्रम् ।
ते स॒हैव सर्वे॑ वाज॒पेय॑मपश्यन्न् ।
</details>

<details open><summary>विश्वास-प्रस्तुतिः</summary>

यो᳚ ऽग्निष्टो॒मय्ँ य उ॒क्थ्य᳚य्ँ यो॑ ऽतिरा॒त्रन् ते स॒हैव सर्वे॑ वाज॒पेय॑म् अपश्यन्न् ।  
</details>

<details><summary>मूलम्</summary>

यो᳚ ऽग्निष्टो॒मय्ँ य उ॒क्थ्य᳚य्ँ यो॑ ऽतिरा॒त्रन् ते स॒हैव सर्वे॑ वाज॒पेय॑म् अपश्यन्न् ।  
</details>

<details><summary>भट्टभास्कर-टीका</summary>

तत्र योऽग्निष्टोमं अपश्यत् यश्च उक्थ्यं यश्च अतिरात्रं ते सर्वेऽपि सहैव वाजपेयमपश्यन् ।  
</details>


<details><summary>मूलम्</summary>

ते ।
अ॒न्यो᳚ऽन्यस्मै॒ नाति॑ष्ठन्त ।
अ॒हम॒नेन॑ यजा॒ इति॑ ।
</details>

<details open><summary>विश्वास-प्रस्तुतिः</summary>

ते ऽ॒न्यो᳚ ऽन्यस्मै॒ नाति॑ष्ठन्त "अ॒हम् अ॒नेन॑ यजा॒" इति॑ ।  
</details>

<details><summary>मूलम्</summary>

ते ऽ॒न्यो᳚ ऽन्यस्मै॒ नाति॑ष्ठन्त "अ॒हम् अ॒नेन॑ यजा॒" इति॑ ।  
</details>

<details><summary>भट्टभास्कर-टीका</summary>

अथ ते देवाः दृष्टवाजपेयाः अन्योन्यस्मै नातिष्ठन्त यज्ञविषयं कर्तृत्वं अहमनेन यजा इति प्राधान्यं वा आत्मन एवेच्छन्तोऽयमनेन यजतामिति अभ्युपगमाभिप्रायं अन्यस्मै सर्वे नाविष्कृतवन्तः ।  
यदा कश्चिदेकोऽहमनेन यजा इत्याह तदा अन्योपि तथैव । न कश्चिदप्ययमनेन यजतामित्यन्वमन्यत, प्राधान्यं वा नासहत । 'क्रियासमभिहारे सर्वनाम्नो द्वे भवतस्समासवच्च बहुलं यदा न समासवत् प्रथमैकवचनं तदा'इति पूर्वपदस्य असमासपक्षे पदयोः पृथक्स्वरत्वमेव । अन्यशब्दोन्तोदात्तः 'स्वरितो वाऽनुदात्ते पदादौ'इति संहितायामोकारस्स्वर्यते । द्वितीयशब्दोन्तोदात्त एव । 'श्लाघह्नुङ्स्थाशषाम्'इति संप्रदानत्वम् । 'प्रकाशनस्थेयाख्ययोश्च'इत्यात्मनेपदम् ।  
</details>


<details><summary>मूलम्</summary>

ते᳚ऽब्रुवन्न् । आ॒जिम॒स्य धा॑वा॒मेति॑ ॥8॥  
</details>

<details open><summary>विश्वास-प्रस्तुतिः</summary>

ते᳚ ऽब्रुवन्न् - "आ॒जिम् अ॒स्य धा॑वा॒मे"ति॑ ॥
</details>

<details><summary>मूलम्</summary>

ते᳚ ऽब्रुवन्न् - "आ॒जिम् अ॒स्य धा॑वा॒मे"ति॑ ॥
</details>

<details><summary>भट्टभास्कर-टीका</summary>

अथ ते विप्रतिपन्ना देवाः अब्रुवन् अस्य कृते सर्वेऽपि वयं आजिं धावाम, गन्तव्योऽवधिराजिः । अज गतौ, 'अज्यतिभ्यां च'इतीण् । जयत्यनेनेति जयहेतुत्वाद्वा अवधेराजित्वम् । तं धावाम वेगेन प्राप्नुयाम । 'सर्तेर्वेगितायां गतौ'इति धावादेशः ।  
</details>

<details open><summary>विश्वास-प्रस्तुतिः</summary>

तस्मि॑न्न् आ॒जिम् अ॑धावन्न् ।  
</details>

<details><summary>मूलम्</summary>

तस्मि॑न्न् आ॒जिम् अ॑धावन्न् ।  
</details>

<details><summary>भट्टभास्कर-टीका</summary>

तत्र धावतामस्माकं यो जयति स यक्ष्यतामिति कृतनिर्णयाः तस्मिन् वाजपेये निमित्ते आजिमधावन् ॥
</details>

<details open><summary>विश्वास-प्रस्तुतिः</summary>

तम् बृह॒स्पति॒र् उद॑जयत् ।  
तेना॑यजत ।  
स स्वारा᳚ज्यम् अगच्छत् ।
</details>

<details><summary>मूलम्</summary>

तम् बृह॒स्पति॒र् उद॑जयत् ।  
तेना॑यजत ।  
स स्वारा᳚ज्यम् अगच्छत् ।
</details>

<details><summary>भट्टभास्कर-टीका</summary>

2 तमित्यादि ॥ गतम् । तं वाजपेयम् । स्वाराज्यमिति ।  
</details>


<details><summary>मूलम्</summary>

तमिन्द्रो᳚ऽब्रवीत् ।
माम॒नेन॑ याज॒येति॑ ।
</details>

<details open><summary>विश्वास-प्रस्तुतिः</summary>

तम् इन्द्रो᳚ ऽब्रवी॒न् - "माम् अ॒नेन॑ याज॒ये"ति॑ ।  

तेनेन्द्र॑म् अयाजयत् ।  
सो ऽग्र॑न् दे॒वता॑ना॒म् पर्यै᳚त् ।  
</details>

<details><summary>मूलम्</summary>

तम् इन्द्रो᳚ ऽब्रवी॒न् - "माम् अ॒नेन॑ याज॒ये"ति॑ ।  

तेनेन्द्र॑म् अयाजयत् ।  
सो ऽग्र॑न् दे॒वता॑ना॒म् पर्यै᳚त् ।  
</details>

<details><summary>भट्टभास्कर-टीका</summary>

सोग्रमित्यादि । अग्रं प्राधान्यं ब्रह्मवर्चसिनामाधिपत्यं पर्यैत् पर्यगच्छत् ।
</details>

<details open><summary>विश्वास-प्रस्तुतिः</summary>

अग॑च्छ॒थ् स्वारा᳚ज्यम् ।  
</details>

<details><summary>मूलम्</summary>

अग॑च्छ॒थ् स्वारा᳚ज्यम् ।  
</details>

<details><summary>भट्टभास्कर-टीका</summary>

अगच्छत् स्वाराज्यं माहाराज्यम् ।
</details>

<details open><summary>विश्वास-प्रस्तुतिः</summary>

अति॑ष्ठन्तास्मै॒ ज्यैष्ठ्या॑य ॥9॥  
</details>

<details><summary>मूलम्</summary>

अति॑ष्ठन्तास्मै॒ ज्यैष्ठ्या॑य ॥9॥  
</details>

<details><summary>भट्टभास्कर-टीका</summary>

अतिष्ठन्त च अस्मै ज्यैष्ठ्याय प्राधान्याय देवाः ।  
</details>


<details><summary>मूलम्</summary>

य ए॒वव्ँवि॒द्वान् वा॑ज॒पेये॑न॒ यज॑ते ।
गच्छ॑ति॒ स्वारा᳚ज्यम् ।
</details>

<details open><summary>विश्वास-प्रस्तुतिः</summary>

य ए॒वव्ँ वि॒द्वान् वा॑ज॒पेये॑न॒ यज॑ते॒ गच्छ॑ति॒ स्वारा᳚ज्यम् ।  
अग्रꣳ॑ समा॒नाना॒म् पर्ये॑ति ।  
</details>

<details><summary>मूलम्</summary>

य ए॒वव्ँ वि॒द्वान् वा॑ज॒पेये॑न॒ यज॑ते॒ गच्छ॑ति॒ स्वारा᳚ज्यम् ।  
अग्रꣳ॑ समा॒नाना॒म् पर्ये॑ति ।  
</details>

<details><summary>भट्टभास्कर-टीका</summary>

य एवमित्यादि । स्वाराज्यं स्वायत्तदीप्तित्वम् । ब्रह्मवर्चसिनां समानानामग्रं प्राधान्यं पर्येति सर्वात्मना गच्छति ।
</details>

<details open><summary>विश्वास-प्रस्तुतिः</summary>

तिष्ठ॑न्ते ऽस्मै॒ ज्यैष्ठ्या॑य ।  
</details>

<details><summary>मूलम्</summary>

तिष्ठ॑न्ते ऽस्मै॒ ज्यैष्ठ्या॑य ।  
</details>

<details><summary>भट्टभास्कर-टीका</summary>

अनुमन्यन्ते च अस्मै ज्यैष्ठ्यं प्रजाः ॥
</details>

<details open><summary>विश्वास-प्रस्तुतिः</summary>

स वा ए॒ष ब्रा᳚ह्म॒णस्य॑ चै॒व रा॑ज॒न्य॑स्य च य॒ज्ञः ।  
</details>

<details><summary>मूलम्</summary>

स वा ए॒ष ब्रा᳚ह्म॒णस्य॑ चै॒व रा॑ज॒न्य॑स्य च य॒ज्ञः ।  
</details>

<details><summary>भट्टभास्कर-टीका</summary>

3 स वा एव इत्यादि ॥ वैश्यनिवृत्त्यर्थं वचनम् । बृहस्पतिना इन्द्रेण च प्रथममिष्टत्वात् ब्राह्मणराजन्ययोरेव एष यज्ञः ।  
</details>

<details open><summary>विश्वास-प्रस्तुतिः</summary>

"तव्ँ वा ए॒तव्ँ वा॑ज॒पेय॒" इत्य् आ॑हुः ।  
</details>

<details><summary>मूलम्</summary>

"तव्ँ वा ए॒तव्ँ वा॑ज॒पेय॒" इत्य् आ॑हुः ।  
</details>

<details><summary>भट्टभास्कर-टीका</summary>

तं वा इत्यादि । वाजायान्नाय पीयते सोमोऽस्मिन्निति वाजपेयः । अधिकरणे कृत्यः ।
</details>

<details open><summary>विश्वास-प्रस्तुतिः</summary>

वा॒जाप्यो॒ वा ए॒षः ।  
</details>

<details><summary>मूलम्</summary>

वा॒जाप्यो॒ वा ए॒षः ।  
</details>

<details><summary>भट्टभास्कर-टीका</summary>

तत्रैव हेतुमाह - वाजाप्यः खलु एषः वाज आप्यतेऽनेनेति वाजाप्यः । करणे कृत्यः ।  
</details>

<details open><summary>विश्वास-प्रस्तुतिः</summary>

वाज॒ꣵ॒ ह्य् ए॑तेन॑ दे॒वा ऐफ्सन्न्॑ ।  
</details>

<details><summary>मूलम्</summary>

वाज॒ꣵ॒ ह्य् ए॑तेन॑ दे॒वा ऐफ्सन्न्॑ ।  
</details>

<details><summary>भट्टभास्कर-टीका</summary>

तदपि कुत इत्याह - वाजं खलु ऐतेन देवा ऐप्सन् आप्तुमैच्छन् । अहमनेन यजा इति वाजमीप्सन्तो देवाः पूर्वमन्योन्यस्मै नातिष्ठन्तेति भावः ॥
</details>

<details open><summary>विश्वास-प्रस्तुतिः</summary>

सोमो॒ वै वा॑ज॒पेयः॑ ।  
</details>

<details><summary>मूलम्</summary>

सोमो॒ वै वा॑ज॒पेयः॑ ।  
</details>


<details><summary>मूलम्</summary>

यो वै सोम॑व्ँवाज॒पेय॒व्ँवेद॑ ॥10॥  
वा॒ज्ये॑वैन॑म्पी॒त्वा भ॑वति ।
</details>

<details open><summary>विश्वास-प्रस्तुतिः</summary>

यो वै सोम॑व्ँ वाज॒पेय॒व्ँ वेद॑ , वा॒ज्य् ए॑वैन॑म् पी॒त्वा भ॑वति ।  
आ ऽस्य॑ वा॒जी जा॑यते ।  
</details>

<details><summary>मूलम्</summary>

यो वै सोम॑व्ँ वाज॒पेय॒व्ँ वेद॑ , वा॒ज्य् ए॑वैन॑म् पी॒त्वा भ॑वति ।  
आ ऽस्य॑ वा॒जी जा॑यते ।  
</details>

<details><summary>भट्टभास्कर-टीका</summary>

4 सोमो वा इत्यादि ॥ सोम ओषधिराजः स्वयं वाजपेयः सर्वान्नपुष्टिहेतुत्वात्, तस्माद्वाजाप्य इति य एवं सोमात्मानं वाजपेयं वेद स एनं सोमं पीत्वा वाजी अन्नवान् भवत्येव अस्य वाजपेययाजिनः वाजी वाजवान् पुत्र आजायते सर्वतो जायते ।  
</details>


<details><summary>मूलम्</summary>

अन्न॒व्ँवै वा॑ज॒पेयः॑ ।
य ए॒वव्ँवेद॑ ।
अत्यन्न᳚म् ।
</details>

<details open><summary>विश्वास-प्रस्तुतिः</summary>

अन्न॒व्ँ वै वा॑ज॒पेयो॒ , य ए॒वव्ँ वेदा॒त्यन्न᳚म् ।  
</details>

<details><summary>मूलम्</summary>

अन्न॒व्ँ वै वा॑ज॒पेयो॒ , य ए॒वव्ँ वेदा॒त्यन्न᳚म् ।  
</details>

<details><summary>भट्टभास्कर-टीका</summary>

किञ्च - अन्नं अन्नहेतुः अन्नादनसामर्थ्यकारी वाजपेयः, एवं वेदिता अन्नमत्ति अन्नादनसामर्थ्यवान्भवति ।  
</details>

<details open><summary>विश्वास-प्रस्तुतिः</summary>

आ ऽस्या᳚न्ना॒दो जा॑यते ।  
</details>

<details><summary>मूलम्</summary>

आ ऽस्या᳚न्ना॒दो जा॑यते ।  
</details>

<details><summary>भट्टभास्कर-टीका</summary>

अस्य च अन्नादः पुत्र आजायते ।  
</details>


<details><summary>मूलम्</summary>

ब्रह्म॒ वै वा॑ज॒पेयः॑ । य ए॒वव्ँवेद॑ ।
</details>

<details open><summary>विश्वास-प्रस्तुतिः</summary>

ब्रह्म॒ वै वा॑ज॒पेयो॒, य ए॒वव्ँ वेद॑ ।
</details>

<details><summary>मूलम्</summary>

ब्रह्म॒ वै वा॑ज॒पेयो॒, य ए॒वव्ँ वेद॑ ।
</details>

<details><summary>भट्टभास्कर-टीका</summary>

अपि च - ब्रह्म त्रयी सैव वाजपेयः प्राधान्येन प्रतिपाद्यत्वात् ।
</details>


<details><summary>मूलम्</summary>

अत्ति॒ ब्रह्म॒णाऽन्न᳚म् ।
आऽस्य॑ ब्र॒ह्मा जा॑यते ॥11॥  
</details>

<details open><summary>विश्वास-प्रस्तुतिः</summary>

अत्ति॒ ब्रह्म॒णा ऽन्न॒म् आऽस्य॑ ब्र॒ह्मा जा॑यते ॥11॥  
</details>

<details><summary>मूलम्</summary>

अत्ति॒ ब्रह्म॒णा ऽन्न॒म् आऽस्य॑ ब्र॒ह्मा जा॑यते ॥11॥  
</details>

<details><summary>भट्टभास्कर-टीका</summary>

एवं त्रय्या विद्यया निमित्तभूतया इत्थंभूतः अन्नमत्ति न शूद्रकल्पः । अस्य पुत्रो ब्रह्म त्रयीवित् आजायते ॥
</details>

<details open><summary>विश्वास-प्रस्तुतिः</summary>

वाग् वै वाज॑स्य प्रस॒वः ।  
</details>

<details><summary>मूलम्</summary>

वाग् वै वाज॑स्य प्रस॒वः ।  
</details>


<details><summary>मूलम्</summary>

य ए॒वव्ँवेद॑ ।
क॒रोति॑ वा॒चा वी॒र्य᳚म् ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॑ क॒रोति॑ वा॒चा वी॒र्य᳚म् ।  
</details>

<details><summary>मूलम्</summary>

य ए॒वव्ँ वेद॑ क॒रोति॑ वा॒चा वी॒र्य᳚म् ।  
</details>

<details><summary>भट्टभास्कर-टीका</summary>

5 वाग्वा इत्यादि ॥ वाजस्य प्रसवः उत्पत्तिकारणं वाजपेयः स्वयं वाक् वाचो हेतुत्वात् । एवं वेदिता वाचा वीर्यं आत्मनः करोति श्रद्धेयवचनः सर्वस्य भवति ।  
</details>

<details open><summary>विश्वास-प्रस्तुतिः</summary>

ऐन॑व्ँ वा॒चा ग॑च्छति ।  
</details>

<details><summary>मूलम्</summary>

ऐन॑व्ँ वा॒चा ग॑च्छति ।  
</details>

<details><summary>भट्टभास्कर-टीका</summary>

किञ्च – एनं वाजपेययाजिनं वेदितारं च वाचा स्तुतिरूपया सर्वो जन आगच्छति स्तौतीत्यर्थः ।  
</details>

<details open><summary>विश्वास-प्रस्तुतिः</summary>

अपि॑वती॒व्ँ वाच॑व्ँ वदति ।  
</details>

<details><summary>मूलम्</summary>

अपि॑वती॒व्ँ वाच॑व्ँ वदति ।  
</details>

<details><summary>भट्टभास्कर-टीका</summary>

अपिच - अयं वाजपेययाजी वेदिता च अपिवतीं सम्भावनावंती वाचं वदति । यद्वा - अपिवती सरसा पुनरपि स्तोतव्यत्वमस्यास्तीति अपिनामेयमस्माकं स्तुतिपथे स्यादिति यस्यां भवति सा अपिवती ॥
</details>

<details open><summary>विश्वास-प्रस्तुतिः</summary>

प्र॒जाप॑तिर् दे॒वेभ्यो॑ य॒ज्ञान् व्यादि॑शत् ।  
स आ॒त्मन् वा॑ज॒पेय॑म् अधत्त ।  
तन् दे॒वा अ॑ब्रुवन्न् ।  
</details>

<details><summary>मूलम्</summary>

प्र॒जाप॑तिर् दे॒वेभ्यो॑ य॒ज्ञान् व्यादि॑शत् ।  
स आ॒त्मन् वा॑ज॒पेय॑म् अधत्त ।  
तन् दे॒वा अ॑ब्रुवन्न् ।  
</details>

<details><summary>भट्टभास्कर-टीका</summary>

6 प्रजापतिर्देवेभ्य इत्यादि ॥ व्यादिशत् पृथक्पृथक् दत्तवान् ।  
</details>


<details><summary>मूलम्</summary>

ए॒ष वाव य॒ज्ञः ।
यद्वा॑ज॒पेयः॑ ॥12॥
</details>

<details open><summary>विश्वास-प्रस्तुतिः</summary>

"ए॒ष वाव य॒ज्ञो यद् वा॑ज॒पेयः॑ ॥12॥  

अप्य् ए॒व नो ऽत्रा॒स्त्व्" इति॑ ।  
तेभ्य॑ ए॒ता उज्जि॑ती॒ᳶ प्राय॑च्छत् ।  
</details>

<details><summary>मूलम्</summary>

"ए॒ष वाव य॒ज्ञो यद् वा॑ज॒पेयः॑ ॥12॥  

अप्य् ए॒व नो ऽत्रा॒स्त्व्" इति॑ ।  
तेभ्य॑ ए॒ता उज्जि॑ती॒ᳶ प्राय॑च्छत् ।  
</details>

<details><summary>भट्टभास्कर-टीका</summary>

एष वाव इति । एष खलु यज्ञः । तस्मात् अत्रापि यज्ञे अस्माकं किञ्चिदपि अस्त्वेवेत्युक्तवद्भ्यो देवेभ्य एता उज्जितीः 'अग्निरेकाक्षरेण' इत्याद्याः प्रायच्छत् ।  
</details>


<details><summary>मूलम्</summary>

ता वा ए॒ता उज्जि॑तयो॒ व्याख्या॑यन्ते ।
य॒ज्ञस्य॑ सर्व॒त्वाय॑ ।
दे॒वता॑ना॒मनि॑र्भागाय ।
</details>

<details open><summary>विश्वास-प्रस्तुतिः</summary>

ता वा ए॒ता उज्जि॑तयो॒ व्याख्या॑यन्ते य॒ज्ञस्य॑ सर्व॒त्वाय॑ , दे॒वता॑ना॒म् अनि॑र्भागाय ।  
</details>

<details><summary>मूलम्</summary>

ता वा ए॒ता उज्जि॑तयो॒ व्याख्या॑यन्ते य॒ज्ञस्य॑ सर्व॒त्वाय॑ , दे॒वता॑ना॒म् अनि॑र्भागाय ।  
</details>

<details><summary>भट्टभास्कर-टीका</summary>

तस्मात् एता उज्जितयो व्याख्यायन्ते विशेषेणोच्यन्ते । उज्जयहेतुत्वादुज्जितथः ता एता व्याख्यायमाना यज्ञस्य सर्वत्वाय भवन्ति सर्वाङ्गसहितत्वाय सर्वदेवताकत्वाय ।  अपिच देवतानां च अनिर्भागाय निर्भागत्वं मा भूदिति ॥
</details>

<details open><summary>विश्वास-प्रस्तुतिः</summary>

दे॒वा वै ब्रह्म॑ण॒श् चान्न॑स्य च॒ शम॑ल॒म् अपा᳚घ्नन्न् ।  
</details>

<details><summary>मूलम्</summary>

दे॒वा वै ब्रह्म॑ण॒श् चान्न॑स्य च॒ शम॑ल॒म् अपा᳚घ्नन्न् ।  
</details>

<details><summary>भट्टभास्कर-टीका</summary>

7 देवा वा इत्यादि ॥ ब्रह्मणो मन्त्रस्यर्गादेः अन्नस्य च शमलं मलरूपं शान्तशक्तिकं देवा अपाघ्नन् पृथक् स्थापितवन्तः ।  
</details>


<details><summary>मूलम्</summary>

यद्ब्रह्म॑ण॒श्शम॑ल॒मासी᳚त् ।
सा गाथा॑ नाराश॒ꣵ॒स्य॑भवत् ।
</details>

<details open><summary>विश्वास-प्रस्तुतिः</summary>

यद् ब्रह्म॑ण॒श् शम॑ल॒म् आसी॒त्थ् सा गाथा॑ नाराश॒ꣵ॒स्य् अ॑भवत् ।  
</details>

<details><summary>मूलम्</summary>

यद् ब्रह्म॑ण॒श् शम॑ल॒म् आसी॒त्थ् सा गाथा॑ नाराश॒ꣵ॒स्य् अ॑भवत् ।  
</details>

<details><summary>भट्टभास्कर-टीका</summary>

तत्र ब्रह्मणश्शमलं नाराशंसी गाधाऽभवत् । गीत्यर्था गाथा नराणां शंसनार्था नाराशंसी नरप्रधाना ।  
</details>


<details><summary>मूलम्</summary>

यदन्न॑स्य ।
सा सुरा᳚ ॥13॥  
</details>

<details open><summary>विश्वास-प्रस्तुतिः</summary>

यद् अन्न॑स्य +++(शम॑ल॒म् )+++ सा सुरा᳚ +++(अभवत्)+++ ॥13॥  

तस्मा॒द् गाय॑तश् च म॒त्तस्य॑ च॒ न प्र॑ति॒-गृह्य᳚म् ।  
</details>

<details><summary>मूलम्</summary>

यद् अन्न॑स्य +++(शम॑ल॒म् )+++ सा सुरा᳚ +++(अभवत्)+++ ॥13॥  

तस्मा॒द् गाय॑तश् च म॒त्तस्य॑ च॒ न प्र॑ति॒-गृह्य᳚म् ।  
</details>

<details><summary>भट्टभास्कर-टीका</summary>

अन्नस्य शमलं सुरा अभवत् । तस्मात् गायतो मत्तस्य च यदन्नं तावन्तं कालं न प्रतिगृह्णीयात् ।
</details>


<details><summary>मूलम्</summary>

यत्प्र॑तिगृह्णी॒यात् ।
शम॑ल॒म्प्रति॑गृह्णीयात् ।
</details>

<details open><summary>विश्वास-प्रस्तुतिः</summary>

यत् प्र॑ति-गृह्णी॒याच् छम॑ल॒म् प्रति॑-गृह्णीयात् ।  
</details>

<details><summary>मूलम्</summary>

यत् प्र॑ति-गृह्णी॒याच् छम॑ल॒म् प्रति॑-गृह्णीयात् ।  
</details>

<details><summary>भट्टभास्कर-टीका</summary>

शमलं प्रतिगृह्णीयात् शमलपरिणामत्वात् प्रतिग्रहे शमलमेव प्रतिगृहीतवान् स्यात् ॥
</details>


<details><summary>मूलम्</summary>

सर्वा॒ वा ए॒तस्य॒ वाचोऽव॑रुद्धाः ।
यो वा॑जपेयया॒जी ।

या पृ॑थि॒व्याय्ँयाऽग्नौ या र॑थन्त॒रे ।
याऽन्तरि॑ख्षे॒ या वा॒यौ या वा॑मदे॒व्ये ।
या दि॒वि याऽऽदि॒त्ये या बृ॑ह॒ति ।
याऽफ्सु यौष॑धीषु॒ या वन॒स्पति॑षु ।
तस्मा᳚द्वाजपेयया॒ज्यार्त्वि॑जीनः ।
सर्वा॒ ह्य॑स्य॒ वाचोऽव॑रुद्धाः ॥14॥   
</details>

<details open><summary>विश्वास-प्रस्तुतिः</summary>

सर्वा॒ वा ए॒तस्य॒ वाचो ऽव॑रुद्धाः, यो वा॑जपेय-या॒जी ।  

या पृ॑थि॒व्याय्ँ याऽग्नौ या र॑थन्त॒रे , या ऽन्तरि॑ख्षे॒, या वा॒यौ, या वा॑मदे॒व्ये , या दि॒वि , या ऽऽदि॒त्ये, या बृ॑ह॒ति , या ऽफ्सु॒ यौष॑धीषु॒, या वन॒स्पति॑षु॒ , तस्मा᳚द् वाजपेयया॒ज्यार्त्वि॑जीन॒स् , सर्वा॒ ह्य् अ॑स्य॒ वाचो ऽव॑रुद्धाः ॥14॥
</details>

<details><summary>मूलम्</summary>

सर्वा॒ वा ए॒तस्य॒ वाचो ऽव॑रुद्धाः, यो वा॑जपेय-या॒जी ।  

या पृ॑थि॒व्याय्ँ याऽग्नौ या र॑थन्त॒रे , या ऽन्तरि॑ख्षे॒, या वा॒यौ, या वा॑मदे॒व्ये , या दि॒वि , या ऽऽदि॒त्ये, या बृ॑ह॒ति , या ऽफ्सु॒ यौष॑धीषु॒, या वन॒स्पति॑षु॒ , तस्मा᳚द् वाजपेयया॒ज्यार्त्वि॑जीन॒स् , सर्वा॒ ह्य् अ॑स्य॒ वाचो ऽव॑रुद्धाः ॥14॥
</details>

<details><summary>भट्टभास्कर-टीका</summary>

8 सर्वा वा इत्यादि ॥ गतम् । ऋत्विजोऽर्हन्ति आर्त्विजीनो यजमानः । 'यज्ञर्त्विग्भ्यां घखञौ'इति खञ् । ऋत्विक्कर्मार्हतीति वा आर्त्विजीनः 'यज्ञर्त्विग्भ्यां तत्कर्मार्हतीत्युपसङ्ख्यानम्'इति खञ् ।  यस्मात् अस्य सर्वा वाचोऽवरुद्धाः अनेन लब्धाः सर्वेषु पृथिव्यादिषु लोकेषु या वाचः सर्वेषु वाऽग्न्यादिषु योग्या या वाचः सर्वेषु च रथन्तरादिषु सामसु गीतिरूपा या वाचः याश्चाद्भिरोषधीभिः वनस्पतिभिश्च जन्या वाचः तासां सर्वासामवरुद्धत्वादार्त्विजीन इति ॥


इति तृतीये द्वितीयोऽनुवाकः ॥  

</details>

